[
    {
        "author": "陈观国",
        "dynasty": "宋",
        "type": "诗",
        "rhythmic": "",
        "title": "梦中作",
        "preface": "",
        "paragraphs": [
            "水声兮激激，云容兮茸茸。",
            "千松拱绿，万荷奏红。",
            "爰宅兹岩，以逸放翁。",
            "屹万仞与世隔，峻一极而天通。",
            "予乃控野鹤，追冥鸿，往来乎蓬莱之宫。",
            "披海氛而一笑，以观九州之同。"
        ],
        "notes": "",
        "id": "1f3f8afc8b1c4da0a5286ffe49095d1d"
    },
    {
        "author": "陈观国",
        "dynasty": "宋",
        "type": "诗",
        "rhythmic": "",
        "title": "送邓牧心出陶山",
        "preface": "",
        "paragraphs": [
            "青山无送迎，幽人自来去。",
            "落叶若相送，卷卷及行屦。",
            "簷端有孤云，仍为守其处。",
            "落叶惜人不在山，孤云尚期人再还。",
            "斯人可期复可惜，我处落叶孤云间。"
        ],
        "notes": "",
        "id": "028de94ffa9e409d4ad3110984b6f185"
    },
    {
        "author": "陈观国",
        "dynasty": "宋",
        "type": "诗",
        "rhythmic": "",
        "title": "游九锁山",
        "preface": "",
        "paragraphs": [
            "名山隔游尘，九锁尘更少。",
            "闲云抱苍石，古涧茁灵草。",
            "一亭瞰蛟舞，曾此憩坡老。",
            "水性自云静，潴泄寄人巧。",
            "聊复助奇观，未须纵澜倒。",
            "小挹丹泉润，侧步石壁峭。",
            "洞深篝火入，志险极幽讨。",
            "人间几何年，仙迹棋未了。",
            "向夕山月吐，光碎松下道。",
            "天空琼馆寒，禽响药如捣。"
        ],
        "notes": "",
        "id": "913ae577ea9ba9f076c8129ec530740f"
    }
]