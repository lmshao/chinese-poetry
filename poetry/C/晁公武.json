[
    {
        "author": "晁公武",
        "dynasty": "宋",
        "type": "诗",
        "rhythmic": "",
        "title": "夏日过庄严寺僧索诗为留三绝  其一",
        "preface": "",
        "paragraphs": [
            "松筠窈窕隠禅房，茗碗熏炉白昼长。",
            "门外尘埃生熟恼，谁知林下自清凉。"
        ],
        "notes": "",
        "id": "a736af425dc132d88e0f32cc683e4994"
    },
    {
        "author": "晁公武",
        "dynasty": "宋",
        "type": "诗",
        "rhythmic": "",
        "title": "夏日过庄严寺僧索诗为留三绝  其二",
        "preface": "",
        "paragraphs": [
            "笑脱尘衫扑软红，杖藜徙倚水光中。",
            "最怜林叶深深处，遮尽斜阳不碍风。"
        ],
        "notes": "",
        "id": "749d8293da59f218a7b4a36d45fef5b2"
    },
    {
        "author": "晁公武",
        "dynasty": "宋",
        "type": "诗",
        "rhythmic": "",
        "title": "夏日过庄严寺僧索诗为留三绝  其三",
        "preface": "",
        "paragraphs": [
            "出门散策烟栖树，归路扶舆月蜕痕。",
            "十里江村入图画，野桥沙路杳难分。"
        ],
        "notes": "",
        "id": "4c84bffac7d1e5217be725c9f3e346ef"
    },
    {
        "author": "晁公武",
        "dynasty": "宋",
        "type": "诗",
        "rhythmic": "",
        "title": "荆州即事  其一",
        "preface": "",
        "paragraphs": [
            "战船不见和州载，胜地惟余避暑宫。",
            "今日𫇴荛皆得往，大王风作庶人风。"
        ],
        "notes": "",
        "id": "0fea7fe0ca321ea5b3e1c34eb0f82399"
    },
    {
        "author": "晁公武",
        "dynasty": "宋",
        "type": "诗",
        "rhythmic": "",
        "title": "荆州即事  其二",
        "preface": "",
        "paragraphs": [
            "初上蓬笼竹笮船，始知身是剑南官。",
            "沙头沽酒市楼暖，靳步买薪江墅寒。"
        ],
        "notes": "",
        "id": "8c125e15f8bdcbb0a19859feb8715634"
    },
    {
        "author": "晁公武",
        "dynasty": "宋",
        "type": "诗",
        "rhythmic": "",
        "title": "荷池",
        "preface": "",
        "paragraphs": [
            "平池积潦涨轻痕，宛若扁舟系水滨。",
            "断岸才盈六七尺，低蓬恰受两三人。",
            "巡簷悦目蒲莲秀，隠几忘机雁鹜驯。",
            "坐阅江湖好风景，不愁涛濑阔无津。"
        ],
        "notes": "",
        "id": "ada20949a688045fbcb8ce68cc7ed1b8"
    },
    {
        "author": "晁公武",
        "dynasty": "宋",
        "type": "诗",
        "rhythmic": "",
        "title": "南定楼",
        "preface": "",
        "paragraphs": [
            "水接荆门陆控秦，卧龙陈迹久尤新。",
            "剑关驿外青山旧，锦里祠边碧草春。",
            "更筑飞楼瞰泸水，拟将遗恨问洪钧。",
            "南方已定虽饶富，北望中原正惨神。"
        ],
        "notes": "",
        "id": "bcfb3686e031445a1919ae79b58753b2"
    },
    {
        "author": "晁公武",
        "dynasty": "宋",
        "type": "诗",
        "rhythmic": "",
        "title": "春日",
        "preface": "",
        "paragraphs": [
            "蜗牛庐畔舫斋前，春晚风光绝可怜。",
            "云补断山尤秀拔，竹藏残蕊尚婵娟。"
        ],
        "notes": "",
        "id": "165a04e51af7bf729be894d7e674bb9f"
    },
    {
        "author": "晁公武",
        "dynasty": "宋",
        "type": "诗",
        "rhythmic": "",
        "title": "诗扇",
        "preface": "",
        "paragraphs": [
            "短蓬烟里冷萧萧，两岸梅花各见招。",
            "吹散前村一杯酒，满江风雨不相饶。"
        ],
        "notes": "",
        "id": "930562f622cb701d015f7ce1a7faa5a0"
    },
    {
        "author": "晁公武",
        "dynasty": "宋",
        "type": "诗",
        "rhythmic": "",
        "title": "酆都观",
        "preface": "",
        "paragraphs": [
            "胜绝平都观，盘纡石磴长。",
            "崇岗虎蹲踞，古柏雁分张。",
            "殿阁刚风外，轩墀灏气旁。",
            "烟华迎碧瓦，云叶覆雕墙。",
            "古有神仙术，能齐日月光。",
            "升腾继黄老，烜赫数阴王。",
            "采药岩峦秀，烧丹井灶香。",
            "彩云生洞穴，白昼上穹苍。",
            "陈迹今犹在，咸云实不亡。",
            "碑铭余汉魏，像设自齐梁。",
            "仙骑霜毛洁，胎禽雪羽翔。",
            "豪商供香火，骚客鬭篇章。",
            "顾我趋行殿，寻真到静坊。",
            "遗文观翠琰，隠诀悟青囊。",
            "傥解交龙虎，终能翳凤凰。",
            "定纡苍玉佩，径入白云乡。",
            "却忆求轻举，相传笑彼狂。",
            "李君炼丹石，韩子服硫黄。",
            "雅欲同南极，俄惊葬北邙。",
            "古今垂烱戒，服饵要周防。",
            "却老宁无策，怡神别有方。",
            "不须纨与素，但可举清觞。"
        ],
        "notes": "",
        "id": "a70cfe65f8941faea20f94ed0a4638bb"
    },
    {
        "author": "晁公武",
        "dynasty": "宋",
        "type": "诗",
        "rhythmic": "",
        "title": "读林罕小说",
        "preface": "",
        "paragraphs": [
            "仓颉鹳鸟迹，于是创文字。",
            "原其制作心，本以便记事。",
            "呼读犹强名，况乃论位置。",
            "周人建小学，六书分义类。",
            "特令授童蒙，庶几别同异。",
            "奈何中古后，穿凿失伦次。",
            "虫皿晋医言，止戈楚人志。",
            "宋更𩢍作䯄，秦易辠为罪。",
            "三刀自梦征，两日因谶记。",
            "山丝已怪妄，门草更茫昧。",
            "白水及绯衣，皆是表符瑞。",
            "解槐与说枣，抑又出讥戏。",
            "形声罕复论，一切归会义。",
            "咄哉许祭酒，著论穷巧慧。",
            "流俗喜不根，传授满当世。",
            "廷尉议三章，诸生谈六艺。",
            "往往授其言，大抵皆附会。",
            "林生最晚出，纷乱尤自恣。",
            "何言斯亭上，刻石高赑屭。",
            "却思荆舒祸，对此频雪涕。",
            "凭谁掩其恶，水火为焚弃。"
        ],
        "notes": "",
        "id": "315aeb180fd52cf0e3a017da53d97a9e"
    },
    {
        "author": "晁公武",
        "dynasty": "宋",
        "type": "诗",
        "rhythmic": "",
        "title": "登金山",
        "preface": "",
        "paragraphs": [
            "东游寻胜即登临，浮玉知名冠古今。",
            "万壑波涛喧海口，千年岩岫据江心。",
            "雨篷烟棹征帆远，晓磬昏钟佛屋深。",
            "诗客分留风景在，凭君一为发长吟。"
        ],
        "notes": "",
        "id": "b86ec6de4aa2039b6975cd59e61b15bd"
    },
    {
        "author": "晁公武",
        "dynasty": "宋",
        "type": "诗",
        "rhythmic": "",
        "title": "游焦山",
        "preface": "",
        "paragraphs": [
            "江势东倾剧建瓴，中流岩壑隠禅扃。",
            "游僧谁渡降龙钵，过客争摸瘗鹤铭。",
            "修竹捎云凌北固，桃花吹浪涨南溟。",
            "上人劝赋斯山境，乞与微吟勒翠屏。"
        ],
        "notes": "",
        "id": "1e650a1c2fb5f82d0a48a87519c0ae5f"
    },
    {
        "author": "晁公武",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "轩窗竹院临流静，灯火瓜洲隔岸深。"
        ],
        "notes": "",
        "id": "421ec40e316589daa88615abe29ed99d"
    },
    {
        "author": "晁公武",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "只言天下少霖雨，不知隆中有卧龙。"
        ],
        "notes": "",
        "id": "064265ec394334631d702244c224cc39"
    },
    {
        "author": "晁公武",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "峨眉古名山，长雄坤之维。",
            "月峡为表里，雪岭相蔽亏。"
        ],
        "notes": "",
        "id": "5ef8664f5b3982d2114703f35e3828be"
    },
    {
        "author": "晁公武",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "铜梁山昏岚翠重，石镜水落滩声迟。"
        ],
        "notes": "",
        "id": "da0b07019b4e0079a1f46b5d13096dbe"
    },
    {
        "author": "晁公武",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "笑擘黄柑酒半醒。",
            "玉壶金斗夜生冰。",
            "开窗尽见千山雪，雪未消时月正明。",
            "兰烬短，麝煤轻。",
            "画楼钟鼓已三更。",
            "倚栏谁唱清真曲，人与梅花一样清。"
        ],
        "notes": "",
        "id": "a1116169c2d3b92545a8ba156d04b70b"
    }
]