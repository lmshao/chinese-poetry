[
    {
        "author": "成大亨",
        "dynasty": "宋",
        "type": "诗",
        "rhythmic": "",
        "title": "游石桥",
        "preface": "",
        "paragraphs": [
            "昙花亭下卧晴虹，两瀑交流雪喷洪。",
            "已许银灯观濬壑，未瞻秋月印长空。",
            "龙盘修榜千峰霁，金吼霜钟半夜风。",
            "念我宿根惟德本，为除冥障与心通。"
        ],
        "notes": "",
        "id": "88ce6c8d3b5445dc4882e1b9b5955e6c"
    },
    {
        "author": "成大亨",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂  其一",
        "preface": "",
        "paragraphs": [
            "调燮勋庸万国欢，暂携造化入名园。",
            "芝兰遶砌初争秀，桃李成蹊自不言。",
            "沧海从龙扬巽翼，虞渊取日破妖昏。",
            "功存社稷膺宸眷，莫滞芳菲远帝阍。"
        ],
        "notes": "",
        "id": "69ffe01a7c7f01b587c8d76bc89c51fd"
    },
    {
        "author": "成大亨",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂  其二",
        "preface": "",
        "paragraphs": [
            "恳辞钧轴逸祠庭，园辟东郊以退名。",
            "花木争妍虽寓目，干戈未戢可忘情。",
            "鹰扬蚤继磻溪业，霖雨爰从傅野生。",
            "愿把经营芳圃手，更将春色徧寰瀛。"
        ],
        "notes": "",
        "id": "cabb04402ea0b1ccaddb4128c2672aa9"
    },
    {
        "author": "成大亨",
        "dynasty": "宋",
        "type": "诗",
        "rhythmic": "",
        "title": "次韵仲举知府徽猷劝农出郊",
        "preface": "",
        "paragraphs": [
            "鹤盖群山晓，熊旗爱日明。",
            "万夫观拥路，千耦劝深耕。",
            "江熟渔歌闹，山丰社鼓声。",
            "老农醉酺饮，鼓舞暮归情。"
        ],
        "notes": "",
        "id": "cb94cebbec0baf510f1c13f97f8359c7"
    }
]