[
    {
        "author": "崔铉",
        "dynasty": "唐",
        "type": "诗",
        "rhythmic": "",
        "title": "进宣宗收复河湟诗",
        "preface": "",
        "paragraphs": [
            "边陲万里注恩波，宇宙群芳洽凯歌。",
            "右地名王争解辫，远方戎垒尽投戈。",
            "烟尘永息三秋戍，瑞气遥清九折河。",
            "共遇圣明千载运，更观俗阜与时和。"
        ],
        "notes": "",
        "id": "4276ff9a919846691527b9364c9b8c1f"
    },
    {
        "author": "崔铉",
        "dynasty": "唐",
        "type": "诗",
        "rhythmic": "",
        "title": "咏架上鹰",
        "preface": "",
        "paragraphs": [
            "天边心胆架头身，欲拟飞腾未有因。",
            "万里碧霄终一去，不知谁是解绦人。"
        ],
        "notes": "",
        "id": "9ff9e657508b7067f2c5860386ccc983"
    }
]