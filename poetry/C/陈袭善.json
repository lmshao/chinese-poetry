[
    {
        "author": "陈袭善",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "江南二月。",
            "犹有枝头千点雪。",
            "邀上芳尊。",
            "却占东君一半春。",
            "尊前眼底。",
            "南国风光都在此。",
            "移过江来。",
            "从此江南不复开。"
        ],
        "notes": "",
        "id": "05f6f85902d6be86c1399658878e05d6"
    },
    {
        "author": "陈袭善",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "鹫岭峰前阑独倚。",
            "愁眉蹙损愁肠碎。",
            "红粉佳人伤别袂。",
            "情何已。",
            "登山临水年年是。",
            "常记同来今独至。",
            "孤舟晚扬湖光里。",
            "衰草斜阳无限意。",
            "谁与寄。",
            "西湖水是相思泪。"
        ],
        "notes": "",
        "id": "aab3cc494574dc692e535e95bf312ae1"
    }
]