[
    {
        "author": "崔全素",
        "dynasty": "唐",
        "type": "诗",
        "rhythmic": "",
        "title": "与郑辕薛晏游枋口同赋三韵诗（题拟） 蒙泉",
        "preface": "",
        "paragraphs": [
            "溪转闻鸣泉，林疎渲苍藓。",
            "䔩洁来潺湲，凝光散清浅。",
            "未知适所从，空山漫流衍。"
        ],
        "notes": "",
        "id": "4f5d887b29f55d88c8f70ccb46fcece2"
    },
    {
        "author": "崔全素",
        "dynasty": "唐",
        "type": "诗",
        "rhythmic": "",
        "title": "与郑辕薛晏游枋口同赋三韵诗（题拟） 薜荔壁",
        "preface": "",
        "paragraphs": [
            "芳姿抱青峦，根蔓殊众品。",
            "水净隐帘珠，云开露屏锦。",
            "沥沥岩风来，幽香泄清澟。"
        ],
        "notes": "",
        "id": "78866a6c0d3754bcd173d314aad0fd96"
    },
    {
        "author": "崔全素",
        "dynasty": "唐",
        "type": "诗",
        "rhythmic": "",
        "title": "与郑辕薛晏游枋口同赋三韵诗（题拟） 石笋高",
        "preface": "",
        "paragraphs": [
            "石笋生孤标，屹立青冥直。",
            "根横晓浪痕，箨卷春云色。",
            "棱棱长钧锋，应使山魅惕。",
            "（同前）（按：三诗原收郑辕诗后，题作「同赋」，今重为拟题。",
            "）。"
        ],
        "notes": "",
        "id": "0ac3ce2b8160525114e34da1291e5cd0"
    }
]