[
    {
        "author": "晁采",
        "dynasty": "唐",
        "type": "诗",
        "rhythmic": "",
        "title": "寄文茂",
        "preface": "",
        "paragraphs": [
            "花笺制叶寄郎边，的的寻鱼为妾传。",
            "幷蒂已看灵鹊报，倩郎早觅买花船。"
        ],
        "notes": "",
        "id": "07cb3a6949bd11e76bf835dd178d1304"
    },
    {
        "author": "晁采",
        "dynasty": "唐",
        "type": "诗",
        "rhythmic": "",
        "title": "秋日再寄",
        "preface": "",
        "paragraphs": [
            "珍簟生凉夜漏余，梦中恍惚觉来初。",
            "魂离不得空成病，面见无由浪寄书。",
            "窗外江村钟响绝，枕边梧叶雨声疎。",
            "此时最是思君处，肠断寒猨定不如。"
        ],
        "notes": "",
        "id": "a61570a23c77f9da53b58c49b2902e3d"
    },
    {
        "author": "晁采",
        "dynasty": "唐",
        "type": "诗",
        "rhythmic": "",
        "title": "春日送夫之长安",
        "preface": "",
        "paragraphs": [
            "思君远别妾心愁，踏翠江边送画舟。",
            "欲待相看迟此别，只忧红日向西流。"
        ],
        "notes": "",
        "id": "b323a7d477363daefca1d394ba5dfebe"
    },
    {
        "author": "晁采",
        "dynasty": "唐",
        "type": "诗",
        "rhythmic": "",
        "title": "雨中忆夫 一",
        "preface": "",
        "paragraphs": [
            "窗前细雨日啾啾，妾在闺中独自愁。",
            "何事玉郎久离别，忘忧总对岂忘忧。"
        ],
        "notes": "",
        "id": "e49c391698c8246009189e26f6d30fb9"
    },
    {
        "author": "晁采",
        "dynasty": "唐",
        "type": "诗",
        "rhythmic": "",
        "title": "雨中忆夫 二",
        "preface": "",
        "paragraphs": [
            "春风送雨过窗东，忽忆良人在客中。",
            "安得妾身今似雨，也随风去与郎同。"
        ],
        "notes": "",
        "id": "b0e9dc90b4996b157167c6e3d79a1173"
    },
    {
        "author": "晁采",
        "dynasty": "唐",
        "type": "诗",
        "rhythmic": "",
        "title": "子夜歌十八首 一",
        "preface": "",
        "paragraphs": [
            "侬既剪云鬟，郎亦分丝发。",
            "觅向无人处，绾作同心结。"
        ],
        "notes": "",
        "id": "ac606a024e2feabe8dfee75eb0d90931"
    },
    {
        "author": "晁采",
        "dynasty": "唐",
        "type": "诗",
        "rhythmic": "",
        "title": "子夜歌十八首 二",
        "preface": "",
        "paragraphs": [
            "夜夜不成寐，拥被啼终夕。",
            "郎不信侬时，但看枕上迹。"
        ],
        "notes": "",
        "id": "f354fa114eea9c6c1012977c7d365c2d"
    },
    {
        "author": "晁采",
        "dynasty": "唐",
        "type": "诗",
        "rhythmic": "",
        "title": "子夜歌十八首 三",
        "preface": "",
        "paragraphs": [
            "何时得成匹，离恨不复牵。",
            "金针刺菡萏，夜夜得见莲。"
        ],
        "notes": "",
        "id": "9342b2e3f9418f204d6602a974d93dd2"
    },
    {
        "author": "晁采",
        "dynasty": "唐",
        "type": "诗",
        "rhythmic": "",
        "title": "子夜歌十八首 四",
        "preface": "",
        "paragraphs": [
            "相逢逐凉候，黄花忽复香。",
            "颦眉腊月露，愁杀未成霜。"
        ],
        "notes": "",
        "id": "512ef3df9a836be26d4e19bead006079"
    },
    {
        "author": "晁采",
        "dynasty": "唐",
        "type": "诗",
        "rhythmic": "",
        "title": "子夜歌十八首 五",
        "preface": "",
        "paragraphs": [
            "明窗弄玉指，指甲如水晶。",
            "翦之特寄郎，聊当携手行。"
        ],
        "notes": "",
        "id": "5eb1ba6ca51e6ace8c89882d10371161"
    },
    {
        "author": "晁采",
        "dynasty": "唐",
        "type": "诗",
        "rhythmic": "",
        "title": "子夜歌十八首 六",
        "preface": "",
        "paragraphs": [
            "寄语闺中娘，颜色不常好。",
            "含笑对棘实，欢娱须是枣。"
        ],
        "notes": "",
        "id": "8337d5900821e869997065960066bd47"
    },
    {
        "author": "晁采",
        "dynasty": "唐",
        "type": "诗",
        "rhythmic": "",
        "title": "子夜歌十八首 七",
        "preface": "",
        "paragraphs": [
            "良会终有时，劝郎莫得怒。",
            "姜蘖畏春蚕，要绵须辛苦。"
        ],
        "notes": "",
        "id": "4349d550ab0289327ef2aa983372dda3"
    },
    {
        "author": "晁采",
        "dynasty": "唐",
        "type": "诗",
        "rhythmic": "",
        "title": "子夜歌十八首 八",
        "preface": "",
        "paragraphs": [
            "醉梦幸逢郎，无奈乌哑哑。",
            "中山如有酒，敢借千金价。"
        ],
        "notes": "",
        "id": "f77801efe848322222c35014ebb77baa"
    },
    {
        "author": "晁采",
        "dynasty": "唐",
        "type": "诗",
        "rhythmic": "",
        "title": "子夜歌十八首 九",
        "preface": "",
        "paragraphs": [
            "信使无虚日，玉酝寄盈觥。",
            "一年一日雨，底事太多晴。"
        ],
        "notes": "",
        "id": "3fb263b2b469c3c9d531fb1da5b3b7a3"
    },
    {
        "author": "晁采",
        "dynasty": "唐",
        "type": "诗",
        "rhythmic": "",
        "title": "子夜歌十八首 十",
        "preface": "",
        "paragraphs": [
            "绣房拟会郎，四窗日离离。",
            "手自施屏障，恐有女伴窥。"
        ],
        "notes": "",
        "id": "3be9366484892f13f8067c1652229c7c"
    },
    {
        "author": "晁采",
        "dynasty": "唐",
        "type": "诗",
        "rhythmic": "",
        "title": "子夜歌十八首 十一",
        "preface": "",
        "paragraphs": [
            "相思百余日，相见苦无期。",
            "褰裳摘藕花，要莲敢恨池。"
        ],
        "notes": "",
        "id": "67f3253137379dc9e06a9daaeb1b8abc"
    },
    {
        "author": "晁采",
        "dynasty": "唐",
        "type": "诗",
        "rhythmic": "",
        "title": "子夜歌十八首 十二",
        "preface": "",
        "paragraphs": [
            "金盆盥素手，焚香诵普门。",
            "来生何所愿，与郎为一身。"
        ],
        "notes": "",
        "id": "f3ae4099c98919754937cbee17f678ca"
    },
    {
        "author": "晁采",
        "dynasty": "唐",
        "type": "诗",
        "rhythmic": "",
        "title": "子夜歌十八首 十三",
        "preface": "",
        "paragraphs": [
            "花池多芳水，玉杯挹赠郎。",
            "避人藏袖里，湿却素罗裳。"
        ],
        "notes": "",
        "id": "b4cd67ff8c4a36d5ca1ebd4784a69b3e"
    },
    {
        "author": "晁采",
        "dynasty": "唐",
        "type": "诗",
        "rhythmic": "",
        "title": "子夜歌十八首 十四",
        "preface": "",
        "paragraphs": [
            "感郎金针赠，欲报物俱轻。",
            "一双连素缕，与郎聊定情。"
        ],
        "notes": "",
        "id": "d3c61883e2446bc1f25bf7513f65c524"
    },
    {
        "author": "晁采",
        "dynasty": "唐",
        "type": "诗",
        "rhythmic": "",
        "title": "子夜歌十八首 十五",
        "preface": "",
        "paragraphs": [
            "寒风响枯木，通夕不得卧。",
            "早起遣问郎，昨宵何以过。"
        ],
        "notes": "",
        "id": "fee176ab723ea6cca46e39594f063199"
    },
    {
        "author": "晁采",
        "dynasty": "唐",
        "type": "诗",
        "rhythmic": "",
        "title": "子夜歌十八首 十六",
        "preface": "",
        "paragraphs": [
            "得郎日嗣音，令人不可覩。",
            "熊胆磨作墨，书来字字苦。"
        ],
        "notes": "",
        "id": "4bb773e50b3e2ef66045f6a11d39cba9"
    },
    {
        "author": "晁采",
        "dynasty": "唐",
        "type": "诗",
        "rhythmic": "",
        "title": "子夜歌十八首 十七",
        "preface": "",
        "paragraphs": [
            "轻巾手自制，颜色烂含桃。",
            "先怀侬袖里，然后约郎腰。"
        ],
        "notes": "",
        "id": "07dfddae3160b9642dd335b0beea6a7b"
    },
    {
        "author": "晁采",
        "dynasty": "唐",
        "type": "诗",
        "rhythmic": "",
        "title": "子夜歌十八首 十八",
        "preface": "",
        "paragraphs": [
            "侬赠绿丝衣，郎遗玉钩子。",
            "即欲系侬心，侬思著郎体。"
        ],
        "notes": "",
        "id": "98e268b0b8f88ddd3896d6be6abb3367"
    }
]