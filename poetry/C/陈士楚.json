[
    {
        "author": "陈士楚",
        "dynasty": "宋",
        "type": "诗",
        "rhythmic": "",
        "title": "和林艾轩城山国清塘韵",
        "preface": "",
        "paragraphs": [
            "山光一洗红尘眼，长松夹道摇青繖。",
            "回头下瞰百川溶，亭皋小立凌刚风。",
            "杰阁玲珑朱绿户，何年蓬莱移左股。",
            "山僧见客不敛眉，梵呗琅琅应鱼鼓。",
            "欲携三尺弹龟山，淳风一去不复还。",
            "仞墙草长章逢少，几百年来风月闲。",
            "嗟哉贤圣远复远，天高地下日易晚。"
        ],
        "notes": "",
        "id": "982137fe91f5d4da374a4a0bb8f1208d"
    }
]