[
    {
        "author": "常某",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "水清讵免双螯黑，秋老难逃一背红。"
        ],
        "notes": "",
        "id": "556d9a5e952b676b6815ebd7b489bbd0"
    },
    {
        "author": "常某",
        "dynasty": "宋",
        "type": "诗",
        "rhythmic": "",
        "title": "春日词",
        "preface": "",
        "paragraphs": [
            "庭院深深春日迟，百花落尽蜂蝶稀。",
            "柳絮随风不拘管，飞入洞房人不知。",
            "画堂绣幕垂朱户，玉炉消尽沉香炷。",
            "半褰斗帐曲屏山，尽日梁间双燕语。",
            "美人睡起歛翠眉，强临鸾鉴不胜衣。",
            "门外秋千一笑发，马上行人断肠归。"
        ],
        "notes": "",
        "id": "c366f1eadae53585a09e9b0cee3f54cd"
    }
]