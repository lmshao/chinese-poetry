[
    {
        "author": "陈观",
        "dynasty": "宋",
        "type": "诗",
        "rhythmic": "",
        "title": "寄友人",
        "preface": "",
        "paragraphs": [
            "废书开复卷，宁与世浮沉。",
            "万事自有分，一生闲用心。",
            "天寒快征马，日暮急归禽。",
            "多少隆中客，空为抱膝吟。"
        ],
        "notes": "",
        "id": "8eafcc80e6f765e813804c68093a2518"
    },
    {
        "author": "陈观",
        "dynasty": "宋",
        "type": "诗",
        "rhythmic": "",
        "title": "武夷山",
        "preface": "",
        "paragraphs": [
            "邮亭立溪端，上有石鼓字。",
            "回顾溪水中，石鼓安所置。",
            "移舟溯清流，前山鬰苍翠。",
            "一曲遽停桡，寻真步幽邃。",
            "洞天阊阖开，殿阁俨神位。",
            "秦汉纪兹山，武夷君所治。",
            "幔亭晏曾孙，遐踪久已秘。",
            "巍巍大王峰，玉女傍立侍。",
            "狮子西东来，昂藏不敢肆。",
            "我本羽衣人，憩迹升真地。",
            "珍重学仙翁，命舟行厨备。",
            "溪山偕侣游，讨论每延迟。",
            "二曲顿清奇，彼美宛临水。",
            "三曲多仙岩，峭峙罕匹类。",
            "倚空架舟函，不腐亦不坠。",
            "小泊三杯石，坐玩逸清思。",
            "石上饮三杯，昔贤同一致。",
            "四曲入云中，繁花方妩媚。",
            "春光耀亭台，灵草渐萌瑞。",
            "崖阴刻字新，往往书故事。",
            "五曲达平林，蔼然千古意。",
            "精舍瞻遗容，丰碑诵遗记。",
            "杏坛相因依，高堂揭仁智。",
            "却令闽越中，居然作洙泗。",
            "雄哉大隠屏，仙掌列其次。",
            "六曲转盼间，仰高发长喟。",
            "七曲著渔家，碧津富投饵。",
            "八曲寂尔过，楼岩无鼓吹。",
            "穷幽造灵峰，玄都矧可暨。",
            "临池数本桃，道士昔手植。",
            "感慨却回舟，烹鲜侑扬觯。",
            "九曲烟霞深，彤庭敞宏庇。",
            "即此非桃源，复何工拟议。",
            "仙客偶谈玄，主人已心醉。",
            "欢言一宿留，醺酣饱熟睡。",
            "晨兴复招邀，具我鸡黍饲。",
            "临行意有余，醇醪馈盈器。",
            "顺流睇层巅，天游冀愿遂。",
            "扪萝履崎嵚，登陟良不易。",
            "绝顶隠君居，崇台境殊异。",
            "凭虚俯危栏，重峦俱下视。",
            "参差森欲动，恍惚眩眸眦。",
            "灵飚空中来，松竹舞仙帔。",
            "杖藜还高冈，夷犹不忍弃。",
            "何当濯尘缨，永兹飘笠寄。",
            "归休赋长篇，聊为斯游识。"
        ],
        "notes": "",
        "id": "72054a246cde016f8d19f9240474feb9"
    },
    {
        "author": "陈观",
        "dynasty": "宋",
        "type": "诗",
        "rhythmic": "",
        "title": "聚奇楼",
        "preface": "",
        "paragraphs": [
            "世人宝珠玉，往往身殉之。",
            "日遇佳山水，谁复知其奇。",
            "余本邱壑士，烟霞夙所怡。",
            "结楼清溪上，青山匝四维。",
            "云宫接水殿，瑶草杂琼枝。",
            "丹碧纷纷见，星河面面垂。",
            "阴晴多异赏，陟降穷二仪。",
            "离朱不易辨，绘画空复施。",
            "万状归目睫，百宝呈参差。",
            "藏珠与怀璧，娖娖徒尔为。"
        ],
        "notes": "",
        "id": "a6a2fe350f672248925cb6f195d65d3b"
    },
    {
        "author": "陈观",
        "dynasty": "宋",
        "type": "诗",
        "rhythmic": "",
        "title": "闲乐堂独坐",
        "preface": "",
        "paragraphs": [
            "廿年无累一闲身，卜筑深源绝四邻。",
            "屋外桃蹊刘阮路，门前柳色义熙春。",
            "溪山处处从为主，麋鹿时时不避人。",
            "自是顽樗非世用，敢言盛代有遗民。"
        ],
        "notes": "",
        "id": "84434739e2e30e8cab5828d4c0403d76"
    },
    {
        "author": "陈观",
        "dynasty": "宋",
        "type": "诗",
        "rhythmic": "",
        "title": "题甄氏访山亭二首  其一",
        "preface": "",
        "paragraphs": [
            "水流花落石生云，日静风暄草欲薰。",
            "老去风流犹未减，一邱一壑尚懃懃。"
        ],
        "notes": "",
        "id": "5cf652771cfa2b921f37101afd47e8e3"
    },
    {
        "author": "陈观",
        "dynasty": "宋",
        "type": "诗",
        "rhythmic": "",
        "title": "题甄氏访山亭二首  其二",
        "preface": "",
        "paragraphs": [
            "雨后西山翡翠堆，结亭直欲近岩隈。",
            "从今记取溪头路，一日须来一百回。"
        ],
        "notes": "",
        "id": "f74e4a5ee23941472a283740e0d4e5cd"
    },
    {
        "author": "陈观",
        "dynasty": "宋",
        "type": "诗",
        "rhythmic": "",
        "title": "天壶道院",
        "preface": "",
        "paragraphs": [
            "山径崎岖紫翠连，白云深处是壶天。",
            "客来无物供吟笑，旋摘新茶煮石泉。"
        ],
        "notes": "",
        "id": "4b775ce94c1399c84e85c5f646f44cfa"
    },
    {
        "author": "陈观",
        "dynasty": "宋",
        "type": "诗",
        "rhythmic": "",
        "title": "天游峰",
        "preface": "",
        "paragraphs": [
            "山水参差六曲流，此中绝境适天游。",
            "几千万类尘根净，三十六峰云气浮。",
            "翠耸层霄峦壑胜，碧笼静涧竹松稠。",
            "琼浆可致胡麻熟，瓢笠何妨为永留。"
        ],
        "notes": "",
        "id": "0050eb7b9098b19643cf75ceaafad0a2"
    }
]