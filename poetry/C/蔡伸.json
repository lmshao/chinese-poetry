[
    {
        "author": "蔡伸",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "山水同三峡，烟霞似十洲。"
        ],
        "notes": "",
        "id": "36c22be49a0debf476880ec53ead6906"
    },
    {
        "author": "蔡伸",
        "dynasty": "宋",
        "type": "词",
        "rhythmic": "一翦梅",
        "title": "",
        "preface": "",
        "paragraphs": [
            "夜永虚堂烛影寒。",
            "斗转春来，又是明年。",
            "异乡怀抱只凄然。",
            "尊酒相逢且自宽。",
            "天际孤云云外山。",
            "梦绕觚稜，日下长安。",
            "功名已觉负初心，羞对菱花，绿鬓成斑。"
        ],
        "notes": "",
        "id": "ff73119ea2f04ab758591e9f998674b4"
    },
    {
        "author": "蔡伸",
        "dynasty": "宋",
        "type": "词",
        "rhythmic": "一翦梅",
        "title": "",
        "preface": "",
        "paragraphs": [
            "高宴华堂夜向阑。",
            "急管飞霜，羯鼓声乾。",
            "仙人掌上水晶盘。",
            "回按凌波，舞袖弓弯。",
            "曲罢凝娇整翠鬟。",
            "玉笋持杯，巧笑嫣然。",
            "为君一醉倒金船。",
            "只恐醒来，人隔云山。"
        ],
        "notes": "",
        "id": "36a3d7c3ebe96a884e9af7753f1c3f71"
    },
    {
        "author": "蔡伸",
        "dynasty": "宋",
        "type": "词",
        "rhythmic": "一翦梅",
        "title": "",
        "preface": "",
        "paragraphs": [
            "堆枕乌云堕翠翘。",
            "午梦惊回，满眼春娇。",
            "嬛嬛一袅楚宫腰。",
            "那更春来，玉减香消。",
            "柳下朱门傍小桥。",
            "几度红窗，误认鸣镳。",
            "断肠风月可怜宵。",
            "忍使恹恹，两处无聊。"
        ],
        "notes": "",
        "id": "d14ea1474ea399219fda79f44335c345"
    },
    {
        "author": "蔡伸",
        "dynasty": "宋",
        "type": "词",
        "rhythmic": "七娘子",
        "title": "",
        "preface": "",
        "paragraphs": [
            "天涯触目伤离绪。",
            "登临况值秋光暮。",
            "手拈黄花，凭谁分付。",
            "雍雍雁落蒹葭浦。",
            "凭高目断桃溪路。",
            "屏山楼外青无数。",
            "绿水红桥，锁窗朱户。",
            "如今总是销魂处。"
        ],
        "notes": "",
        "id": "40e60cbb4236e11cf6c42c13751d0f7c"
    },
    {
        "author": "蔡伸",
        "dynasty": "宋",
        "type": "词",
        "rhythmic": "上阳春・蓦山溪",
        "title": "",
        "preface": "",
        "paragraphs": [
            "好在章台杨柳。",
            "不禁春瘦。",
            "淡烟微雨曲尘丝，锁一点、眉头皱。",
            "忆自灞陵别后。",
            "青青依旧。",
            "万丝千缕太多情，忍攀折、行人手。"
        ],
        "notes": "",
        "id": "35abd290bb91c768d270b4bf8d08f7b0"
    },
    {
        "author": "蔡伸",
        "dynasty": "宋",
        "type": "词",
        "rhythmic": "丑奴儿慢・采桑子慢",
        "title": "",
        "preface": "",
        "paragraphs": [
            "明眸秀色，别是天真潇洒。",
            "更鬓发堆云，玉脸淡拂轻霞。",
            "醉里精神，众中标格谁能画。",
            "当时携手，花笼淡月，重门深亚。",
            "巫峡梦回，已成陈事，岂堪重话。",
            "谩赢得、罗襟清泪，鬓边霜华。",
            "念□伤怀，凭阑烟水渺无涯。",
            "秦源目断，碧云暮合，难认仙家。"
        ],
        "notes": "",
        "id": "fefd18fbc81ca1b34c766a5d0cd49515"
    },
    {
        "author": "蔡伸",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "青润奇峰名韫玉，温其质并琼瑶。",
            "中分瀑布泻云涛。",
            "双峦呈翠色，气象两相高。",
            "珍重幽人诚好事，绿窗聊助风骚。",
            "寄言俗客莫相嘲。",
            "物轻人意重，千里赠鹅毛。"
        ],
        "notes": "",
        "id": "1f3f62cedc27688bd4269c187c1e970b"
    },
    {
        "author": "蔡伸",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "记得南楼三五夜，曾听凤管昭华。",
            "曾前此际重兴嗟。",
            "素娥端有恨，烟霭等闲遮。",
            "珍重主人留客意，厌厌缓引流霞。",
            "夜间银汉淡天涯。",
            "亭亭丹桂现，耿耿玉绳斜。"
        ],
        "notes": "",
        "id": "5846def3396cec9b5d0027b287158b3e"
    },
    {
        "author": "蔡伸",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "琪树鸾栖花露重，依稀兰洞风光。",
            "玉人相对自生凉。",
            "翠鬟琼佩，绰约蕊珠妆。",
            "宝瑟声沈清梦觉，夜阑明月幽窗。",
            "可堪襟袂惹馀香。",
            "断云残雨，何处认高唐。"
        ],
        "notes": "",
        "id": "cb0584b59295b9606511032768b23be9"
    },
    {
        "author": "蔡伸",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "仙品不同桃李艳，移来月窟云乡。",
            "幽姿绰约道家妆。",
            "绿云堆髻，娇额半涂黄。",
            "可但乍凉风月下，饶伊独占秋光。",
            "雨中别有恼人香。",
            "错教萧史，肠断忆巫阳。"
        ],
        "notes": "",
        "id": "2f7c95b3a857690b1ddc4d4e7c3c9261"
    },
    {
        "author": "蔡伸",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "帘幕深深清昼永，玉人不耐春寒。",
            "镂牙棋子缕金圆。",
            "象盘雅戏，相对小窗前。",
            "隔打直行尖曲路，教人费尽机关。",
            "局中胜负定谁偏。",
            "饶伊使幸，毕竟我赢先。"
        ],
        "notes": "",
        "id": "7a1f46d05d2fd7d4111c1e6fdabb8a00"
    },
    {
        "author": "蔡伸",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "昨夜中秋今夕望，十分桂影团圆。",
            "玉人相对绿尊前。",
            "素娥有恨，应是妒蝉娟。",
            "人静小庭风露冷，歌声特地清圆。",
            "醉红醺脸髻鬟偏。",
            "翠裙轻皱，端的为留仙。"
        ],
        "notes": "",
        "id": "210d748e864e65682d8400771d4376ff"
    },
    {
        "author": "蔡伸",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "繁杏枝头蜂蝶乱，香风阖坐微闻。",
            "靓妆浓艳任东君。",
            "无情风雨，春事已平分。",
            "珍重主人留客意，夜阑秉烛开尊。",
            "何须歌韵遏行云。",
            "羽觞交劝，挥麈细论文。"
        ],
        "notes": "",
        "id": "38142ce7ed580cd2770631cd12f96c66"
    },
    {
        "author": "蔡伸",
        "dynasty": "宋",
        "type": "词",
        "rhythmic": "侍香金童",
        "title": "",
        "preface": "",
        "paragraphs": [
            "宝马行春，缓辔随油壁。",
            "念一瞬、韶光堪重惜。",
            "还是去年同醉日。",
            "客里情怀，倍添凄恻。",
            "记南城、锦径名园曾遍历。",
            "更柳下、人家似织。",
            "此际凭阑愁脉脉。",
            "满目江山，暮云空碧。"
        ],
        "notes": "",
        "id": "22cd891af44a1262cbe179f9f2177aca"
    },
    {
        "author": "蔡伸",
        "dynasty": "宋",
        "type": "词",
        "rhythmic": "六么令",
        "title": "",
        "preface": "",
        "paragraphs": [
            "梅英飘雪，弱柳弄新绿。",
            "泠泠画桥流水，风静波如縠。",
            "长记扁舟共载，偶近旗亭宿。",
            "渺云横玉。",
            "鸳鸯枕上，听彻新翻数般曲。",
            "此际魂清梦冷，绣被香芬馥。",
            "因念多感情怀，触处伤心目。",
            "自是今宵独寐，怎不添愁蹙。",
            "如今心足。",
            "风前月下，赖有斯人慰幽独。"
        ],
        "notes": "",
        "id": "b1ac1dd8e755539144b7349b707caf54"
    },
    {
        "author": "蔡伸",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "锦屏人醉。",
            "玉暖香融春有味。",
            "今日兰舟。",
            "魂梦还随绿水流。",
            "高城望断。",
            "无奈城中人不见。",
            "斜倚妆楼。",
            "恨入眉峰两点愁。"
        ],
        "notes": "",
        "id": "f00ec2cfbbfd853bf51d5f8400325e01"
    },
    {
        "author": "蔡伸",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "金风玉露。",
            "喜鹊桥成牛女渡。",
            "天宇沈沈。",
            "一夕佳期两意深。",
            "琼签报曙。",
            "忍使飙轮容易去。",
            "明日如今。",
            "想见君心似我心。"
        ],
        "notes": "",
        "id": "e27459f70504e8cc748e3c569384834f"
    },
    {
        "author": "蔡伸",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "多情多病。",
            "玉貌疲来愁览镜。",
            "门掩东风。",
            "零落桃花满地红。",
            "重帘不卷。",
            "愁睹杏梁双语燕。",
            "强拂瑶琴。",
            "一曲幽兰泪满襟。"
        ],
        "notes": "",
        "id": "544d8555a442213daaa824a0fc4171ba"
    },
    {
        "author": "蔡伸",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "船回沙尾。",
            "几误红窗听鹊喜。",
            "尺素空传。",
            "转首相逢又隔年。",
            "寒灯独守。",
            "玉笋持杯宁复有。",
            "秀水南州。",
            "徒使幽人作梦游。"
        ],
        "notes": "",
        "id": "38d3042b25b594b7ce663383645c9119"
    },
    {
        "author": "蔡伸",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "彤庭龙尾。",
            "礼备天颜知有喜。",
            "九奏初传。",
            "耳冷人间十七年。",
            "盈成持守。",
            "仁德如春渐九有。",
            "三辅名州。",
            "好整笙歌结胜游。"
        ],
        "notes": "",
        "id": "6071844fd47a14644178a8d1b3d9a031"
    },
    {
        "author": "蔡伸",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "木落雁南翔。",
            "锦鲤殷勤为渡江。",
            "泪墨银钩相忆字，成行。",
            "滴损云笺小凤皇。",
            "陈事费思量。",
            "回首烟波卷夕阳。",
            "尽道凭书聊破恨，难忘。",
            "及至书来更断肠。"
        ],
        "notes": "",
        "id": "cd9bbbe3375ed26299840373532d160a"
    },
    {
        "author": "蔡伸",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "天外雨初收。",
            "风紧云轻已变秋。",
            "邂逅故人同一笑，迟留。",
            "聚散人生宜自谋。",
            "去路指南州。",
            "万顷云涛一叶舟。",
            "莫话太湖波浪险，归休。",
            "人在溪边正倚楼。"
        ],
        "notes": "",
        "id": "d9c4d8dda6d8307d1483d201abbaaef1"
    },
    {
        "author": "蔡伸",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "恨入眉峰翠，寒生酒晕红。",
            "临期凝泪洒西风。",
            "须信世间无物、似情浓。",
            "玉蹬敲霜月，金钲伴晓锺。",
            "凄凉古驿乱山重。",
            "今夜拥衾无寐、与君同。"
        ],
        "notes": "",
        "id": "fc162273e8c06a95790624b685faf4a5"
    },
    {
        "author": "蔡伸",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "远水澄明绿，孤云暗淡愁。",
            "白苹红蓼满汀洲。",
            "肠断圆蟾空照、木兰舟。",
            "节物伤羁旅，归程叹滞留。",
            "佳期已误小红楼。",
            "赖得今年犹有、闰中秋。"
        ],
        "notes": "",
        "id": "696f97f0994b5d13014c7d2d6ecc9762"
    },
    {
        "author": "蔡伸",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "萧寺疏锺断，虚堂夜气清。",
            "凉蟾偏向小明窗。",
            "露井碧梧寒叶、颤秋声。",
            "幽恨人谁问，孤衾泪独横。",
            "此时风月此时情。",
            "拟倩蓝桥归梦、见云英。"
        ],
        "notes": "",
        "id": "90cf11dcad308aa3318fb57a10fb8256"
    },
    {
        "author": "蔡伸",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "春事付莺花，曾是莺花主。",
            "醉拍春衫金缕衣，只向花间住。",
            "密意君听取。",
            "莫逐风来去。",
            "若是真心待于飞，云里千条路。"
        ],
        "notes": "",
        "id": "54130f25ab70a79c124d20a369bea194"
    },
    {
        "author": "蔡伸",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "重重雪外山，渺渺烟中路。",
            "路转山横无尽愁，正是分携处。",
            "望极锦中书，肠断鱼中素。",
            "锦素沈沈两未期，鱼雁空相误。"
        ],
        "notes": "",
        "id": "3117513157e1d8dca33810a65b69f626"
    },
    {
        "author": "蔡伸",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "前度月圆时，月下相携手。",
            "今夜天边月又圆，夜色如清昼。",
            "风月浑依旧。",
            "水馆空回首。",
            "明夜归来试问伊，曾解思量否。"
        ],
        "notes": "",
        "id": "ac75607e4542a1e30b2462b10f1b6a9f"
    },
    {
        "author": "蔡伸",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "玉斧斫冰轮，中有乘鸾女。",
            "鬓乱钗横襟袖凉，只恐轻飞举。",
            "青冥缥缈间，自有吹箫侣。",
            "不向巫山十二峰，朝暮为云雨。"
        ],
        "notes": "",
        "id": "1aee258d38c9af1ece9d48e1b5784479"
    },
    {
        "author": "蔡伸",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "小阁枕清流，一霎莲塘雨。",
            "风递幽香入槛来，枕簟全无暑。",
            "遐想似花人，阅岁音尘阻。",
            "物是人非空断肠，梦入芳洲路。"
        ],
        "notes": "",
        "id": "3866bac79e4a0b6101304b082e819f5c"
    },
    {
        "author": "蔡伸",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "风雨送春归，寂寞花空委。",
            "枝上红稀地上多，万点随流水。",
            "翠黛敛春愁，照影临清泚。",
            "应念韶华惜蕣颜，洒遍胭脂泪。"
        ],
        "notes": "",
        "id": "dcf97bc51c36b3cbe7472607b5036184"
    },
    {
        "author": "蔡伸",
        "dynasty": "宋",
        "type": "词",
        "rhythmic": "喜迁莺",
        "title": "",
        "preface": "",
        "paragraphs": [
            "青娥呈瑞。",
            "正惨惨暮寒，同云千里。",
            "剪水飞花，渐渐瑶英，密洒翠筠声细。",
            "邃馆静深，金铺半掩，重帘垂地。",
            "明窗外。",
            "伴疏梅潇洒，玉肌香腻。",
            "幽人当此际。",
            "醒魂照影，永漏愁无寐。",
            "强拊清尊，慵添宝鸭，谁会黯然情味。",
            "幸有赏心人，奈咫尺、重门深闭。",
            "今夜里。",
            "算忍教孤负，浓香鸳被。"
        ],
        "notes": "",
        "id": "6aa701c491a8ea283bbb72f87d887227"
    },
    {
        "author": "蔡伸",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "十幅健帆风，天意巧催行客。",
            "极目五湖云浪，泛满空秋色。",
            "玉人应怪误佳期，凝恨正脉脉。",
            "锦鳞为传尺素，报兰舟消息。"
        ],
        "notes": "",
        "id": "998e6cc82926c6b61c32470a9c868b67"
    },
    {
        "author": "蔡伸",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "花露滴香红，花低漏声初歇。",
            "人似一枝梅瘦，照冰壶清彻。",
            "翠娥云鬓为谁容，虫丝宝奁结。",
            "可惜一春憔悴，负满怀风月。"
        ],
        "notes": "",
        "id": "3b167cfdbaa556cc25a314f547b9b088"
    },
    {
        "author": "蔡伸",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "今夜行云何处。",
            "还是月华当午。",
            "倚遍曲阑桥，望断锦屏归路。",
            "空去。",
            "空去。",
            "梦到绿窗朱户。"
        ],
        "notes": "",
        "id": "f8247eff99973c92de1bb2239a650f09"
    },
    {
        "author": "蔡伸",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "人静重门深亚。",
            "朱阁画帘高挂。",
            "人与月俱圆，月色波光相射。",
            "潇洒。",
            "潇洒。",
            "人月长长今夜。"
        ],
        "notes": "",
        "id": "4f75e22b9b2fb3de2b2a03e0cf2eaa48"
    },
    {
        "author": "蔡伸",
        "dynasty": "宋",
        "type": "词",
        "rhythmic": "婆罗门引",
        "title": "",
        "preface": "",
        "paragraphs": [
            "素秋向晚，岁华分付木芙蓉。",
            "萧萧红蓼西风。",
            "记得当时撷翠，拥手绕芳丛。",
            "念吹箫人去，明月楼空。",
            "遥山万重。",
            "望寸碧、想眉峰。",
            "翠钿琼珰谩好，谁适为容。",
            "凄凉怀抱，算此际、唯我与君同。",
            "凝泪际、目送征鸿。"
        ],
        "notes": "",
        "id": "b54f62127b5508d366a510a272972333"
    },
    {
        "author": "蔡伸",
        "dynasty": "宋",
        "type": "词",
        "rhythmic": "定风波",
        "title": "",
        "preface": "",
        "paragraphs": [
            "老去情锺不自持。",
            "篸花酌酒送春归。",
            "玉貌冰姿人窈窕。",
            "一笑。",
            "清狂岂减少年时。",
            "欲上香车俱脉脉，半帘花影月平西。",
            "待得酒醒人已去。",
            "凝伫。",
            "断云残雨尽堪悲。"
        ],
        "notes": "",
        "id": "86e66f6cc2f5222857a81256ee8506d9"
    },
    {
        "author": "蔡伸",
        "dynasty": "宋",
        "type": "词",
        "rhythmic": "定风波",
        "title": "",
        "preface": "",
        "paragraphs": [
            "一曲骊歌酒一锺。",
            "可怜分袂太匆匆。",
            "百计留君留不住。",
            "□去。",
            "满川烟暝满帆风。",
            "目断魂销人不见。",
            "但见。",
            "青山隐隐水浮空。",
            "拟把一襟相忆泪。",
            "试□。",
            "云笺密洒付飞鸿。"
        ],
        "notes": "",
        "id": "17fc48d6bb81a006fa7c4b3930676498"
    },
    {
        "author": "蔡伸",
        "dynasty": "宋",
        "type": "词",
        "rhythmic": "小重山",
        "title": "",
        "preface": "",
        "paragraphs": [
            "楼上风高翠袖寒。",
            "碧云笼淡日，照阑干。",
            "绿杨芳草恨绵绵。",
            "长亭路，何处认征鞍。",
            "晓镜懒重看。",
            "鬓云堆凤髻，任阑珊。",
            "鸾衾鸳枕小屏山。",
            "人如玉，忍负一春闲。"
        ],
        "notes": "",
        "id": "500bd8d9809e62202b306109d68e1114"
    },
    {
        "author": "蔡伸",
        "dynasty": "宋",
        "type": "词",
        "rhythmic": "小重山",
        "title": "",
        "preface": "",
        "paragraphs": [
            "流水桃花小洞天。",
            "壶中春不老，胜尘寰。",
            "霞衣鹤氅并桃冠。",
            "新装好，风韵愈飘然。",
            "功行满三千。",
            "婴儿并姹女，炼成丹。",
            "刘郎曾约共升仙。",
            "十个月，养个小金坛。"
        ],
        "notes": "",
        "id": "faa11265448c062d337a6c1a75cdb4c7"
    },
    {
        "author": "蔡伸",
        "dynasty": "宋",
        "type": "词",
        "rhythmic": "小重山",
        "title": "",
        "preface": "",
        "paragraphs": [
            "澹澹秋容烟水寒。",
            "楼高清夜永，倚阑干。",
            "玉人不见坐长叹。",
            "箫声远，明月满空山。",
            "遐想绿云鬟。",
            "青冥风露冷，独乘鸾。",
            "别时容易见时难。",
            "凭孤枕，聊复梦蝉娟。"
        ],
        "notes": "",
        "id": "6f3a3b0487e83a52ba736f002892bba7"
    },
    {
        "author": "蔡伸",
        "dynasty": "宋",
        "type": "词",
        "rhythmic": "小重山",
        "title": "",
        "preface": "",
        "paragraphs": [
            "楼外江山展翠屏。",
            "沈沈虹影畔，彩舟横。",
            "一尊别酒为君倾。",
            "留不住，风色太无情。",
            "斜日半山明。",
            "画栏重倚处，独销凝。",
            "片帆回首在青冥。",
            "人不见，千里暮云平。"
        ],
        "notes": "",
        "id": "9d42e6c9808bc1780373b596a2014509"
    },
    {
        "author": "蔡伸",
        "dynasty": "宋",
        "type": "词",
        "rhythmic": "归田乐",
        "title": "",
        "preface": "",
        "paragraphs": [
            "风生苹末莲香细。",
            "新浴晚凉天气。",
            "犹自倚朱阑，波面双双彩鸳戏。",
            "鸾钗委坠云堆髻。",
            "谁会此时情意。",
            "冰簟玉琴横，还是月明人千里。"
        ],
        "notes": "",
        "id": "673ecccdb3816375fb16a5568cd79e57"
    },
    {
        "author": "蔡伸",
        "dynasty": "宋",
        "type": "词",
        "rhythmic": "御街行",
        "title": "",
        "preface": "",
        "paragraphs": [
            "东君不锁寻芳路。",
            "曾是莺花主。",
            "有情风月可怜宵，犹记绿窗朱户。",
            "十年空想，春风面杳，无计凭鳞羽。",
            "凄凉怀抱今如许。",
            "天与重相遇。",
            "不应还向楚峰前，朝暮为云为雨。",
            "算来各把，平生分付，也不是、恶著处。"
        ],
        "notes": "",
        "id": "2ec7e91e2b2dd68cc6e205125218d457"
    },
    {
        "author": "蔡伸",
        "dynasty": "宋",
        "type": "词",
        "rhythmic": "忆王孙",
        "title": "",
        "preface": "",
        "paragraphs": [
            "凉生冰簟怯衣单。",
            "明月楼高空画栏。",
            "满院啼螀人未眠。",
            "掩重关。",
            "乌鹊南飞风露寒。"
        ],
        "notes": "",
        "id": "b1c18b965119cd754ec08a7f498da079"
    },
    {
        "author": "蔡伸",
        "dynasty": "宋",
        "type": "词",
        "rhythmic": "忆瑶姬",
        "title": "",
        "preface": "",
        "paragraphs": [
            "微雨初晴。",
            "洗瑶空万里，月挂冰轮。",
            "广寒宫阙近，望素娥缥缈，丹桂亭亭。",
            "金盘露冷，玉树风轻。",
            "倍觉秋思清。",
            "念去年曾共吹箫侣，同赏蓬瀛。",
            "奈此夜、旅泊江城。",
            "谩花光眩目，绿酒如渑。",
            "幽怀终有恨，恨绮窗清影，虚照娉婷。",
            "蓝桥□杳，楚馆云深。",
            "似凭归梦去，强就枕，无奈孤衾梦易惊。"
        ],
        "notes": "",
        "id": "4d9620cedca541a3b2e098e7adbf1b0b"
    },
    {
        "author": "蔡伸",
        "dynasty": "宋",
        "type": "词",
        "rhythmic": "忆秦娥",
        "title": "",
        "preface": "",
        "paragraphs": [
            "花阴月。",
            "兰堂夜宴神仙客。",
            "神仙客。",
            "江梅标韵，海棠颜色。",
            "良辰佳会诚难得。",
            "花前一醉君休惜。",
            "君休惜。",
            "楚台云雨，今夕何夕。"
        ],
        "notes": "",
        "id": "d5b74aa7f8508a5664ec92fe10337669"
    },
    {
        "author": "蔡伸",
        "dynasty": "宋",
        "type": "词",
        "rhythmic": "忆秦娥",
        "title": "",
        "preface": "",
        "paragraphs": [
            "湖光碧。",
            "春花秋月无今昔。",
            "无今昔。",
            "十年往事，尽成陈迹。",
            "玉箫声断云屏隔。",
            "山遥水远长相忆。",
            "长相忆。",
            "一生怀抱，为君牵役。"
        ],
        "notes": "",
        "id": "2c20f6d147414c8e7fe9d87bf918bbfc"
    },
    {
        "author": "蔡伸",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "轻雷骤雨，洗千岩浓翠，层峦森列。",
            "衣袂凉生，丛竹外、时有飞萤明灭。",
            "云浪鳞鳞，兰舟泛泛，共载一轮月。",
            "五湖当日，未应此段奇绝。",
            "归路横玉惊鸾，叫云清似水，悠扬天末。",
            "玉宇琼林凝望处，依约广寒宫阙。",
            "老去情锺，此心仍在，未肯甘华发。",
            "清欢留作，异时嘉话重说。"
        ],
        "notes": "",
        "id": "42c1fe51e119f80e8dc03f88715de1c4"
    },
    {
        "author": "蔡伸",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "当年豪放，况朋侪俱是，一时英杰。",
            "逸气凌云，佳丽地、独占春花秋月。",
            "冶叶倡条，寻芳选胜，是处曾攀折。",
            "昔游如梦，镜中空叹华发。",
            "邂逅萍梗相逢，十年往事，忍尊前重说。",
            "茂绿成阴春又晚，谁解丁香千结。",
            "宝瑟弹愁，玉壶敲怨，触目堪愁绝。",
            "酒阑人静，为君肠断时节。"
        ],
        "notes": "",
        "id": "3365d5f4769ab7795b08051689e005e5"
    },
    {
        "author": "蔡伸",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "画堂宴阕，望重帘不卷，轻哑朱户。",
            "悄悄回廊，惊渐闻、蟋蟀凌波微步。",
            "酒力融春，香风暗度，携手偎金缕。",
            "低低笑问，睡得真个稳否。",
            "因念隔阔经年，除非魂梦里，有时相遇。",
            "天意怜人心在了，岂信关山遐阻。",
            "晓色朦胧，柔情倦恋，后约叮咛语。",
            "休教肠断，楚台朝暮云雨。"
        ],
        "notes": "",
        "id": "7c6616a9b3adff2a45f0238ec740ec32"
    },
    {
        "author": "蔡伸",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "岁华晼晚，念羁怀多感，佳会难卜。",
            "草草杯盘聊话旧，同剪西窗寒烛。",
            "翠袖笼香，双蛾敛恨，低按新翻曲。",
            "无情风雨，断肠更漏催促。",
            "匆匆归骑难留，鸾屏鸳被，忍良宵孤宿。",
            "回首幽欢成梦境，唯觉衣襟芬馥。",
            "海约山盟，云情雨意，何日教心足。",
            "不如不见，为君一味愁蹙。"
        ],
        "notes": "",
        "id": "21e4a3fa9c6687368d06781426ce1b4b"
    },
    {
        "author": "蔡伸",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "凌空宝观，乍登临、多少伤离情味。",
            "淼淼烟波吴会远，极目江淮无际。",
            "槛外长江，楼中红袖，淡荡秋光里。",
            "一声横吹，半滩鸥鹭起。",
            "因念邃馆香闺，玉肌花貌，有盈盈仙子。",
            "弄水题红传密意，宝墨银钩曾寄。",
            "泪粉香销，碧云□杳，脉脉人千里。",
            "一弯新月，断肠危栏独倚。"
        ],
        "notes": "",
        "id": "321c9607ac205ee89a8ddca811069996"
    },
    {
        "author": "蔡伸",
        "dynasty": "宋",
        "type": "词",
        "rhythmic": "惜奴娇",
        "title": "",
        "preface": "",
        "paragraphs": [
            "隔阔多时，算彼此、难存济。",
            "咫尺地、千山万水。",
            "眼眼相看，要说话、都无计。",
            "只是。",
            "唱曲儿、词中认意。",
            "雪意垂垂，更刮地、寒风起。",
            "怎禁这几夜意。",
            "未散痴心，便指望、长偎倚。",
            "只替。",
            "那火桶儿、与奴暖被。"
        ],
        "notes": "",
        "id": "3d0bd01467837e632146383e0d84df65"
    },
    {
        "author": "蔡伸",
        "dynasty": "宋",
        "type": "词",
        "rhythmic": "愁倚阑・春光好",
        "title": "",
        "preface": "",
        "paragraphs": [
            "一番雨，一番凉。",
            "夜初长。",
            "满院蛩吟人不寝，月侵廊。",
            "木犀微绽幽芳。",
            "西风透、窈窕红窗。",
            "恰似个人鸳被里，玉肌香。"
        ],
        "notes": "",
        "id": "7357d0a1245308c8bedb57f8a2e0e31c"
    },
    {
        "author": "蔡伸",
        "dynasty": "宋",
        "type": "词",
        "rhythmic": "愁倚阑・春光好",
        "title": "",
        "preface": "",
        "paragraphs": [
            "天如水，月如钩。",
            "正新秋。",
            "月影参差人窈窕，小红楼。",
            "如今往事悠悠。",
            "楼前水、肠断东流。",
            "旧物忍看金约腕，玉搔头。"
        ],
        "notes": "",
        "id": "97e051f1da8faf266a6d747065cdb275"
    },
    {
        "author": "蔡伸",
        "dynasty": "宋",
        "type": "词",
        "rhythmic": "愁倚阑・春光好",
        "title": "",
        "preface": "",
        "paragraphs": [
            "伤春晚，送春归。",
            "步云溪。",
            "绿叶同心双小字，记曾题。",
            "楼外红日平西。",
            "长亭路、烟草萋萋。",
            "云雨不成新梦后，倚阑时。"
        ],
        "notes": "",
        "id": "8f4e1ff66781daf5460b2896e465af73"
    },
    {
        "author": "蔡伸",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "膏雨晓来晴，海棠红透。",
            "碧草池塘袅金柳。",
            "王孙何在，不念玉容消瘦。",
            "日长深院静，帘垂绣。",
            "璨枕堕钗，粉痕轻溜。",
            "玉鼎龙涎记同嗅。",
            "钿筝重理，心事谩凭纤手。",
            "素弦弹不尽，眉峰斗。"
        ],
        "notes": "",
        "id": "fd808caae1d89743e12d4c94d11c68e5"
    },
    {
        "author": "蔡伸",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "酒晕衬横波，玉肌香透。",
            "轻袅腰肢妒垂柳。",
            "臂宽金钏，且是不干春瘦。",
            "拈金双合字，无心绣。",
            "鬒云半堕，金钗欲溜。",
            "罗袂残香忍重嗅。",
            "渡江桃叶，肠断为谁招手。",
            "倚阑凝望久，眉空斗。"
        ],
        "notes": "",
        "id": "7f1e165586b7573c6f3fd062d6b3bfb9"
    },
    {
        "author": "蔡伸",
        "dynasty": "宋",
        "type": "词",
        "rhythmic": "春光好",
        "title": "",
        "preface": "",
        "paragraphs": [
            "鸾屏掩，翠衾香。",
            "小兰房。",
            "回首当时云雨梦，两难忘。",
            "如今水远山长。",
            "凭鳞翼、难叙衷肠。",
            "况是教人无可恨，一味思量。"
        ],
        "notes": "",
        "id": "b82d469f37b1a388db22588e857776e6"
    },
    {
        "author": "蔡伸",
        "dynasty": "宋",
        "type": "词",
        "rhythmic": "昭君怨",
        "title": "",
        "preface": "",
        "paragraphs": [
            "一曲云和松响。",
            "多少离愁心上。",
            "寂寞掩屏帷。",
            "泪沾衣。",
            "最是销魂处。",
            "夜夜绮窗风雨。",
            "风雨伴愁眠。",
            "夜如年。"
        ],
        "notes": "",
        "id": "21e51605a50f1a93d33d98c9959613e2"
    },
    {
        "author": "蔡伸",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "花落尽，寂寞委残红。",
            "蝶帐梦回空晓月，凤楼人去谩东风。",
            "春事已成空。",
            "闲伫立，□□水溶溶。",
            "云锁乱山横惨淡，烟笼绿树晚溟濛。",
            "却在泪痕中。"
        ],
        "notes": "",
        "id": "0c0c6fde608c8924b5c2cce7837594f1"
    },
    {
        "author": "蔡伸",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "雨馀清镜湛秋容。",
            "屏展九华峰。",
            "万里闲云散尽，半规凉月当空。",
            "楼高夜永，凭阑笑语，此际谁同。",
            "端有妙人携手，け然归路凌风。"
        ],
        "notes": "",
        "id": "f40e3dcc06d3083217338e1eb5d730c4"
    },
    {
        "author": "蔡伸",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "章台杨柳月依依。",
            "飞絮送春归。",
            "院宇日长人静，园林绿暗红稀。",
            "庭前花谢了，行云散后，物是人非。",
            "唯有一襟清泪，凭阑洒遍残枝。"
        ],
        "notes": "",
        "id": "1d66c3cd0aa33b2f46b73e11b8a0d605"
    },
    {
        "author": "蔡伸",
        "dynasty": "宋",
        "type": "词",
        "rhythmic": "极相思",
        "title": "",
        "preface": "",
        "paragraphs": [
            "相思情味堪伤。",
            "谁与话衷肠。",
            "明朝见也，桃花人面，碧藓回廊。",
            "别后相逢唯有梦，梦回时、展转思量。",
            "不如早睡，今宵魂梦，先到伊行。"
        ],
        "notes": "",
        "id": "fd0a6f615871e157cf10c1ca74d59160"
    },
    {
        "author": "蔡伸",
        "dynasty": "宋",
        "type": "词",
        "rhythmic": "极相思",
        "title": "",
        "preface": "",
        "paragraphs": [
            "碧檐鸣玉玎珰。",
            "金锁小兰房。",
            "楼高夜永，飞霜满院，璧月沈缸。",
            "云雨不成巫峡梦，望仙乡、烟水茫茫。",
            "风前月底，登高念远，无限凄凉。"
        ],
        "notes": "",
        "id": "8cad672efe5c496dbf5a5da598222d02"
    },
    {
        "author": "蔡伸",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "联璧寻春，踏青尚意，年时携手。",
            "此际重来，可怜还是，年时时候。",
            "阴阴柳下人家，人面桃花似旧。",
            "但原年年，春风有信，人心长久。"
        ],
        "notes": "",
        "id": "09fb65353fdd6e88c78f8bb2e2a43e59"
    },
    {
        "author": "蔡伸",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "子规啼月。",
            "幽衾梦断，销魂时节。",
            "枕上斑斑，枝头点点，染成清血。",
            "凄凉断雨残云，算此恨、文君更切。",
            "老去情怀，春来况味，那禁离别。"
        ],
        "notes": "",
        "id": "0002696a1f711cd3d88effc74c8a42ec"
    },
    {
        "author": "蔡伸",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "数声鶗鴂。",
            "可怜又是，春归时节。",
            "满院东风，海棠铺绣，梨花飘雪。",
            "丁香露泣残枝，算未比、愁肠寸结。",
            "自是休文，多情多感，不干风月。"
        ],
        "notes": "",
        "id": "107ba84c9b0990534958e5763f7fba72"
    },
    {
        "author": "蔡伸",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "相逢非草草，分袂太匆匆。",
            "征裘泪痕浥遍，眸子怯酸风。",
            "天际孤帆难驻，柳外香軿望断，云雨各西东。",
            "回首重城远，楼观暮烟中。",
            "黯销魂，思陈事，已成空。",
            "东郊胜赏，归路骑马踏残红。",
            "月下一樽芳酒，凭阑几曲清歌，别后少人同。",
            "为问桃花脸，一笑为谁容。"
        ],
        "notes": "",
        "id": "021510afe346b30867368f141d22982c"
    },
    {
        "author": "蔡伸",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "亭皋木叶下，原隰菊花黄。",
            "凭高满眼秋意，时节近重阳。",
            "追想彭门往岁，千骑云屯平野，高宴古球场。",
            "吊古论兴废，看剑引杯长。",
            "感流年，思往事，重凄凉。",
            "当时坐间英俊，强半已凋亡。",
            "慨念平生豪放，自笑如今霜鬓，漂泊水云乡。",
            "已矣功名志，此意付清觞。"
        ],
        "notes": "",
        "id": "37b976717faa64c7594f1dc6c807e72f"
    },
    {
        "author": "蔡伸",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "醉击玉壶缺，恨写绿琴哀。",
            "悠悠往事谁问，离思渺难裁。",
            "绿野堂前桃李，燕子楼中歌吹，那忍首重回。",
            "唯有旧时月，远远逐人来。",
            "小庭空，清夜永，独徘徊。",
            "伴人幽怨，一枝潇洒陇头梅。",
            "肠断云帆西去，目送烟波东注，千里接长淮。",
            "为我将双泪，好过楚王台。"
        ],
        "notes": "",
        "id": "89da19906db1b284e253e4c3517b3f35"
    },
    {
        "author": "蔡伸",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "画桥流水桃溪路，别是壶中佳致。",
            "南楼夜月，东窗疏雨，金莲共醉。",
            "人静回廊，并肩携手，玉芝香里。",
            "念紫箫声断，巫阳梦觉，人何在、花空委。",
            "寂寞危栏独倚。",
            "望仙乡、水云无际。",
            "芸房花院，重来空锁，苍苔满地。",
            "物是人非，小池依旧，彩鸳双戏。",
            "念当时风月，如今怀抱有盈襟泪。"
        ],
        "notes": "",
        "id": "d34b8ee6d44996e594ed7dd059fbe343"
    },
    {
        "author": "蔡伸",
        "dynasty": "宋",
        "type": "词",
        "rhythmic": "江城子",
        "title": "",
        "preface": "",
        "paragraphs": [
            "碧厨文簟小窗前。",
            "乍更阑。",
            "□□□。",
            "乌鹊南飞，秋意渐凄然。",
            "满院蛩吟风露下，人窈窕，月蝉娟。",
            "双星旧约又经年。",
            "信谁传。",
            "恨绵绵。",
            "□隔明河，长作断肠仙。",
            "争似秦楼萧史伴，瑶台路，共乘鸾。"
        ],
        "notes": "",
        "id": "19b3c19f469e1a1eafec70ba9cc19f38"
    },
    {
        "author": "蔡伸",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "莺莺燕燕。",
            "本是于飞伴。",
            "风月佳时阻幽愿。",
            "但人心坚固后，天也怜人，相逢处、依旧桃花人面。",
            "绿窗携手，帘幕重重，烛影摇红夜将半。",
            "对尊前如梦，欲语魂惊，语未竟、已觉衣襟泪满。",
            "我只为、相思特特来，这度更休推，后回相见。"
        ],
        "notes": "",
        "id": "fcf550f93c7007f1d54234e698a2dff1"
    },
    {
        "author": "蔡伸",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "窗外桃花烂熳开。",
            "年时曾伴玉人来。",
            "一枝斜插凤皇钗。",
            "今日重来人事改，花前无语独徘徊。",
            "凄凉怀抱可怜哉。"
        ],
        "notes": "",
        "id": "c344600c54b303215117ce4f2ecd0239"
    },
    {
        "author": "蔡伸",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "浅褐衫儿寿带藤。",
            "碾花如意枕冠轻。",
            "凤鞋弓小称娉婷。",
            "约略梳妆随事好，出尘标韵出尘清。",
            "一枝梅映玉壶冰。"
        ],
        "notes": "",
        "id": "63112a4b0999f2d9a81553c4c696e240"
    },
    {
        "author": "蔡伸",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "叶剪玻璃芯糁金。",
            "清香端不数琼沈。",
            "独将高韵冠芗林。",
            "千里江山新梦后，一天风露小庭深。",
            "主人归兴已骎骎。"
        ],
        "notes": "",
        "id": "8b769186eb20accf5c268c27befd440d"
    },
    {
        "author": "蔡伸",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "木似文犀感月华。",
            "寸根移种自仙家。",
            "春兰秋菊浪矜夸。",
            "玉露初零秋夜永，幽香直入小窗纱。",
            "此时风月独输他。"
        ],
        "notes": "",
        "id": "6c217b5106c2f14de6c6f7253ea88d5e"
    },
    {
        "author": "蔡伸",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "且斗尊前见在身。",
            "昔游如梦可销魂。",
            "玉容依约旧精神。",
            "千里重来人事改，一杯相属意还新。",
            "韶华不减洞中春。"
        ],
        "notes": "",
        "id": "e3771687661683f9768dda930595f0eb"
    },
    {
        "author": "蔡伸",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "窄窄霜绡稳称身。",
            "强临歌酒惨离魂。",
            "故人相遇益伤神。",
            "断雨残云千里隔，琼枝璧月四时新。",
            "为君留取镜中春。"
        ],
        "notes": "",
        "id": "cc832200c13638448118e02789dc1b0e"
    },
    {
        "author": "蔡伸",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "紫燕双双掠水飞。",
            "廉纤小雨未成泥。",
            "篱边开尽野蔷薇。",
            "会少离多终有恨，暂来还去益堪悲。",
            "后期重约采莲时。"
        ],
        "notes": "",
        "id": "86f0997b7198571448e668f1a6f62ef6"
    },
    {
        "author": "蔡伸",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "漠漠新田绿未齐。",
            "柳阴阴下水平堤。",
            "竹间时有乳鸦啼。",
            "云敛屏山横枕畔，夜阑璧月转林西。",
            "玉芝香里彩鸳栖。"
        ],
        "notes": "",
        "id": "7695933074379fcdcc13a7ed6e2d5cdb"
    },
    {
        "author": "蔡伸",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "沙上寒鸥接翼飞。",
            "潮生潮落水东西。",
            "征船鸣橹趁潮归。",
            "望断碧云无锦字，谩题红叶有新诗。",
            "黄昏微雨倚阑时。"
        ],
        "notes": "",
        "id": "57a4ee99d06d06d101bab23793db3d13"
    },
    {
        "author": "蔡伸",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "窗外疏篁对节金。",
            "画桥新绿一篙深。",
            "沈沈清夜对横参。",
            "酒晕半消红玉脸，云鬟轻制小犀簪。",
            "梦回陈迹杳难寻。"
        ],
        "notes": "",
        "id": "4efc9d6d4324e39e92a7f25d8b4e7d87"
    },
    {
        "author": "蔡伸",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "苹末风轻入夜凉。",
            "飞桥画阁跨方塘。",
            "月移花影上回廊。",
            "粲枕随钗云鬓乱，红绵扑粉玉肌香。",
            "起来携手看鸳鸯。"
        ],
        "notes": "",
        "id": "45a3400c73e1e7a7ee291d1a013980c1"
    },
    {
        "author": "蔡伸",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "玉趾弯弯一折弓。",
            "秋波剪碧滟双瞳。",
            "浅颦轻笑意无穷。",
            "夜静拥炉熏督耨，月明飞棹采芙蓉。",
            "别来欢事少人同。"
        ],
        "notes": "",
        "id": "655012b054adb41240c2f2654daa9a53"
    },
    {
        "author": "蔡伸",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "双佩雷文拂手香。",
            "青纱衫子淡梳妆。",
            "冰姿绰约自生凉。",
            "虚掉玉钗惊翡翠，缓移兰棹趁鸳鸯。",
            "鬓鬟风乱绿云长。"
        ],
        "notes": "",
        "id": "8ed4536f2de41cffd1f236da875c336a"
    },
    {
        "author": "蔡伸",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "楼下水潺湲。",
            "楼外屏山。",
            "淡烟笼月晚凉天。",
            "曾共玉人携素手，同倚阑干。",
            "云散梦难圆。",
            "幽恨绵绵。",
            "旧游重到忍重看。",
            "负你一生多少泪，月下花前。"
        ],
        "notes": "",
        "id": "3c8fd6cb41a4fffbc7cb0393915218e1"
    },
    {
        "author": "蔡伸",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "明眸秀色。",
            "肌理凝香雪。",
            "罗绮丛中标韵别。",
            "捧酒歌声清越。",
            "不辞醉脸潮红。",
            "却愁归骑匆匆。",
            "回首绿窗朱户，断肠明月清风。"
        ],
        "notes": "",
        "id": "0b15e9c3dd462bd6855e5ff9b9eba81b"
    },
    {
        "author": "蔡伸",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "南窗月满。",
            "绣被堆香暖。",
            "苦恨春宵更漏短。",
            "应讶郎归又晚。",
            "征帆初落桥边。",
            "迎门一笑嫣然。",
            "今夜流霞共酌，何妨金盏垂莲。"
        ],
        "notes": "",
        "id": "83ef4a587f93838367deaf00b245e256"
    },
    {
        "author": "蔡伸",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "彩舟双橹。",
            "六月临平路。",
            "小雨轻风消晚暑。",
            "绕岸荷花无数。",
            "玉人璨枕方床。",
            "遥知待月西厢。",
            "昨夜有情风月，今宵特地凄凉。"
        ],
        "notes": "",
        "id": "5d95954140b0913d2d5f35a150a635ed"
    },
    {
        "author": "蔡伸",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "烟锁池塘秋欲暮。",
            "细细前香，直到双栖处。",
            "并枕东窗听夜雨。",
            "偎金缕。",
            "云深不见来时路。",
            "晓色朦胧人去住。",
            "香覆重帘，密密闻私语。",
            "日断征帆归别浦。",
            "空凝伫。",
            "苔痕绿印金莲步。"
        ],
        "notes": "",
        "id": "c18398e84e025a2b10dd53944301d940"
    },
    {
        "author": "蔡伸",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "玉鼎翻香，红炉叠胜，绮窗疏雨潇潇。",
            "故人相过，情话款良宵。",
            "酒晕微红衬脸，横波浸、满眼春娇。",
            "云屏掩，鸳鸯被暖，敧枕听寒潮。",
            "如今，成别恨，临风对月，总是无聊。",
            "念伤心南陌，执手河桥。",
            "还似一声春梦，离魂断、楚些难招。",
            "佳期在，踏青时候，花底听鸣镳。"
        ],
        "notes": "",
        "id": "04bde40d7d204b891bc9fc123b1732ac"
    },
    {
        "author": "蔡伸",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "秦洞花迷，巫阳梦断，夜来曾到蓝桥。",
            "洞房深处，重许见云翘。",
            "惠帐残灯耿耿，纱窗外、疏雨萧萧。",
            "双心字，重衾小枕，玉困不胜娇。",
            "寻常，愁夜永，今宵更漏，弹指明朝。",
            "叙深情幽怨，泪裛香绡。",
            "记取于飞厚约，丹山愿、别选安巢。",
            "骖鸾去，青霄路稳，明月共吹箫。"
        ],
        "notes": "",
        "id": "a6efd6f9d436b91b1d7b7477ed32ea30"
    },
    {
        "author": "蔡伸",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "鹦鹉洲边，芙蓉城下，迥然水秀山明。",
            "小舟双桨，特地访云英。",
            "惊破兰衾好梦，开朱户、一笑相迎。",
            "良宵永，南窗皓月，依旧照娉婷。",
            "别来，无限恨，持杯欲语，恍若魂惊。",
            "念霎时相见，又惨离情。",
            "还是匆匆去也，重携手、密语叮咛。",
            "佳期在，宝钗鸾镜，端不负平生。"
        ],
        "notes": "",
        "id": "9d813cb44283ec7f9dc88a411bebb096"
    },
    {
        "author": "蔡伸",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "风卷龙沙，云垂平野，晚来密雪交飞。",
            "坐看阑槛，琼蕊遍寒枝。",
            "妆点兰房景致，金铺掩、帘幕低垂。",
            "红炉畔，浅斟低唱，天色正相宜。",
            "更阑，人半醉，香肌玉暖，宝髻云敧。",
            "又何须高会，梁苑瑶池。",
            "堪笑子猷访戴，清兴尽、忍冻空回。",
            "仍休羡，渔人江上，披得一蓑归。"
        ],
        "notes": "",
        "id": "60733db72fbe2f2bf3c5cc7adf3253e7"
    },
    {
        "author": "蔡伸",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "烟锁长堤，云横孤屿，断桥流水溶溶。",
            "凭阑凝望，远目送征鸿。",
            "桃叶溪边旧事，如春梦、回首无踪。",
            "难忘处，紫薇花下，清夜一尊同。",
            "东城，携手地，寻芳选胜，赏遍珍丛。",
            "念紫箫声阕，燕子楼空。",
            "好是卢郎未老，佳期在、端有相逢。",
            "重重恨，聊凭红叶，和泪寄西风。"
        ],
        "notes": "",
        "id": "1f31dcabcf53e7f9e5e5ad91c801ce96"
    },
    {
        "author": "蔡伸",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "人倚金铺，颦翠黛、盈盈堕睫。",
            "话别处、留连无计，语娇声咽。",
            "十幅云帆风力满，一川烟暝波光阔。",
            "但回首、极目望高城，弹清血。",
            "并兰舟，停画楫。",
            "曾共醉，津亭月。",
            "销魂处，今夜月圆人缺。",
            "楚岫云归空怅望，汉皋佩解成轻别。",
            "最苦是、拍塞满怀愁，无人说。"
        ],
        "notes": "",
        "id": "7ddbfb7051993c7ffe455771099cf2b1"
    },
    {
        "author": "蔡伸",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "云雨匆匆，洞房当日曾相遇。",
            "暂来还去。",
            "无计留春住。",
            "宝瑟重调，静听莺弦语。",
            "休轻负。",
            "绮窗朱户。",
            "好做风光主。"
        ],
        "notes": "",
        "id": "6d1a5458b826228c697248795b024939"
    },
    {
        "author": "蔡伸",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "解绂朝天，满城桃李繁阴市。",
            "彩舟难驻。",
            "忍听骊歌举。",
            "协赞中兴，圣意方倾注。",
            "从今去。",
            "五云深处。",
            "稳步沙堤路。"
        ],
        "notes": "",
        "id": "20c02f947eb9789985024b311436d3af"
    },
    {
        "author": "蔡伸",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "绿萼冰花，数枝清影横疏牖。",
            "玉肌清瘦。",
            "夜久轻寒透。",
            "忍使孤芳，攀折他人手。",
            "人归后。",
            "断肠回首。",
            "只有香盈袖。"
        ],
        "notes": "",
        "id": "e3a6743d02dc6c90964fa2eadb1e558d"
    },
    {
        "author": "蔡伸",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "帐外华灯，翠屏花影参差满。",
            "锦衣香暖。",
            "苦恨春宵短。",
            "画角声中，云雨还轻散。",
            "河桥畔。",
            "月华如练。",
            "回首成肠断。"
        ],
        "notes": "",
        "id": "b311b38286ed4789b6999c21e313f79a"
    },
    {
        "author": "蔡伸",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "梅雨初晴，画栏开遍忘忧草。",
            "兰堂清窈。",
            "高柳新蝉噪。",
            "枕上芙蓉，如梦还惊觉。",
            "匀妆了。",
            "背人微笑。",
            "风入玲珑罩。"
        ],
        "notes": "",
        "id": "5069ca4f1c77811fed76b813bda3fa7d"
    },
    {
        "author": "蔡伸",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "人面桃花，去年今日津亭见。",
            "瑶琴锦荐。",
            "一弄清商怨。",
            "金日重来，不见如花面。",
            "空肠断。",
            "乱红千片。",
            "流水天涯远。"
        ],
        "notes": "",
        "id": "e5f18ed1964b549a0f954464897b9dfd"
    },
    {
        "author": "蔡伸",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "玉笋持杯，敛红颦翠歌金缕。",
            "彩鸳戢羽。",
            "未免群鸡妒。",
            "我为情多，愁听多情语。",
            "君休诉。",
            "两心坚固。",
            "云里千条路。"
        ],
        "notes": "",
        "id": "2cb5f21f4224ea0f459536733b1aea9e"
    },
    {
        "author": "蔡伸",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "月缺花残，世间乐事难双美。",
            "夜来相对。",
            "把酒弹轻泪。",
            "一点情锺，销尽英雄气。",
            "樊笼外。",
            "五湖烟水。",
            "好作扁舟计。"
        ],
        "notes": "",
        "id": "91e6cbf4d218048f86d2b34d06b0c192"
    },
    {
        "author": "蔡伸",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "背壁灯残，卧听檐雨难成寐。",
            "井梧飘坠。",
            "历历蛩声细。",
            "数尽更筹。",
            "滴尽罗巾泪。",
            "如何睡。",
            "甫能得睡。",
            "梦到相思地。"
        ],
        "notes": "",
        "id": "59b5795a287fa7e3c7d943a8f765c432"
    },
    {
        "author": "蔡伸",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "香雪飘零，暖风著柳笼丝雨。",
            "恼人情绪。",
            "春事还如许。",
            "宝勒朱轮，共结寻芳侣。",
            "东郊路。",
            "乱红深处。",
            "醉拍黄金缕。"
        ],
        "notes": "",
        "id": "a8ce4826d4e8a195c1f266efd637bb39"
    },
    {
        "author": "蔡伸",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "水绕孤城，乱山深锁横江路。",
            "帆归别浦。",
            "苒苒兰皋暮。",
            "人在天涯，雁背南云去。",
            "空凝伫。",
            "凤楼何处。",
            "烟霭迷津渡。"
        ],
        "notes": "",
        "id": "f614dda93a481eea22bd15cfb0eee3a3"
    },
    {
        "author": "蔡伸",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "星河风露经年别。",
            "月照离亭花似雪。",
            "宝钗鸾镜会重逢，花里同眠今夜月。",
            "月华依旧当时节。",
            "细把离肠和泪说。",
            "人生只合镇长圆，休似月圆圆又缺。"
        ],
        "notes": "",
        "id": "ac22ce5a87456b900a9ca963fb3a9af8"
    },
    {
        "author": "蔡伸",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "碧桃溪上蓝桥路。",
            "寂寞朱门闲院宇。",
            "粉墙疏竹弄清蟾，玉砌红蕉宜夜雨。",
            "个中人是吹箫侣。",
            "花底深盟曾共语。",
            "人生乐在两知心，此意此生君记取。"
        ],
        "notes": "",
        "id": "f8f1dcbf2024ed25fa7972c2b8d9cf87"
    },
    {
        "author": "蔡伸",
        "dynasty": "宋",
        "type": "词",
        "rhythmic": "瑞鹤仙",
        "title": "",
        "preface": "",
        "paragraphs": [
            "玉猊香谩爇。",
            "叹瓶沈簪断，紫箫声绝。",
            "丹青挂寒壁。",
            "细端详，宛是旧时标格。",
            "音容望极。",
            "奈弱水、蓬山路隔。",
            "似瑶林琼树，韶华正好，一枝先折。",
            "凄切。",
            "相思情味，镜中绿鬓，看成华发。",
            "临风对月。",
            "空罗袂，搵清血。",
            "待随群逐队，开眉一笑，除你心肠是铁。",
            "看今生，为伊烦恼，甚时是彻。"
        ],
        "notes": "",
        "id": "84ef9aa66a1be514d46eb424fcd9101c"
    },
    {
        "author": "蔡伸",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "银缸委坠红，碧锁朦胧晓。",
            "别泪洒金徽，一曲情多少。",
            "邮亭今夜长，明月香帏悄。",
            "纵使梦相逢，何处寻蓬岛。"
        ],
        "notes": "",
        "id": "6685c76acb17f67360e62716772f216d"
    },
    {
        "author": "蔡伸",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "几番花信风，数点笼丝雨。",
            "并辔踏香尘，选胜东郊路。",
            "韶华转首空，谁解留春住。",
            "幸到绿尊前，且作莺花主。"
        ],
        "notes": "",
        "id": "09a8bf76b7c17798ef044d48c04f3302"
    },
    {
        "author": "蔡伸",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "金壶插玉芝，人面交相照。",
            "花影满方床，翠叠屏山杳。",
            "风月亦多情，特地今宵好。",
            "尽道夜初长，弹指东窗晓。"
        ],
        "notes": "",
        "id": "bcc739a60fb3b50595dacb394b3927d9"
    },
    {
        "author": "蔡伸",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "霜寒月满窗，夜永人无寐。",
            "绛腊有馀情，偏照鸳鸯被。",
            "看尽旧时书，洒尽今生泪。",
            "衙鼓已三更，还是和衣睡。"
        ],
        "notes": "",
        "id": "fbf1b47576032923be7511808d5b3a66"
    },
    {
        "author": "蔡伸",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "画堂初见伊，明月当满窗。",
            "今夜月如眉，话别河桥畔。",
            "重见约中秋，莫负于飞愿。",
            "免使月圆时，两处空肠断。"
        ],
        "notes": "",
        "id": "467a9714083a0be3283c3b42c5049e72"
    },
    {
        "author": "蔡伸",
        "dynasty": "宋",
        "type": "词",
        "rhythmic": "看花回",
        "title": "",
        "preface": "",
        "paragraphs": [
            "夜久凉生，庭院漏声频促。",
            "念昔胜游旧地，对画阁层峦，雨馀烟簇。",
            "新诗暗藏小字，霜刀刊翠竹。",
            "携素手、细绕回塘，芰荷香里彩鸳宿。",
            "别后想、香销腻玉。",
            "带围减、钏宽金粟。",
            "虽有鳞鸿锦素，柰事与心违，佳期难卜。",
            "拟解愁肠万结，唯凭尊酒绿。",
            "望天涯断魂处，醉拍阑干曲。"
        ],
        "notes": "",
        "id": "653f4033634ac6d1ac8ca048a13c08df"
    },
    {
        "author": "蔡伸",
        "dynasty": "宋",
        "type": "词",
        "rhythmic": "苍梧谣・归字谣",
        "title": "",
        "preface": "",
        "paragraphs": [
            "天。",
            "休使圆蟾照客眠。",
            "人何在，桂影自婵娟。"
        ],
        "notes": "",
        "id": "1a953bfd5de6eab39da4f1856bafc1bc"
    },
    {
        "author": "蔡伸",
        "dynasty": "宋",
        "type": "词",
        "rhythmic": "苏武慢",
        "title": "",
        "preface": "",
        "paragraphs": [
            "雁落平沙，烟笼寒水，古垒鸣笳声断。",
            "青山隐隐，败叶萧萧，天际暝鸦零乱。",
            "楼上黄昏，片帆千里归程，年华将晚。",
            "望碧云空暮，佳人何处，梦魂俱远。",
            "忆旧游、邃馆朱扉，小园香径，尚想桃花人面。",
            "书盈锦轴，恨满金徽，难写寸心幽怨。",
            "两地离愁，一尊芳酒，凄凉危阑倚遍。",
            "尽迟留、凭仗西风，吹乾泪眼。"
        ],
        "notes": "",
        "id": "2d6bb6a7bd5bf4aa3b333a6f3fe89706"
    },
    {
        "author": "蔡伸",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "花冠鼓翼东方动。",
            "兰闺惊破辽阳梦。",
            "翠被小屏山。",
            "晓窗灯影残。",
            "并头双燕语。",
            "似诉横塘雨。",
            "风雨晓寒多。",
            "征人可奈何。"
        ],
        "notes": "",
        "id": "8cbe3ee50e94cc843070af6a4b73d0dd"
    },
    {
        "author": "蔡伸",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "凝羞隔水抛红豆。",
            "嫩桃如脸腰如柳。",
            "心事暗明期。",
            "阳台云雨迷。",
            "玉楼花似雪。",
            "花上朦胧月。",
            "挥泪执柔荑。",
            "匆匆话别时。"
        ],
        "notes": "",
        "id": "832e3b9d90382f56d7701767671354d8"
    },
    {
        "author": "蔡伸",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "朝来一陈狂风雨。",
            "春光已作堂堂去。",
            "茂绿满繁枝。",
            "青梅结子时。",
            "攀枝惊晼晚。",
            "乐事孤心眼。",
            "正是惜春归。",
            "那堪怨别离。"
        ],
        "notes": "",
        "id": "8b8f5c5e47258e7b520b65fc3c9f2599"
    },
    {
        "author": "蔡伸",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "双双紫燕来华屋。",
            "雨馀芳草池塘绿。",
            "一夜摆花风。",
            "莺花满树红。",
            "杯深君莫诉。",
            "醉袖歌金缕。",
            "无奈惜花心。",
            "老来情转深。"
        ],
        "notes": "",
        "id": "b1bd9f77912f64f6e4b5fe1247faf32e"
    },
    {
        "author": "蔡伸",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "金铺半掩银瞻满。",
            "个人应恨归来晚。",
            "轧轧橹声迟。",
            "那知心已飞。",
            "迎门一笑粲。",
            "娇困横波慢。",
            "偎倚绿窗前。",
            "今宵人月圆。"
        ],
        "notes": "",
        "id": "8a409225e7a35a3ab0251373b0c6fb99"
    },
    {
        "author": "蔡伸",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "鸣茄叠鼓催双桨。",
            "扁舟稳泛桃花浪。",
            "别泪洒东风。",
            "前欢如梦中。",
            "梦魂无定据。",
            "不到相逢处。",
            "纵使梦相逢。",
            "香闺岂解同。"
        ],
        "notes": "",
        "id": "856ddc61c29ba96c752a15dae4f9f7b6"
    },
    {
        "author": "蔡伸",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "当时携手今千里。",
            "可堪重到相逢地。",
            "触目尽关心。",
            "流莺尚好音。",
            "无人知我意。",
            "只有涓涓泪。",
            "寂寞到斜阳。",
            "罗衣裛旧香。"
        ],
        "notes": "",
        "id": "5cfed5947823be1b750313e5d6bfcde9"
    },
    {
        "author": "蔡伸",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "水光山影浮空碧。",
            "柳丝摇曳春无力。",
            "柳岸系行舟。",
            "吹箫忆旧游。",
            "旧游堪更忆。",
            "望断迷南北。",
            "千古恨悠悠。",
            "长江空自流。"
        ],
        "notes": "",
        "id": "6aa79907cff0bf4ef82deff098aba8c9"
    },
    {
        "author": "蔡伸",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "飞英不向枝头住。",
            "等闲又送春归去。",
            "云幄翠阴浮。",
            "长随日脚流。",
            "玉箫吹凤怨。",
            "惊起楼中燕。",
            "飞去自双双。",
            "恼人空断肠。"
        ],
        "notes": "",
        "id": "d6ced62ba1721d10131c6d291aaff7d8"
    },
    {
        "author": "蔡伸",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "杏花零落清明雨。",
            "卷帘双燕来还去。",
            "枕上玉芙蓉。",
            "暖香堆锦红。",
            "翠翘金钿雀。",
            "蝉鬓慵疏掠。",
            "心事一春闲。",
            "黛眉颦远山。"
        ],
        "notes": "",
        "id": "8e42970778d861ff82190202505d44d3"
    },
    {
        "author": "蔡伸",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "鸳鸯枕上云堆绿。",
            "兰膏微润知新沐。",
            "开帐对华灯。",
            "见郎双眼明。",
            "锦衾香馥郁。",
            "槛竹敲寒玉。",
            "何物最无情。",
            "晓鸡咿喔声。"
        ],
        "notes": "",
        "id": "c4cdef1e60a10d8d175f3175b5822603"
    },
    {
        "author": "蔡伸",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "金风玉露，时节清秋候。",
            "散发步闲亭，对荧荧、一天星斗。",
            "悲歌慷慨，念远复伤时，心耿耿，发星星，倚杖空搔首。",
            "区区恋豆。",
            "岂是甘牛后。",
            "时命未来间，且只得、低眉袖手。",
            "男儿此志，肯向死前休，无限事，几多愁，总付杯中酒。"
        ],
        "notes": "",
        "id": "b56f4cc59bf4111f1fa646065cb58f4e"
    },
    {
        "author": "蔡伸",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "书云今旦，雪霁严凝候。",
            "玉辇想回銮，正花覆、千官锦绣。",
            "周南留滞，清梦绕觚稜，心耿耿，路迢迢，此际空回首。",
            "华堂荐寿。",
            "玉笋持椒酒。",
            "一曲啭春莺，更祝我、膺时纳佑。",
            "功名富贵，老去已灰心，唯只愿，捧觞人，岁岁长依旧。"
        ],
        "notes": "",
        "id": "0112db2358e619ed8ea8dec68a7bbc13"
    },
    {
        "author": "蔡伸",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "疏梅雪里，已报东君信。",
            "冷艳与清香，似一个、人人标韵。",
            "晚来特地，酌酒慰幽芳，携素手，摘纤枝，插向乌云鬓。",
            "老来世事，百种皆消尽。",
            "荣利等浮云，谩汲汲、徒劳方寸。",
            "花前眼底，幸有赏心人，歌金缕，醉瑶卮，此外君休问。"
        ],
        "notes": "",
        "id": "a4eab0773f3abb100522bed37a4f6d67"
    },
    {
        "author": "蔡伸",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "孤城暮角，落日边声静。",
            "醉袖拂危阑，对天末、孤云愁凝。",
            "吴津楚望，表里抱江山，山隐隐，水迢迢，满目江南景。",
            "羁怀易感，往事伤重省。",
            "罗袂浥残香，鬓星星、忍窥清镜。",
            "琼英好在，应念玉关遥，凝泪眼，下层楼，回首平林暝。"
        ],
        "notes": "",
        "id": "af1bf09be7f24adb9fcd9f5373addfc3"
    },
    {
        "author": "蔡伸",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "鸾屏绣被香云拥。",
            "平帖幽闺梦。",
            "觉来重试古龙涎。",
            "深炷玉炉、烧气不烧烟。",
            "匆匆人去三更也。",
            "月到回廊下。",
            "出门无语送郎时。",
            "泪共一天风露、湿罗衣。"
        ],
        "notes": "",
        "id": "c3d8673d0f52a10850bdc2278d633d2c"
    },
    {
        "author": "蔡伸",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "碧溪曾寄流红字。",
            "忍话当时事。",
            "重来种种尽堪悲。",
            "有酒盈杯、聊为故人持。",
            "夜闲剪烛西窗语。",
            "怀抱今如许。",
            "尊前莫讶两依依。",
            "绿鬓朱颜、不似少年时。"
        ],
        "notes": "",
        "id": "0d5d30a5519ea5760e8dac78316ee310"
    },
    {
        "author": "蔡伸",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "堆琼滴露冰壶莹。",
            "楼外天如镜。",
            "水晶双枕衬云鬟。",
            "卧看千山明月、听潺湲。",
            "渡江桃叶分飞后。",
            "马上犹回首。",
            "邮亭今夜月空圆。",
            "不似当时携手、对婵娟。"
        ],
        "notes": "",
        "id": "1c7764cd1d202eb94b96fc4913427f50"
    },
    {
        "author": "蔡伸",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "彩旗摇曳樯乌转。",
            "鹢首征帆展。",
            "高城楼观暮云平。",
            "叠鼓凝笳都在、断肠声。",
            "绿窗朱户空回首。",
            "明月还依旧。",
            "乱山无数水茫茫。",
            "谁念塞垣风物、㬠凄惶。"
        ],
        "notes": "",
        "id": "c0a140930ea693df585e8943f12f5631"
    },
    {
        "author": "蔡伸",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "红尘匹马长安道。",
            "人与花俱老。",
            "缓垂鞭袖过平康。",
            "散尽高阳、零落少年场。",
            "朱弦重理相思调。",
            "无奈知音少。",
            "十年如梦尽堪伤。",
            "乐事如今、回首做凄凉。"
        ],
        "notes": "",
        "id": "33ab02f07d779894aba09683e2124866"
    },
    {
        "author": "蔡伸",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "飞梁石径关山路。",
            "惨淡秋容暮。",
            "一行新雁破寒空。",
            "肠断碧云千里、水溶溶。",
            "鸾衾欲展谁堪共。",
            "帘幕霜华重。",
            "鸭炉香尽锦屏中。",
            "幽梦今宵何许、与君同。"
        ],
        "notes": "",
        "id": "d11883cf680399bfdaa3a233281d6319"
    },
    {
        "author": "蔡伸",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "瑶琴一弄清商怨。",
            "楼外桐阴转。",
            "月华澄淡露华浓。",
            "寂寞小池烟水、冷芙蓉。",
            "攀花撷翠当时事。",
            "绿叶同心字。",
            "有情还解忆人无。",
            "过尽寒沙新雁、甚无书。"
        ],
        "notes": "",
        "id": "0db9541d72b30f212148302de2f048e9"
    },
    {
        "author": "蔡伸",
        "dynasty": "宋",
        "type": "词",
        "rhythmic": "行香子",
        "title": "",
        "preface": "",
        "paragraphs": [
            "珠露初零。",
            "天宇澄明。",
            "正闲阶、皎月亭亭。",
            "更阑人静，烟敛风清。",
            "更井边桐，一叶叶，做秋声。",
            "斗帐鸾屏。",
            "翠被华茵。",
            "梦回时、酒力初醒。",
            "绿云堆枕，红玉生春。",
            "且打叠起，龙牙簟，竹夫人。"
        ],
        "notes": "",
        "id": "5443ec413eb7632e1ed6d6d84ce3e9cf"
    },
    {
        "author": "蔡伸",
        "dynasty": "宋",
        "type": "词",
        "rhythmic": "西地锦",
        "title": "",
        "preface": "",
        "paragraphs": [
            "寂寞悲秋怀抱。",
            "掩重门悄悄。",
            "清风皓月，朱阑画阁，双鸳池沼。",
            "不忍今宵重到。",
            "惹离愁多少。",
            "蓬山路杳，蓝桥信阻，黄花空老。"
        ],
        "notes": "",
        "id": "77f15a3c7c47470cc0bf5fa3d55153a8"
    },
    {
        "author": "蔡伸",
        "dynasty": "宋",
        "type": "词",
        "rhythmic": "西楼子・相见欢",
        "title": "",
        "preface": "",
        "paragraphs": [
            "红靴玉带葳蕤。",
            "翠绡衣。",
            "并辔垂鞭妆影、照清溪。",
            "长亭路。",
            "停骑处。",
            "晚凉时。",
            "空有许多明月、伴双栖。"
        ],
        "notes": "",
        "id": "2ad111140a3d58111cc9a3fc28062191"
    },
    {
        "author": "蔡伸",
        "dynasty": "宋",
        "type": "词",
        "rhythmic": "西楼子・相见欢",
        "title": "",
        "preface": "",
        "paragraphs": [
            "楼前流水悠悠。",
            "驻行舟。",
            "满目寒云衰草、使人愁。",
            "多少恨，多少泪，谩迟留。",
            "何似蓦然拚舍、去来休。"
        ],
        "notes": "",
        "id": "26e0680fd13d5e0d21823b4b33b4c867"
    },
    {
        "author": "蔡伸",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "翡翠蒙金衫子，缕尘如意冠儿。",
            "持杯轻按遏云词。",
            "别是出尘风味。",
            "莫羡双星旧约，愿谐明月佳期。",
            "凭肩密语两心知。",
            "一棹五湖烟水。"
        ],
        "notes": "",
        "id": "ffc38bab9c69c3ca1a0a7208c295b806"
    },
    {
        "author": "蔡伸",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "亭亭秋水玉芙蓉。",
            "天际水浮空。",
            "碧云望中空暮，人在广寒宫。",
            "双缕枕，曲屏风。",
            "小房栊。",
            "可怜今夜，明月清风，无计君同。"
        ],
        "notes": "",
        "id": "ba76e66153eca3e766a2d51089679381"
    },
    {
        "author": "蔡伸",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "相思切，触目只供愁绝。",
            "好梦惊回清漏咽，烛残香穗结。",
            "长恨南楼明月，只解照人离缺。",
            "同倚朱栏飞大白，今宵风月别。"
        ],
        "notes": "",
        "id": "ec2d80dec7d9896fddb823995138f71c"
    },
    {
        "author": "蔡伸",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "溪声咽，溪上有人离别。",
            "别语叮咛和泪说，罗巾沾泪血。",
            "尽做刚肠如铁，到此也应愁绝。",
            "回首断山帆影灭，画船空载月。"
        ],
        "notes": "",
        "id": "6c231bc66bb92203084bce61b50b8768"
    },
    {
        "author": "蔡伸",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "玉质孤高，天姿明慧。",
            "了无一点尘凡气。",
            "白莲空殿锁幽芳，亭亭独占秋光里。",
            "一切见闻，不可思议。",
            "我今有分亲瞻礼。",
            "愿垂方便济众生，他时同赴龙华会。"
        ],
        "notes": "",
        "id": "4557920c0bd82f34ac177715bea91112"
    },
    {
        "author": "蔡伸",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "水满青钱，烟滋翠葆。",
            "残英满地无人扫。",
            "先来羁思乱如云，无端更被春酲恼。",
            "叠叠遥山，绵绵远道。",
            "凭阑满目唯芳草。",
            "莫惊青鬓点秋霜，卢郎已分愁中老。"
        ],
        "notes": "",
        "id": "f3edf5c72db83a79e57d928d85b8a4db"
    },
    {
        "author": "蔡伸",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "落日归云，寒空断雁。",
            "吴波浅淡山平远。",
            "丹青写出在霜缣，佳人特地栽团扇。",
            "渔艇孤烟，酒旗幽院。",
            "些儿景趣君休羡。",
            "五湖归去共扁舟，何如早早酬深愿。"
        ],
        "notes": "",
        "id": "b2e3305db2352e005d4d010f72086a68"
    },
    {
        "author": "蔡伸",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "客里光阴，伤离情味。",
            "玉觞未举心先醉。",
            "临岐莫怪苦留连，樯乌转处人千里。",
            "恨写新声，云笺密寄。",
            "短封难尽心中事。",
            "凭君看取纸痕斑，分明总是离人泪。"
        ],
        "notes": "",
        "id": "da9760c134d53424c190d0f8957f6279"
    },
    {
        "author": "蔡伸",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "如是我闻，金仙出世。",
            "一超直入如来地。",
            "慈悲方便济群生，端严妙相谁能比。",
            "四众归依，悉皆欢喜。",
            "有情同赴龙华会。",
            "无忧帐里结良缘，麽诃修哩修修哩。"
        ],
        "notes": "",
        "id": "6facf693b3cc51fc21a46af8b48a0f5f"
    },
    {
        "author": "蔡伸",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "佩解江皋，魂消南浦。",
            "人生惟有别离苦。",
            "别时容易见时难，算来却是无情语。",
            "百计留君，留君不住。",
            "留君不住君须去。",
            "望君频问梦中来，免教肠断巫山雨。"
        ],
        "notes": "",
        "id": "06aa0b7d6991988db02cc2a8bab6f106"
    },
    {
        "author": "蔡伸",
        "dynasty": "宋",
        "type": "词",
        "rhythmic": "醉落魄・一斛珠",
        "title": "",
        "preface": "",
        "paragraphs": [
            "阳关声咽。",
            "清歌响断云屏隔。",
            "溪山依旧连空碧。",
            "昨日主人，今日是行客。",
            "绿窗朱户应如昔。",
            "回头往事成陈迹。",
            "后期总便无端的。",
            "月下风前，应也解相忆。"
        ],
        "notes": "",
        "id": "64f79cf27d9006a7bbbead378c458a6c"
    },
    {
        "author": "蔡伸",
        "dynasty": "宋",
        "type": "词",
        "rhythmic": "醉落魄・一斛珠",
        "title": "",
        "preface": "",
        "paragraphs": [
            "明眸秀色。",
            "双蛾巧画春山碧。",
            "盈盈标韵倾瑶席。",
            "一见尊前，宛是旧相识。",
            "深期密语虽端的。",
            "良宵无奈成轻掷。",
            "忍教只恁空相忆。",
            "得入手来，无限好则剧。"
        ],
        "notes": "",
        "id": "6b81127c8e9f8ca37d1842fabd8ff270"
    },
    {
        "author": "蔡伸",
        "dynasty": "宋",
        "type": "词",
        "rhythmic": "醉落魄・一斛珠",
        "title": "",
        "preface": "",
        "paragraphs": [
            "霜华摇落。",
            "亭亭皓月侵朱箔。",
            "梦回敧枕听残角。",
            "一片寒声，风送入寥廓。",
            "眼前风月都如昨。",
            "独眠无奈情怀恶。",
            "凭肩携手于飞约。",
            "料想人人，终是赋情薄。"
        ],
        "notes": "",
        "id": "3cdb83aeecddd91ba5ab6192d52905d1"
    },
    {
        "author": "蔡伸",
        "dynasty": "宋",
        "type": "词",
        "rhythmic": "醉落魄・一斛珠",
        "title": "",
        "preface": "",
        "paragraphs": [
            "波纹如縠。",
            "池塘雨后添新绿。",
            "海棠初绽红生肉。",
            "双燕归来，还认旧巢宿。",
            "凝情凭暖阑干曲。",
            "新愁无限伤心目。",
            "谁人月下吹横玉。",
            "惊起鸳鸯，飞去自相逐。"
        ],
        "notes": "",
        "id": "ba37fb2d173093df80497fdc70273794"
    },
    {
        "author": "蔡伸",
        "dynasty": "宋",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "奇花不比寻常艳，独步南州。",
            "往事悠悠。",
            "辽鹤重来忆梦游。",
            "仙翁不改青青眼，一醉迟留。",
            "妙墨银钩。",
            "题作人间第一流。"
        ],
        "notes": "",
        "id": "f5afb6a3d594e357281c9b4a5a6773a4"
    },
    {
        "author": "蔡伸",
        "dynasty": "宋",
        "type": "词",
        "rhythmic": "镇西・小镇西犯",
        "title": "",
        "preface": "",
        "paragraphs": [
            "秋风吹暗雨，重衾寒透。",
            "伤心听、晓钟残漏。",
            "凝情久。",
            "记红窗夜雪，促膝围炉，交杯劝酒。",
            "如今顿孤欢偶。",
            "念别后。",
            "菱花清镜里。",
            "眉峰暗斗。",
            "想标容、怎禁销瘦。",
            "忍回首。",
            "但云笺妙墨，鸳锦啼妆，依然似旧。",
            "临风泪沾襟袖。"
        ],
        "notes": "",
        "id": "07eb1c40527bec210f927ac01097f757"
    },
    {
        "author": "蔡伸",
        "dynasty": "宋",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "村姑儿。",
            "红袖衣。",
            "初发黄梅插稻时。",
            "双双女伴随。",
            "长歌诗。",
            "短歌诗。",
            "歌里真情恨别离。",
            "休言伊不知。"
        ],
        "notes": "",
        "id": "f0ce41b0e62edc35578f883c0fdb9742"
    },
    {
        "author": "蔡伸",
        "dynasty": "宋",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "锦衾香。",
            "玉枕双。",
            "昨夜深深小洞房。",
            "回头已断肠。",
            "背兰缸。",
            "梦仙乡。",
            "风撼梧桐雨洒窗。",
            "今宵好夜长。"
        ],
        "notes": "",
        "id": "aafebd97a2b56e0d86e594db4a216def"
    },
    {
        "author": "蔡伸",
        "dynasty": "宋",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "我心坚。",
            "你心坚。",
            "各自心坚石也穿。",
            "谁言相见难。",
            "小窗前。",
            "月婵娟。",
            "玉困花柔并枕眠。",
            "今宵人月圆。"
        ],
        "notes": "",
        "id": "3f079483385c7099eb0d27c48196c0b2"
    },
    {
        "author": "蔡伸",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "烟笼寒水暝禽栖。",
            "满庭红叶飞。",
            "兰堂寂寂画帘垂。",
            "霜浓更漏迟。",
            "鸳被冷，麝香微。",
            "强敧单枕时。",
            "西窗看尽月痕移。",
            "此情君怎知。"
        ],
        "notes": "",
        "id": "d785aee5989028450fbaa7231a918d58"
    },
    {
        "author": "蔡伸",
        "dynasty": "宋",
        "type": "词",
        "rhythmic": "雨中花慢",
        "title": "",
        "preface": "",
        "paragraphs": [
            "寓目伤怀，逢欢感旧，年来事事疏慵。",
            "叹身心业重，赋得情浓。",
            "况是离多会少，难忘雨迹云踪。",
            "断无锦字，双鳞杳杳，新雁雍雍。",
            "良宵孤枕，人远天涯，除非梦里相逢。",
            "相逢处，愁红敛黛，还又匆匆。",
            "回首绿窗朱户，可怜明月清风。",
            "断肠风月，关河有尽，此恨无穷。"
        ],
        "notes": "",
        "id": "3dc22b486d549dff971fd1df33eb3cc4"
    },
    {
        "author": "蔡伸",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "鸾凰本是和鸣友。",
            "奈无计、长相守。",
            "云雨匆匆分袂后。",
            "彩舟东去，橹声呕轧，目断长堤柳。",
            "涓涓清泪轻绡透。",
            "残粉馀香尚依旧。",
            "独上南楼空回首。",
            "夜来明月，怎知今夜，少个人携手。"
        ],
        "notes": "",
        "id": "5c82aeefafaa46e08ad5535a7a7df2d6"
    },
    {
        "author": "蔡伸",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "参差弱柳长堤路。",
            "柳外征帆去。",
            "皓齿明眸娇态度。",
            "回头一梦，断肠千里，不到相逢地。",
            "来时约略春将暮。",
            "幽恨空馀锦中句。",
            "小院重门深几许。",
            "桃花依旧，出墙临水，乱落如红雨。"
        ],
        "notes": "",
        "id": "2169234278d00a9d94a3d8a4528b2538"
    },
    {
        "author": "蔡伸",
        "dynasty": "宋",
        "type": "词",
        "rhythmic": "风流子",
        "title": "",
        "preface": "",
        "paragraphs": [
            "韶华惊晼晚，青春老、倦客惜年芳。",
            "庭樾荫浓，半藏莺语，畹兰花减，时有蜂忙。",
            "粉墙低，嫩岚滋翠葆，零露湿残妆。",
            "风暖昼长，柳绵吹尽，澹烟微雨，梅子初黄。",
            "洛浦音容远，书空漫惆怅，往事悲凉。",
            "无奈锦鳞杳杳，不渡横塘。",
            "念蝴蝶梦回，子规声里，半窗斜月，一枕馀香。",
            "拟待自宽，除非铁做心肠。"
        ],
        "notes": "",
        "id": "5affacc3167340b785a22f6b0d1f2416"
    },
    {
        "author": "蔡伸",
        "dynasty": "宋",
        "type": "词",
        "rhythmic": "飞雪满群山",
        "title": "",
        "preface": "",
        "paragraphs": [
            "绝代佳人，幽居空谷，绮窗森玉猗猗。",
            "小舟双桨，重寻旧约，洞房宛是当时。",
            "夜阑红烛暗，黯相对、浑如梦里。",
            "旋烘鸳锦，尘生绣帐，香减缕金衣。",
            "须信有、盟言同皎日，□利牵名役，事与君违。",
            "□君已许，今生来世，两情到此奚疑。",
            "彩鸾须凤友，算何日、丹山共归。",
            "未酬深愿，绵绵此恨无尽期。"
        ],
        "notes": "",
        "id": "89d717a427a28e414a9eaaa63dedaeb5"
    },
    {
        "author": "蔡伸",
        "dynasty": "宋",
        "type": "词",
        "rhythmic": "飞雪满群山",
        "title": "",
        "preface": "",
        "paragraphs": [
            "冰结金壶，寒生罗幕，夜阑霜月侵门。",
            "翠筠敲竹，疏梅弄影，数声雁过南云。",
            "酒醒敧粲枕，怆犹有、残妆泪痕。",
            "绣衾孤拥，馀香未减，犹是那时熏。",
            "长记得、扁舟寻旧约，听小窗风雨，灯火昏昏。",
            "锦裀才展，琼签报曙，宝钗又是轻分。",
            "黯然携手处，倚朱箔、愁凝黛颦。",
            "梦回云散，山遥水远空断魂。"
        ],
        "notes": "",
        "id": "4e52915f1f991350cde877483ceeacdb"
    },
    {
        "author": "蔡伸",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "脉脉柔情不自持。",
            "浅颦轻笑百般宜。",
            "尊前唱歇黄金缕，一点春愁入翠眉。",
            "流蕙盼，捧瑶卮。",
            "借君歌扇写新诗。",
            "浮花谩说惊郎目，不似东风第一枝。"
        ],
        "notes": "",
        "id": "ab2876e26feeed1897a1c177b76e7d44"
    }
]