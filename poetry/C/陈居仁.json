[
    {
        "author": "陈居仁",
        "dynasty": "宋",
        "type": "诗",
        "rhythmic": "",
        "title": "高宗皇帝挽词五首  其一",
        "preface": "",
        "paragraphs": [
            "力拯艰难运，天开圣哲君。",
            "赤符恢世祚，苍箓炳人文。",
            "帝学穷渊奥，宸奎照典坟。",
            "三宗从著号，超轶未前闻。"
        ],
        "notes": "",
        "id": "881dc916f4e84b10d1898ba7b35c81b4"
    },
    {
        "author": "陈居仁",
        "dynasty": "宋",
        "type": "诗",
        "rhythmic": "",
        "title": "高宗皇帝挽词五首  其二",
        "preface": "",
        "paragraphs": [
            "天步方宁只，民区复晏然。",
            "心非尧位乐，子授舜躬贤。",
            "揖逊高千古，恬怡盛万年。",
            "乘云归帝所，溥率泪成川。"
        ],
        "notes": "",
        "id": "0d8fa2bd7c00b4812c2c5430dd95fd5f"
    },
    {
        "author": "陈居仁",
        "dynasty": "宋",
        "type": "诗",
        "rhythmic": "",
        "title": "高宗皇帝挽词五首  其三",
        "preface": "",
        "paragraphs": [
            "圣略如天大，仁心亘古无。",
            "神兵胜淝水，鸣剑罢伊吾。",
            "宵旰逾三纪，歌谣遍八区。",
            "耆庞听遗诰，号绝更嗟呼。"
        ],
        "notes": "",
        "id": "9e3dab2bcc96d1e4bcdb4851b42dfc14"
    },
    {
        "author": "陈居仁",
        "dynasty": "宋",
        "type": "诗",
        "rhythmic": "",
        "title": "高宗皇帝挽词五首  其四",
        "preface": "",
        "paragraphs": [
            "汉日朝前殿，神尧宴大安。",
            "徒夸一时盛，谁似两宫欢。",
            "谩采瀛洲药，犹除荆鼎丹。",
            "伤心浙江畔，缟仗自回銮。"
        ],
        "notes": "",
        "id": "52e0c6c70afd285c8bc199c41e90aec9"
    },
    {
        "author": "陈居仁",
        "dynasty": "宋",
        "type": "诗",
        "rhythmic": "",
        "title": "高宗皇帝挽词五首  其五",
        "preface": "",
        "paragraphs": [
            "得寿尊慈扆，怡神久北宫。",
            "彩衣频侍燕，宝册屡垂鸿。",
            "剑落桥山外，陵开禹穴东。",
            "从今寿文母，无复玉巵同。"
        ],
        "notes": "",
        "id": "5056c743587f6324292c90593a20c071"
    },
    {
        "author": "陈居仁",
        "dynasty": "宋",
        "type": "诗",
        "rhythmic": "",
        "title": "西湖感旧",
        "preface": "",
        "paragraphs": [
            "苏公堤畔采莲船，蘸碧楼台动管弦。",
            "山色湖光宛如昔，心情不似十年前。"
        ],
        "notes": "",
        "id": "1243dab56411ef2e84396032c46d48c5"
    },
    {
        "author": "陈居仁",
        "dynasty": "宋",
        "type": "诗",
        "rhythmic": "",
        "title": "登庞公读书堂",
        "preface": "",
        "paragraphs": [
            "相君事业慕臯夔，被遇王家泰定时。",
            "曾向云窗研汉简，故应画栋产灵芝。",
            "文镵金石流芳在，像托丹青亘世垂。",
            "盛烈丰功难具述，烂然国史著猷为。"
        ],
        "notes": "",
        "id": "52792c739683ec85e30195e0039b74f9"
    },
    {
        "author": "陈居仁",
        "dynasty": "宋",
        "type": "诗",
        "rhythmic": "",
        "title": "偶作",
        "preface": "",
        "paragraphs": [
            "疏树梢头露晓星，薄寒侵榻睡初醒。",
            "沙鸥何处惊飞起，点破遥山一抹青。"
        ],
        "notes": "",
        "id": "ab6c00a978ca4e679674853fe1d96f4a"
    },
    {
        "author": "陈居仁",
        "dynasty": "宋",
        "type": "诗",
        "rhythmic": "",
        "title": "竹村居",
        "preface": "",
        "paragraphs": [
            "霜筠万个绕龙孙，中有茅簷据小村。",
            "疏处只容猿鹤过，喜无俗客敢登门。"
        ],
        "notes": "",
        "id": "fd23b63c73110a8c4a5583d0fdfb6206"
    },
    {
        "author": "陈居仁",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "重过钓台路，风物故依然。",
            "羊裘轩上，俯临清泚面孱颜。",
            "仰见先生风节，更有两公名德，冰雪照人寒。",
            "龙野方驰逐，鸿翼自孤骞。",
            "酹壶觞，追往昔，笑华颠。",
            "别来三纪，推排曾戴侍臣冠。",
            "惭愧君恩难答，聊复守符重绾，敢叹客途艰。",
            "少报期年政，行泛五湖船。"
        ],
        "notes": "",
        "id": "63367284cb90b34f8b74156b64cc86b0"
    }
]