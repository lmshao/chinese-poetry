[
    {
        "author": "崔存",
        "dynasty": "宋",
        "type": "诗",
        "rhythmic": "",
        "title": "神仙名义",
        "preface": "",
        "paragraphs": [
            "宿植灵根何太早，洞悟真风何年少。",
            "常令丹海飞日乌，又使玉液朝元脑。",
            "昆台气候四时春，紫府光阴夜如晓。",
            "来时不用五云车，跨著清风下蓬岛。"
        ],
        "notes": "",
        "id": "1fa5d57a44f1324952bdd100b5c79548"
    },
    {
        "author": "崔存",
        "dynasty": "宋",
        "type": "诗",
        "rhythmic": "",
        "title": "为张莘畴题玉虚道院",
        "preface": "",
        "paragraphs": [
            "小结烟霞作洞天，日长无事即神仙。",
            "栽松待化山中石，种秫因分屋外田。",
            "沧海十洲人不到，丹砂九转世空传。",
            "何如坐对黄连炷，一卷南华内外篇。"
        ],
        "notes": "",
        "id": "9a860bd6336a9c3ac68af0e28f184bb7"
    }
]