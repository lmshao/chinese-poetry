[
    {
        "author": "陈世崇",
        "dynasty": "宋",
        "type": "诗",
        "rhythmic": "",
        "title": "元夕八首  其一",
        "preface": "",
        "paragraphs": [
            "看灯螃蟹月前供，迓鼓金销画领中。",
            "帘卷重楼灯乍试，柳稍风暖雪初融。"
        ],
        "notes": "",
        "id": "80d855634f72dbe22934f77e56a37ad7"
    },
    {
        "author": "陈世崇",
        "dynasty": "宋",
        "type": "诗",
        "rhythmic": "",
        "title": "元夕八首  其二",
        "preface": "",
        "paragraphs": [
            "苍头喝道烛光微，梅压乌云柳压眉。",
            "打块成团娇又颤，閙蛾簇簇翠冠儿。"
        ],
        "notes": "",
        "id": "7398fb3ed3be025560bf5a06e3c9fa2d"
    },
    {
        "author": "陈世崇",
        "dynasty": "宋",
        "type": "诗",
        "rhythmic": "",
        "title": "元夕八首  其三",
        "preface": "",
        "paragraphs": [
            "风飘蹀躞步摇轻，相唤相呼去看灯。",
            "笑整玉梅藏素手，香肩三角卸吴绫。"
        ],
        "notes": "",
        "id": "acf8c466134f8693e962651a7662aa7b"
    },
    {
        "author": "陈世崇",
        "dynasty": "宋",
        "type": "诗",
        "rhythmic": "",
        "title": "元夕八首  其四",
        "preface": "",
        "paragraphs": [
            "麝圆𫗰拍澄沙团，馉饳糖霜乳橘盘。",
            "蕉叶柿花宜利少，叫声浑杂市声欢。"
        ],
        "notes": "",
        "id": "da1a2b6d758f01c2496e22bec46c93c9"
    },
    {
        "author": "陈世崇",
        "dynasty": "宋",
        "type": "诗",
        "rhythmic": "",
        "title": "元夕八首  其五",
        "preface": "",
        "paragraphs": [
            "买市今宵看帅臣，九衢车马隘香尘。",
            "欢呼百姓同沾惠，无限搀行卖卜人。"
        ],
        "notes": "",
        "id": "9b227138c844416c043284a78a09ca60"
    },
    {
        "author": "陈世崇",
        "dynasty": "宋",
        "type": "诗",
        "rhythmic": "",
        "title": "元夕八首  其六",
        "preface": "",
        "paragraphs": [
            "女童清乐玉琮琤，一道群丝缓合笙。",
            "更看苏家坊傀儡，软风娇送杵歌声。"
        ],
        "notes": "",
        "id": "be63b99126cbe2ca9059870c59fba300"
    },
    {
        "author": "陈世崇",
        "dynasty": "宋",
        "type": "诗",
        "rhythmic": "",
        "title": "元夕八首  其七",
        "preface": "",
        "paragraphs": [
            "天街箫鼓厌繁华，静访湖山释子家。",
            "珍玩图书尤绚眼，选僧堂里万莲华。"
        ],
        "notes": "",
        "id": "23b2bfc1bca15565e2c0699bdb51f283"
    },
    {
        "author": "陈世崇",
        "dynasty": "宋",
        "type": "诗",
        "rhythmic": "",
        "title": "元夕八首  其八",
        "preface": "",
        "paragraphs": [
            "寒星万点御香飘，和气潜回积雪消。",
            "盈耳嵩呼声不绝，熙熙春意入箫韶。"
        ],
        "notes": "",
        "id": "76b4fd90ecf6effee14014ed21d241b8"
    },
    {
        "author": "陈世崇",
        "dynasty": "宋",
        "type": "诗",
        "rhythmic": "",
        "title": "题曾氏诸帖",
        "preface": "",
        "paragraphs": [
            "南丰而后艇斋君，忠义词章萃一门。",
            "手泽流芳凌劫火，钦承犹得到来孙。"
        ],
        "notes": "",
        "id": "2bfcfd63ca88fb47e2ad8c92766d3044"
    }
]