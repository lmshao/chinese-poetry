[
    {
        "author": "程颐",
        "dynasty": "宋",
        "type": "诗",
        "rhythmic": "",
        "title": "闻侯舅应辟南征诗",
        "preface": "",
        "paragraphs": [
            "辞华奔竞至道离，茫茫学者争驱驰。",
            "先生独奋孟轲舌，扶持圣教增光辉。",
            "志期周礼制区夏，人称孔阴生阙西。",
            "当途闻声交荐牍，苍生无福徒尔为。",
            "道大不为当世用，著书将期来者知。",
            "今朝有客关内至，闻从大幕征南垂。",
            "南垂凶冠陷州郡，久张螳臂抗天威。",
            "圣皇赫怒捷书缓，虎侯秉钺驱熊罢。",
            "宏才未得天下宰，良谋且作军中师。",
            "蕞尔小蛮何足殄，庶几聊吐胸中奇。"
        ],
        "notes": "",
        "id": "0963a75a687ece2f78c84cd109ef4bfe"
    },
    {
        "author": "程颐",
        "dynasty": "宋",
        "type": "诗",
        "rhythmic": "",
        "title": "游嵩山",
        "preface": "",
        "paragraphs": [
            "鞭羸百里远来游，岩谷阴云暝不收。",
            "遮断好山教不见，如何天意异人谋。"
        ],
        "notes": "",
        "id": "dea45daf3cb316f00e0eb165337ab664"
    },
    {
        "author": "程颐",
        "dynasty": "宋",
        "type": "诗",
        "rhythmic": "",
        "title": "谢王佺期寄药",
        "preface": "",
        "paragraphs": [
            "至诚通圣药通神，远寄衰翁济病身。",
            "我亦有丹君信否，用时还解寿斯民。"
        ],
        "notes": "",
        "id": "3ed9fc16c8fb958aa25855435cd386e6"
    },
    {
        "author": "程颐",
        "dynasty": "宋",
        "type": "诗",
        "rhythmic": "",
        "title": "秋日偶成",
        "preface": "",
        "paragraphs": [
            "闲来无事不从容，睡觉东窗日已红。",
            "万物静观皆自得，四时佳兴舆人同。",
            "道通天地有形外，思入云烟变态中。",
            "富贵不淫贫贱乐，男儿到此是豪雄。"
        ],
        "notes": "",
        "id": "e119e19c428801bcfb03cea295e1af31"
    },
    {
        "author": "程颐",
        "dynasty": "宋",
        "type": "诗",
        "rhythmic": "",
        "title": "睢阳五老图",
        "preface": "",
        "paragraphs": [
            "天朝罢命锡归闲，富寿康宁老税冠。",
            "国史标名知骨鲠，邦人图像胜楹桓。",
            "龙飞天上时还暖，鱼跃波心气未寒。",
            "惟我潜心于易理，备知先哲应时看。"
        ],
        "notes": "",
        "id": "9f577762d2ca5b5b6b5593318f9b4289"
    },
    {
        "author": "程颐",
        "dynasty": "宋",
        "type": "诗",
        "rhythmic": "",
        "title": "陆浑乐游",
        "preface": "",
        "paragraphs": [
            "东郊渐微绿，驱马欣独往。",
            "舟萦野渡时，水乐春山响。",
            "身闲爱物外，趣逸谐心赏。",
            "归路逐樵歌，落日寒山上。"
        ],
        "notes": "",
        "id": "a7e367c5d9736d79ddfe5fbe11adee4d"
    },
    {
        "author": "程颐",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "尧舜几千年，其心至今在。"
        ],
        "notes": "",
        "id": "09c32f55c0f4bbdfb3fec4b168dbd5d6"
    }
]