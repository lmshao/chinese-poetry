[
    {
        "author": "陈希声",
        "dynasty": "宋",
        "type": "诗",
        "rhythmic": "",
        "title": "春日田园杂兴五首  其一",
        "preface": "",
        "paragraphs": [
            "香红眩眼缬蕤英，竹杖扶吟纵步行。",
            "桑眼蟆含青蕾小，麦须虾磔翠芒轻。",
            "黄花菜圃午风软，绿水秧畦春野平。",
            "芳树几声鸠雨过，苍苍柳色弄烟晴。"
        ],
        "notes": "",
        "id": "36f05ec794a5a8ee051af2b1fb7dc22f"
    },
    {
        "author": "陈希声",
        "dynasty": "宋",
        "type": "诗",
        "rhythmic": "",
        "title": "春日田园杂兴五首  其二",
        "preface": "",
        "paragraphs": [
            "犁鉏徧野沸耕农，血吻鹃声一树红。",
            "畦矗秧针青剡剡，陇翻麦浪翠芃芃。",
            "鸡鸣昼寂花村雨，蛤吠朝寒草岸风。",
            "溪外云过横笛乱，微烟野色树茏葱。"
        ],
        "notes": "",
        "id": "76a557e8ccce7fdbaebe3370c8f3749f"
    },
    {
        "author": "陈希声",
        "dynasty": "宋",
        "type": "诗",
        "rhythmic": "",
        "title": "春日田园杂兴五首  其三",
        "preface": "",
        "paragraphs": [
            "田园兴在早春时，眼缬生红喜上眉。",
            "门巷日高人扫雪，池塘烟涨水流澌。",
            "杯柈新岁欢同社，灯火元宵閙古祠。",
            "野老告余春事及，夜来小雨过前陂。"
        ],
        "notes": "",
        "id": "67522fb00f7f4294cb8c5ee688a20e9e"
    },
    {
        "author": "陈希声",
        "dynasty": "宋",
        "type": "诗",
        "rhythmic": "",
        "title": "春日田园杂兴五首  其四",
        "preface": "",
        "paragraphs": [
            "田园兴在半春天，春事关心夜不眠。",
            "护撒秧畦须拥水，辟栽蔬圃更隄川。",
            "青囊子粒乡风旧，翠箬灵芽社雨前。",
            "独立斜阳无限意，一声拨谷野桥边。"
        ],
        "notes": "",
        "id": "2c6ddf66bce98d8d914a4b92e70ecd03"
    },
    {
        "author": "陈希声",
        "dynasty": "宋",
        "type": "诗",
        "rhythmic": "",
        "title": "春日田园杂兴五首  其五",
        "preface": "",
        "paragraphs": [
            "田园兴在晚春头，且说田蚕两事休。",
            "榆荚雨酣新水滑，楝花风软薄寒收。",
            "青枫蛾子催桑月，绿树鹂鹒报麦秋。",
            "但愿花村无吠犬，时呼薄酒背眠牛。"
        ],
        "notes": "",
        "id": "83fba20f502f6753085cdd7e20086925"
    }
]