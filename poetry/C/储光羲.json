[
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "相和歌辞 王昭君",
        "preface": "",
        "paragraphs": [
            "日暮惊沙乱雪飞，傍人相劝易罗衣。",
            "强来前帐看歌舞，共待单于夜猎归。"
        ],
        "notes": "",
        "id": "3e5183dbf3a63dcee046587b366e2a56"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "相和歌辞 猛虎行",
        "preface": "",
        "paragraphs": [
            "寒亦不忧雪，饥亦不食人。",
            "人血岂不甘，所恶伤明神。",
            "太室为我宅，孟门为我邻。",
            "百兽为我膳，五龙为我宾。",
            "蒙马一何威，浮江亦以仁。",
            "彩章耀朝日，牙爪雄武臣。",
            "高云逐气浮，厚地随声振。",
            "君能贾余勇，日夕长相亲。"
        ],
        "notes": "",
        "id": "c6ac974005cc745aca8a957b675ef229"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "相和歌辞 野田黄雀行",
        "preface": "",
        "paragraphs": [
            "啧啧野田雀，不知躯体微。",
            "闲穿深蒿里，争食复争飞。",
            "穷老一颓舍，枣多桑树稀。",
            "无枣犹可食，无桑何以衣。",
            "萧条空仓暮，相引时来归。",
            "邪路岂不捷，渚田岂不肥。",
            "水长路且坏，恻恻与心违。"
        ],
        "notes": "",
        "id": "0b78e038d0c33a1eb44b3c82f98f67ca"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "相和歌辞 采莲曲",
        "preface": "",
        "paragraphs": [
            "浅渚荷花繁，深塘菱叶疎。",
            "独往方自得，耻邀淇上姝。",
            "广江无术阡，大泽绝方隅。",
            "浪中海童语，流下鲛人居。",
            "春雁时隐舟，新荷复满湖。",
            "采采乘日暮，不思贤与愚。"
        ],
        "notes": "",
        "id": "44c685ebf050d498a0ed54aac6436b62"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "相和歌辞 采菱曲",
        "preface": "",
        "paragraphs": [
            "浊水菱叶肥，清水菱叶鲜。",
            "义不游浊水，志士多苦言。",
            "潮没具区薮，潦深云梦田。",
            "朝随北风去，暮逐南风还。",
            "浦口多渔家，相与邀我船。",
            "饭稻以终日，羹莼将永年。",
            "方冬水物穷，又欲休山樊。",
            "尽室相随从，所贵无忧患。"
        ],
        "notes": "",
        "id": "79330cead067a8cd007bd37cd9c96f7e"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "述韦昭应画犀牛",
        "preface": "",
        "paragraphs": [
            "遐方献文犀，万里随南金。",
            "大邦柔远人，以之居山林。",
            "食棘无秋冬，绝流无浅深。",
            "双角前崭崭，三蹄下骎骎。",
            "朝贤壮其容，未能辨其音。",
            "有我衰鸟郎，新邑长鸣琴。",
            "陛阁飞嘉声，丘甸盈仁心。",
            "闲居命国工，作绘北堂阴。",
            "眈眈若有神，庶比来仪禽。",
            "昔有舞天庭，为君奏龙吟。"
        ],
        "notes": "",
        "id": "f30c7fbed453707c7dbfc5d1128b06b1"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "献王威仪",
        "preface": "",
        "paragraphs": [
            "入与真主言，有骑天马来。",
            "但有华清宫，不用神明台。",
            "肃肃长自闲，门静无人开。"
        ],
        "notes": "",
        "id": "b5250b4cffde4062de6286671f71bd8a"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "野田黄雀行",
        "preface": "",
        "paragraphs": [
            "啧啧野田雀，不知躯体微。",
            "闲穿深蒿里，争食复争飞。",
            "穷老一颓舍，枣多桑树稀。",
            "无枣犹可食，无桑何以衣。",
            "萧条空仓暮，相引时来归。",
            "斜路岂不捷，渚田岂不肥。",
            "水长路且坏，恻恻与心违。"
        ],
        "notes": "",
        "id": "0b78e038d0c33a1eb44b3c82f98f67ca"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "樵父词",
        "preface": "",
        "paragraphs": [
            "山北饶朽木，山南多枯枝。",
            "枯枝作采薪，爨室私自知。",
            "诘朝砺斧寻，视暮行歌归。",
            "先雪隐薜荔，迎暄卧茅茨。",
            "清涧日濯足，乔木时曝衣。",
            "终年登险阻，不复忧安危。",
            "荡漾与神游，莫知是与非。"
        ],
        "notes": "",
        "id": "3f8a0a7f0c2cb6719280810d538f8e71"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "渔父词",
        "preface": "",
        "paragraphs": [
            "泽鱼好鸣水，溪鱼好上流。",
            "渔梁不得意，下渚潜垂钩。",
            "乱荇时碍楫，新芦复隐舟。",
            "静言念终始，安坐看沈浮。",
            "素发随风扬，远心与云游。",
            "逆浪还极浦，信潮下沧洲。",
            "非为徇形役，所乐在行休。"
        ],
        "notes": "",
        "id": "d16be5620c5b063db4eb49dbd1946403"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "牧童词",
        "preface": "",
        "paragraphs": [
            "不言牧田远，不道牧陂深。",
            "所念牛驯扰，不乱牧童心。",
            "圆笠覆我首，长蓑披我襟。",
            "方将忧暑雨，亦以惧寒阴。",
            "大牛隐层坂，小牛穿近林。",
            "同类相鼓舞，触物成讴吟。",
            "取乐须臾间，宁问声与音。"
        ],
        "notes": "",
        "id": "d236d41415b2138f838cca1250a07972"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "采莲词",
        "preface": "",
        "paragraphs": [
            "浅渚荇花繁，深潭菱叶疎。",
            "独往方自得，耻邀淇上姝。",
            "广江无术阡，大泽绝方隅。",
            "浪中海童语，流下鲛人居。",
            "春鴈时隐舟，新萍复满湖。",
            "采采乘日暮，不思贤与愚。"
        ],
        "notes": "",
        "id": "5166260bdcf484e08acbf79deb24f6ca"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "采菱词",
        "preface": "",
        "paragraphs": [
            "浊水菱叶肥，清水菱叶鲜。",
            "义不游浊水，志士多苦言。",
            "潮没具区薮，潦深云梦田。",
            "朝随北风去，暮逐南风旋。",
            "浦口多渔家，相与邀我船。",
            "饭稻以终日，羹莼将永年。",
            "方冬水物穷，又欲休山樊。",
            "尽室相随从，所贵无忧患。"
        ],
        "notes": "",
        "id": "79330cead067a8cd007bd37cd9c96f7e"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "射雉词",
        "preface": "",
        "paragraphs": [
            "曝暄理新翳，迎春射鸣雉。",
            "原田遥一色，臯陆旷千里。",
            "遥闻咿喔声，时见双飞起。",
            "幂䍥疎蒿下，毰毸深丛里。",
            "顾敌已忘生，争雄方决死。",
            "仁心贵勇义，岂能复伤此。",
            "超遥下故墟，迢递回高畤。",
            "大夫昔何苦，取笑欢妻子。"
        ],
        "notes": "",
        "id": "0bb0f58f3812f609968616a40cc32560"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "猛虎词",
        "preface": "",
        "paragraphs": [
            "寒亦不忧雪，饥亦不食人。",
            "人肉岂不甘，所恶伤明神。",
            "太室为我宅，孟门为我邻。",
            "百兽为我膳，五龙为我宾。",
            "蒙马一何威，浮江一以仁。",
            "彩章耀朝日，爪牙雄武臣。",
            "高云逐气浮，厚地随声震。",
            "君能贾余勇，日夕长相亲。"
        ],
        "notes": "",
        "id": "c6ac974005cc745aca8a957b675ef229"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "渭桥北亭作",
        "preface": "",
        "paragraphs": [
            "停车渭阳暮，望望入秦京。",
            "不见鹓鸾道，如闻歌吹声。",
            "乡魂涉江水，客路指蒲城。",
            "独有故楼月，今来亭上明。"
        ],
        "notes": "",
        "id": "542fb6568520d3838261c8dc9eb0fb42"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "述华清宫五首 一",
        "preface": "",
        "paragraphs": [
            "上在蓬莱宫，莫若居华清。",
            "朝朝礼玄阁，日日闻体轻。",
            "大圣不私己，精禋为群氓。"
        ],
        "notes": "",
        "id": "d58244c731c11cebce8c5ab2bd1d81a3"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "述华清宫五首 二",
        "preface": "",
        "paragraphs": [
            "上出蓬莱时，六龙俨齐首。",
            "长道舒羽仪，彤云暎前后。",
            "天声殷宇宙，真气到林薮。"
        ],
        "notes": "",
        "id": "09abff57ac5026690a8d26c66e539ede"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "述华清宫五首 三",
        "preface": "",
        "paragraphs": [
            "昔在轩辕朝，五城十二楼。",
            "今我神泉宫，独在骊山陬。",
            "群方趋顺动，百辟随天游。"
        ],
        "notes": "",
        "id": "1d6facff9c1391b07b00d1c3fe30c33d"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "述华清宫五首 四",
        "preface": "",
        "paragraphs": [
            "正月开阳和，通门缉元化。",
            "穆穆睟容归，岂为明灯夜。",
            "高山大风起，肃肃随龙驾。"
        ],
        "notes": "",
        "id": "5a8fca1352858eb487cabd772f9566be"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "述华清宫五首 五",
        "preface": "",
        "paragraphs": [
            "上林神君宫，此地即明庭。",
            "山开鸿蒙色，天转招摇星。",
            "三雪报大有，孰为非我灵。"
        ],
        "notes": "",
        "id": "f38e3b42b7030b8e1764941a12f78a2c"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "杂咏五首 石子松",
        "preface": "",
        "paragraphs": [
            "盘石青岩下，松生盘石中。",
            "冬春无异色，朝暮有清风。",
            "五鬣何人采，西山旧两童。"
        ],
        "notes": "",
        "id": "9527463548883467e858b5c1def1913c"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "杂咏五首 架簷藤",
        "preface": "",
        "paragraphs": [
            "得从轩墀下，殊胜松柏林。",
            "生枝逐架远，吐叶向门深。",
            "何许答君子，簷间朝暝阴。"
        ],
        "notes": "",
        "id": "ce7b7e6c48c7c004c68948bc4cf019c8"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "杂咏五首 池边鹤",
        "preface": "",
        "paragraphs": [
            "舞鹤傍池边，水清毛羽鲜。",
            "立如依岸雪，飞似向池泉。",
            "江海虽言旷，无如君子前。"
        ],
        "notes": "",
        "id": "716445a16efdffe8bbd02dbc91b399c2"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "杂咏五首 钓鱼湾",
        "preface": "",
        "paragraphs": [
            "垂钓绿湾春，春深杏花乱。",
            "潭清疑水浅，荷动知鱼散。",
            "日暮待情人，维舟绿杨岸。"
        ],
        "notes": "",
        "id": "38ab7d650e9a0106ee7e777988ea8f4a"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "杂咏五首 幽人居",
        "preface": "",
        "paragraphs": [
            "幽人下山径，去去夹青林。",
            "滑处莓苔湿，暗中萝薜深。",
            "春朝烟雨散，犹带浮云阴。"
        ],
        "notes": "",
        "id": "e04c0b09f595ec5445503bfb5538c630"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "题太玄观",
        "preface": "",
        "paragraphs": [
            "门外车马喧，门里宫殿清。",
            "行即翳若木，坐即吹玉笙。",
            "所喧既非我，真道其冥冥。"
        ],
        "notes": "",
        "id": "a787068b5fda6759da303c69e1a07478"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "至嵩阳观观即天皇故宅",
        "preface": "",
        "paragraphs": [
            "真人上清室，乃在中峰前。",
            "花雾生玉井，霓裳画列仙。",
            "念兹宫故宇，多此地新泉。",
            "松柏有清阴，薜萝亦自妍。",
            "一闻步虚子，又话逍遥篇。",
            "忽若在云汉，风中意泠然。"
        ],
        "notes": "",
        "id": "7302188615bf060c7d1eab2f15589162"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "贻韦炼师",
        "preface": "",
        "paragraphs": [
            "精思莫知日，意静如空虚。",
            "三鸟自来去，九光遥卷舒。",
            "新池近天井，玉宇停云车。",
            "余亦苦山路，洗心祈道书。"
        ],
        "notes": "",
        "id": "3f68dfdff29132ee4a23f4c648d61d0d"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "霁后贻马十二巽",
        "preface": "",
        "paragraphs": [
            "高天风雨散，清气在园林。",
            "况我夜初静，当轩鸣绿琴。",
            "云开北堂月，庭满南山阴。",
            "不见长裾者，空歌游子吟。"
        ],
        "notes": "",
        "id": "92920a586af8bf97b19e4f104f9fc758"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "题陆山人楼",
        "preface": "",
        "paragraphs": [
            "暮声杂初鴈，夜色涵早秋。",
            "独见海中月，照君池上楼。",
            "山云拂高栋，天汉入云流。",
            "不惜朝光满，其如千里游。"
        ],
        "notes": "",
        "id": "fc9598cae9aa2a07e6666658eedc3936"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "献八舅东归",
        "preface": "",
        "paragraphs": [
            "高位莫能舍，舍之世所贤。",
            "云车游日华，岂比龙楼前。",
            "寝疾乃就枕，情感唯灵仙。",
            "帝鸿思道宗，臣彭亦长年。",
            "天书加羽服，又许归东川。",
            "镜水涵太清，禹山朝上玄。",
            "诚亡真混沌，玉立方婵娟。",
            "素业作仙居，子孙当自传。",
            "门多松柏树，箧有逍遥篇。",
            "独往不可群，沧海成桑田。"
        ],
        "notes": "",
        "id": "75e6a86164a815c695d66b5018a77f1d"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "泛茅山东溪",
        "preface": "",
        "paragraphs": [
            "清晨登仙峰，峰远行未极。",
            "江海霁初景，草木含新色。",
            "而我任天和，此时聊动息。",
            "望乡白云里，发棹清溪侧。",
            "松柏生深山，无心自贞直。"
        ],
        "notes": "",
        "id": "73e6b0c583bcd37b93d1135a3692cc14"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "吃茗粥作",
        "preface": "",
        "paragraphs": [
            "当昼暑气盛，鸟雀静不飞。",
            "念君高梧阴，复解山中衣。",
            "数片远云度，曾不蔽炎晖。",
            "淹留膳茶粥，共我饭蕨薇。",
            "敝庐既不远，日暮徐徐归。"
        ],
        "notes": "",
        "id": "28d3434ea4501da9a3e5a584cc1b7df5"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "游茅山五首 一",
        "preface": "",
        "paragraphs": [
            "十年别乡县，西去入皇州。",
            "此意在观国，不言空远游。",
            "九衢平若水，利往无轻舟。",
            "北洛反初路，东江还故丘。",
            "春山多秀木，碧涧尽清流。",
            "不见子桑扈，当从方外求。"
        ],
        "notes": "",
        "id": "4c8abdae72c50981c14918d7900645ba"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "游茅山五首 二",
        "preface": "",
        "paragraphs": [
            "世业传儒行，行成非不荣。",
            "其如怀独善，况以闻长生。",
            "家近华阳洞，早年深此情。",
            "巾车云路入，理棹瑶溪行。",
            "天地朝光满，江山春色明。",
            "王庭有轩冕，此日方知轻。"
        ],
        "notes": "",
        "id": "6a45f74a0f821aca6f7de673d10992ac"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "游茅山五首 三",
        "preface": "",
        "paragraphs": [
            "平生非作者，望古怀清芬。",
            "心以道为际，行将时不群。",
            "兹山在人境，灵贶久传闻。",
            "远势一峰出，近形千嶂分。",
            "冬春有茂草，朝暮多鲜云。",
            "此去亦何极，但言西日曛。"
        ],
        "notes": "",
        "id": "763bc316f5e366f888943d1f42202786"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "游茅山五首 四",
        "preface": "",
        "paragraphs": [
            "昔贤居柱下，今我去人间。",
            "良以直心旷，兼之外视闲。",
            "垂纶非钓国，好学异希颜。",
            "落日登高屿，悠然望远山。",
            "溪流碧水去，云带清阴还。",
            "想见中林士，岩扉长不关。"
        ],
        "notes": "",
        "id": "c374addaef5a3749d3292a427030d4e7"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "游茅山五首 五",
        "preface": "",
        "paragraphs": [
            "名岳征仙事，清都访道书。",
            "山门入松柏，天路涵空虚。",
            "南极见朝采，西潭闻夜渔。",
            "远心尚云宿，浪迹出林居。",
            "为己存实际，忘形同化初。",
            "此行良已矣，不乐复何如。"
        ],
        "notes": "",
        "id": "f79e0d9bac206de623b89b2203423cf6"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "述降圣观",
        "preface": "",
        "paragraphs": [
            "一山尽天苑，一峰开道宫。",
            "道花飞羽衞，天鸟游云空。",
            "玉殿俯玄水，春旗摇素风。",
            "夹门小松柏，覆井新梧桐。",
            "自昔大仙下，乃知元化功。",
            "神皇作桂馆，此意与天通。"
        ],
        "notes": "",
        "id": "7f5f5f848b8f9dfca72af3a93b910d48"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "题眄上人禅居",
        "preface": "",
        "paragraphs": [
            "真王清净子，燕居复行心。",
            "结宇邻居邑，寤言非远寻。",
            "丹青丈室满，草树一庭深。",
            "秀色玄冬发，交枝白日阴。",
            "江流暎朱户，山鸟鸣香林。",
            "独住已寂寂，安知浮与沈。"
        ],
        "notes": "",
        "id": "587aee9f6446390bdeab4584a0bd1235"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "过新丰道中",
        "preface": "",
        "paragraphs": [
            "西下长乐坂，东入新丰道。",
            "雨多车马稀，道上生秋草。",
            "太阴蔽臯陆，莫知晚与早。",
            "雷雨杳冥冥，川谷漫浩浩。",
            "诏书植嘉木，众言桃李好。",
            "自媿无此容，归从汉阴老。"
        ],
        "notes": "",
        "id": "1b8f27fd5cd9f7b2235aeaa7447a2517"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "夜到洛口入黄河",
        "preface": "",
        "paragraphs": [
            "河洲多青草，朝暮增客愁。",
            "客愁惜朝暮，枉渚𫏐停舟。",
            "中宵大川静，解缆逐归流。",
            "浦溆既清旷，沿洄非阻修。",
            "登舻望落月，击汰悲新秋。",
            "倘遇乘槎客，永言星汉游。"
        ],
        "notes": "",
        "id": "31b4a68d306c7b650cd931aef1a656db"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "使过弹筝峡作",
        "preface": "",
        "paragraphs": [
            "鸟雀知天雪，群飞复群鸣。",
            "原田无遗粟，日暮满空城。",
            "达士忧世务，鄙夫念王程。",
            "晨过弹筝峡，马足凌兢行。",
            "双壁隐灵曜，莫能知晦明。",
            "皑皑坚冰白，漫漫阴云平。",
            "始信古人言，苦节不可贞。"
        ],
        "notes": "",
        "id": "85b7127f0969fc334441ab09f17a342e"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "泊舟贻潘少府",
        "preface": "",
        "paragraphs": [
            "行子苦风潮，维舟未能发。",
            "宵分卷前幔，卧视清秋月。",
            "四泽蒹葭深，中洲烟火绝。",
            "苍苍水雾起，落落疎星没。",
            "所遇尽渔商，与言多楚越。",
            "其如念极浦，又以思明哲。",
            "常若千里余，况之异乡别。"
        ],
        "notes": "",
        "id": "9f3b9dbdc1fe2a7907dda38c18e2c164"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "仲夏入园中东陂",
        "preface": "",
        "paragraphs": [
            "方塘深且广，伊昔俯吾庐。",
            "环岸垂绿柳，盈泽发红蕖。",
            "上延北原秀，下属幽人居。",
            "暑雨若混沌，清明如空虚。",
            "此乡多隐逸，水陆见樵渔。",
            "废赏亦何贵，为欢良易摅。",
            "且言重观国，当此赋归欤。"
        ],
        "notes": "",
        "id": "4d12cdc1b16cef592ac75f20bfb88081"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "效古二首 一",
        "preface": "",
        "paragraphs": [
            "晨登凉风台，暮走邯郸道。",
            "曜灵何赫烈，四野无青草。",
            "大军北集燕，天子西居镐。",
            "妇人役州县，丁男事征讨。",
            "老幼相别离，哭泣无昏早。",
            "稼穑既殄绝，川泽复枯槁。",
            "旷哉远此忧，冥冥商山皓。"
        ],
        "notes": "",
        "id": "3b5818b497cbec7d9a5ad52d06868171"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "效古二首 二",
        "preface": "",
        "paragraphs": [
            "东风吹大河，河水如倒流。",
            "河洲尘沙起，有若黄云浮。",
            "赪霞烧广泽，洪曜赫高丘。",
            "野老泣相语，无地可荫休。",
            "翰林有客卿，独负苍生忧。",
            "中夜起踯躅，思欲献厥谋。",
            "君门峻且深，踠足空夷犹。"
        ],
        "notes": "",
        "id": "7304b8d83e97f2cfa60f410f05894db2"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "杂诗二首 一",
        "preface": "",
        "paragraphs": [
            "混沌本无象，末路多是非。",
            "达士志寥廓，所在能忘禨。",
            "耕凿时未至，还山聊采薇。",
            "虎豹对我蹲，𬸚𬸦旁我飞。",
            "仙人空中来，谓我勿复归。",
            "格泽为君驾，虹蜺为君衣。",
            "西游昆仑墟，可与世人违。"
        ],
        "notes": "",
        "id": "d1e54b9499549898cec60d65bac73c34"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "杂诗二首 二",
        "preface": "",
        "paragraphs": [
            "秋气肃天地，太行高崔嵬。",
            "猨狖清夜吟，其声一何哀。",
            "寂寞掩圭荜，梦寐游蓬莱。",
            "琪树远亭亭，玉堂云中开。",
            "洪崖吹箫管，玉女飘飖来。",
            "雨师既先后，道路无纤埃。",
            "鄙哉楚襄王，独好阳云台。"
        ],
        "notes": "",
        "id": "d647a356065f4620bd8b117b06095293"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "陆著作挽歌 一",
        "preface": "",
        "paragraphs": [
            "世业江湖侧，郊原休沐处。",
            "独言五日归，未道千秋去。",
            "乡亭春水绿，昌阁寒光暮。",
            "昔为昼锦游，今成逝川路。"
        ],
        "notes": "",
        "id": "40f833f3e6ce704d838355c05c051836"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "陆著作挽歌 二",
        "preface": "",
        "paragraphs": [
            "归路秦城下，寒云惨平田。",
            "故园沧海边，绿柳覆平川。",
            "送客异他日，还舟殊昔年。",
            "华亭有明月，长向陇头悬。"
        ],
        "notes": "",
        "id": "ac0e3e27cd875b0e8298fc7b661ead05"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "陆著作挽歌 三",
        "preface": "",
        "paragraphs": [
            "剑水千人石，荆江万里流。",
            "英英有君子，才德满中州。",
            "明道俟良佐，惟贤初薄游。",
            "生涯一朝尽，寂寞夜台幽。"
        ],
        "notes": "",
        "id": "9b4c2006e84654b6a4bdf62bea7394bd"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "陆著作挽歌 四",
        "preface": "",
        "paragraphs": [
            "金堂策令名，仙掖居清位。",
            "鸣玉朝双阙，垂缨游两地。",
            "朝夕既论思，春秋仍书事。",
            "何言鲁声伯，忽下琼珠泪。"
        ],
        "notes": "",
        "id": "d3b4c76b549210b14674d6af78b5c130"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "陆著作挽歌 五",
        "preface": "",
        "paragraphs": [
            "令德弃人世，明朝降宠章。",
            "起居存有位，著作没为郎。",
            "寒水落南浦，月华虚北堂。",
            "松门一长想，仿佛见清扬。"
        ],
        "notes": "",
        "id": "5bada2689a298facb02b245f3afd6f3b"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "山居贻裴十二迪",
        "preface": "",
        "paragraphs": [
            "落叶满山砌，苍烟埋竹扉。",
            "远怀青冥士，书劒常相依。",
            "霜卧眇兹地，琴言纷已违。",
            "衡阳今万里，南雁将何归。",
            "出径惜松引，入舟怜钓矶。",
            "西林有明月，夜久空微微。"
        ],
        "notes": "",
        "id": "9280128bda81b87ddfbc4fefb6b8ffe1"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "秦中岁晏马舍人宅宴集",
        "preface": "",
        "paragraphs": [
            "冬暮久无乐，西行至长安。",
            "故人处东第，清夜多新欢。",
            "广庭竹阴静，华池月色寒。",
            "知音尽词客，方见交情难。"
        ],
        "notes": "",
        "id": "9feb1140859e9c5efaf75a4e2885035f"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "荐玄德公庙",
        "preface": "",
        "paragraphs": [
            "神道本无已，成化亦自然。",
            "君居寥天上，德在玉华泉。",
            "真游践王豫，永日迟云仙。",
            "表微在营道，明祀将祈年。",
            "灵山俯新邑，松上生彩烟。",
            "岂知穆天子，远去瑶池边。"
        ],
        "notes": "",
        "id": "34fa80c5296dc8f27954ecf877a317bf"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "上长史王公责躬",
        "preface": "",
        "paragraphs": [
            "覆舟无伯夷，覆车无仲尼。",
            "自咎失明义，宁由贝锦诗。",
            "松柏日已坚，桃李日以滋。",
            "顾己独暗昧，所居成蒺藜。",
            "大贤荐时文，丑妇用蛾眉。",
            "惕惕愧不已，岂敢论其私。",
            "方朔既有言，子建亦有诗。",
            "恻隐及先世，析薪成自悲。",
            "灵鸟酬德辉，黄雀报仁慈。",
            "若公庶伏罪，此事安能迟。"
        ],
        "notes": "",
        "id": "9d48ca362d1027e7321abfac5eaf25bd"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "至岳寺即大通大照禅塔上温上人",
        "preface": "",
        "paragraphs": [
            "秋山下暎宫，宫色宜朝阳。",
            "迢递在半岭，参差非一行。",
            "燕息云满门，出游花隐房。",
            "二尊此成道，禅宇遥相望。",
            "凤铎天中鸣，岩梯松下长。",
            "山墟响信鼓，蘅薄生蕙香。",
            "起灭一以雪，往来亦诚亡。",
            "悲哉门弟子，要自知心长。"
        ],
        "notes": "",
        "id": "0d763c3eb1bde6a93812f17c29cd233c"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "终南幽居献苏侍郎三首时拜太祝未上 一",
        "preface": "",
        "paragraphs": [
            "暮春天气和，登岭望层城。",
            "朝日悬清景，巍峨宫殿明。",
            "圣君常临朝，达士复悬衡。",
            "道近燕艮足，归来卧山楹。",
            "灵堦曝仙书，深室炼金英。",
            "春岩松柏秀，晨路鹍鸡鸣。",
            "羽化既有言，无然悲不成。"
        ],
        "notes": "",
        "id": "ea9eb0c4c87d35a25adbf949f46139fe"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "终南幽居献苏侍郎三首时拜太祝未上 二",
        "preface": "",
        "paragraphs": [
            "中岁尚微道，始知将谷神。",
            "抗策还南山，水木自相亲。",
            "深林开一道，青嶂成四邻。",
            "平明去采薇，日入行刈薪。",
            "云归万壑暗，雪罢千崖春。",
            "始看玄鸟来，已见瑶华新。",
            "寄言搴芳者，无乃后时人。"
        ],
        "notes": "",
        "id": "b35b589d38d706b881fe8b8d1d5697ab"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "终南幽居献苏侍郎三首时拜太祝未上 三",
        "preface": "",
        "paragraphs": [
            "卜筑青岩里，云萝四垂阴。",
            "虚室若无人，乔木自成林。",
            "时有清风至，侧闻樵采音。",
            "凤皇鸣南冈，望望隔层岑。",
            "既言山路远，复道溪流深。",
            "偓佺空中游，虬龙水间吟。",
            "何当见轻翼，为我达远心。"
        ],
        "notes": "",
        "id": "cd220f4c03d70e4fe8da6a536cb53a1d"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "题应圣观",
        "preface": "",
        "paragraphs": [
            "空中望小山，山下见余雪。",
            "皎皎河汉女，在兹养真骨。",
            "登门骇天书，启籥问仙诀。",
            "池光摇水雾，灯色连松月。",
            "合甎起花台，折草成玉节。",
            "天鸡弄白羽，王母垂玄发。",
            "北有上年宫，一路在云霓。",
            "上心方向道，时复朝金阙。"
        ],
        "notes": "",
        "id": "7198f05afc06776e1baf6adb8de65865"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "至闲居精舍呈正上人",
        "preface": "",
        "paragraphs": [
            "太室三招提，其趣皆不同。",
            "不同非一趣，况是天游宫。",
            "双岭前夹门，阁道复横空。",
            "宝坊若花积，宛转不可穷。",
            "流泉自成池，清松信饶风。",
            "秋晏景气逈，皛明丹素功。",
            "将近隐者邻，远与西山通。",
            "大师假惠照，念以息微躬。"
        ],
        "notes": "",
        "id": "79538ac3858b3c7d2a436a13d490c31d"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "酬綦毋校书梦耶溪见赠之作",
        "preface": "",
        "paragraphs": [
            "校文在仙掖，每有沧洲心。",
            "况以北窗下，梦游清溪阴。",
            "春看湖水漫，夜入回塘深。",
            "往往缆垂葛，出舟望前林。",
            "山人松下饭，钓客芦中吟。",
            "小隐何足贵，长年固可寻。",
            "还车首东道，惠言若黄金。",
            "以我采薇意，传之天姥岑。"
        ],
        "notes": "",
        "id": "b60ead97e2d1b36a97e860c3c55ffa73"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "田家即事",
        "preface": "",
        "paragraphs": [
            "蒲叶日已长，杏花日已滋。",
            "老农要看此，贵不违天时。",
            "迎晨起饭牛，双驾耕东菑。",
            "蚯蚓土中出，田乌随我飞。",
            "群合乱啄噪，嗷嗷如道饥。",
            "我心多恻隐，顾此两伤悲。",
            "拨食与田乌，日暮空筐归。",
            "亲戚更相诮，我心终不移。"
        ],
        "notes": "",
        "id": "32685377630becd625ae86236c0e04fc"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "同王十三维偶然作十首 一",
        "preface": "",
        "paragraphs": [
            "仲夏日中时，草木看欲燋。",
            "田家惜工力，把锄来东臯。",
            "顾望浮云阴，往往误伤苗。",
            "归来悲困极，兄嫂共相𫍢。",
            "无钱可沽酒，何以解劬劳？",
            "夜深星汉明，庭宇虚寥寥。",
            "高柳三五株，可以独逍遥。"
        ],
        "notes": "",
        "id": "573db963116a9aea907d4b80110356ba"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "同王十三维偶然作十首 二",
        "preface": "",
        "paragraphs": [
            "北山种松柏，南山种蒺藜。",
            "出入虽同趣，所向各有宜。",
            "孔丘贵仁义，老氏好无为。",
            "我心若虚空，此道将安施。",
            "暂过伊阙间，晼晚三伏时。",
            "高阁入云中，芙蓉满清池。",
            "要自非我室，还望南山陲。"
        ],
        "notes": "",
        "id": "31a73bf2be32eaa3c5238297136f11ff"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "同王十三维偶然作十首 三",
        "preface": "",
        "paragraphs": [
            "野老本贫贱，冒暑锄瓜田。",
            "一畦未及终，树下高枕眠。",
            "荷𦰏者谁子，皤皤来息肩。",
            "不复问乡墟，相见但依然。",
            "腹中无一物，高话羲皇年。",
            "落日临层隅，逍遥望晴川。",
            "使妇提蚕筐，呼儿榜渔船。",
            "悠悠泛绿水，去摘浦中莲。",
            "莲花艳且美，使我不能还。"
        ],
        "notes": "",
        "id": "b1f5d3bd5f5cf4daff50d896fb776031"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "同王十三维偶然作十首 四",
        "preface": "",
        "paragraphs": [
            "浮云在虚空，随风复卷舒。",
            "我心方处顺，动作何忧虞。",
            "但言婴世网，不复得间居。",
            "迢递别东国，超遥来西都。",
            "见人乃恭敬，曾不问贤愚。",
            "虽若不能言，中心亦难诬。",
            "故乡满亲戚，道远情日疎。",
            "偶欲陈此意，复无南飞凫。"
        ],
        "notes": "",
        "id": "290970cda28674982d3ff0792e2dd9ba"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "同王十三维偶然作十首 五",
        "preface": "",
        "paragraphs": [
            "草木花叶生，相与命为春。",
            "当非草木意，信是故时人。",
            "静念恻群物，何由知至真。",
            "狂歌问夫子，夫子莫能陈。",
            "凤皇飞且鸣，容裔下天津。",
            "清净无言语，兹焉庶可亲。"
        ],
        "notes": "",
        "id": "b758228b487ad05d40cfa52fd563f36c"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "同王十三维偶然作十首 六",
        "preface": "",
        "paragraphs": [
            "黄河流向东，弱水流向西。",
            "趋舍各有异，造化安能齐。",
            "妾本邯郸女，生长在丛台。",
            "既闻容见宠，复想玄为妻。",
            "刻画尚风流，幸会君招携。",
            "逶迤歌舞座，婉娈芙蓉闺。",
            "日月方向除，恩爱忽焉暌。",
            "弃置谁复道，但悲生不谐。",
            "羡彼匹妇意，偕老常同栖。"
        ],
        "notes": "",
        "id": "47de90d04a3d85e90c9fe2a2dca1d594"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "同王十三维偶然作十首 七",
        "preface": "",
        "paragraphs": [
            "日暮登春山，山鲜云复轻。",
            "远近看春色，踟蹰新月明。",
            "仙人浮丘公，对月时吹笙。",
            "丹鸟飞熠熠，苍蝇乱营营。",
            "群动汩吾真，讹言伤我情。",
            "安得如子晋，与之游太清。"
        ],
        "notes": "",
        "id": "2a79dd82937dae67950e5c59b9a7f913"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "同王十三维偶然作十首 八",
        "preface": "",
        "paragraphs": [
            "耽耽铜鞮宫，遥望长数里。",
            "宾客无多少，出入皆珠履。",
            "朴儒亦何为，辛苦读旧史。",
            "不道无家舍，效他养妻子。",
            "冽冽玄冬暮，衣裳无准拟。",
            "偶然著道书，神人养生理。",
            "公卿时见赏，赐赉难具纪。",
            "莫问身后事，且论朝夕是。"
        ],
        "notes": "",
        "id": "4b0f9ff595c0019ea26ba13eda7c7fb3"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "同王十三维偶然作十首 九",
        "preface": "",
        "paragraphs": [
            "空山暮雨来，众鸟竟栖息。",
            "斯须照夕阳，双双复抚翼。",
            "我念天时好，东田有稼穑。",
            "浮云蔽川原，新流集沟洫。",
            "裴回顾衡宇，僮仆邀我食。",
            "卧览床头书，睡看机中织。",
            "想见明膏煎，中夜起唧唧。"
        ],
        "notes": "",
        "id": "c9dcd2078e64964c0d6e5885170f2d9e"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "同王十三维偶然作十首 十",
        "preface": "",
        "paragraphs": [
            "四邻竞丰屋，我独好卑室。",
            "窈窕高台中，时闻抚新瑟。",
            "狂飙动地起，拔木乃非一。",
            "相顾始知悲，中心忧且栗。",
            "蚩蚩命子弟，恨不居高秩。",
            "日入宾从归，清晨冠盖出。",
            "中庭有奇树，荣早衰复疾。",
            "此道犹不知，微言安可述。"
        ],
        "notes": "",
        "id": "fb3d42458b47bbbb4463e38b1b51abf0"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "升天行贻卢六健",
        "preface": "",
        "paragraphs": [
            "真人居阆风，时奏清商音。",
            "听者即王母，泠泠和瑟琴。",
            "坐对三花枝，行随五云阴。",
            "天长昆仑小，日久蓬莱深。",
            "上由玉华宫，下视首阳岑。",
            "神州亦清净，要自有浮沈。",
            "恻恻苦哉行，呱呱游子吟。",
            "庐山逢若士，思欲化黄金。",
            "雨雪没太山，谁能无归心。",
            "逍遥在云汉，可以来相寻。"
        ],
        "notes": "",
        "id": "67c7695d6675ce266054073d16ebb510"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "田家杂兴八首 一",
        "preface": "",
        "paragraphs": [
            "春至鸧鹒鸣，薄言向田墅。",
            "不能自力作，黾勉娶邻女。",
            "既念生子孙，方思广田圃。",
            "闲时相顾笑，喜悦好禾黍。",
            "夜夜登啸台，南望洞庭渚。",
            "百草被霜露，秋山响砧杵。",
            "却羡故年时，中情无所取。"
        ],
        "notes": "",
        "id": "e667013ce036017aac30acb8d4bea787"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "田家杂兴八首 二",
        "preface": "",
        "paragraphs": [
            "众人耻贫贱，相与尚膏腴。",
            "我情既浩荡，所乐在畋渔。",
            "山泽时晦暝，归家𫏐闲居。",
            "满园植葵藿，绕屋树桑榆。",
            "禽雀知我闲，翔集依我庐。",
            "所愿在优游，州县莫相呼。",
            "日与南山老，兀然倾一壶。"
        ],
        "notes": "",
        "id": "44f100c11b17051b7140491fc89f2187"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "田家杂兴八首 三",
        "preface": "",
        "paragraphs": [
            "逍遥阡陌上，远近无相识。",
            "落日照秋山，千岩同一色。",
            "网罟绕深莽，鹰鹯始轻翼。",
            "猎马既如风，奔兽莫敢息。",
            "驻旗沧海上，犒士吴宫侧。",
            "楚国有夫人，性情本贞直。",
            "鲜禽徒自致，终岁竟不食。"
        ],
        "notes": "",
        "id": "c638a327357cd751550b4fa7c27f50a6"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "田家杂兴八首 四",
        "preface": "",
        "paragraphs": [
            "田家趋垅亩，当昼掩虚关。",
            "邻里无烟火，儿童共幽闲。",
            "桔槔悬空圃，鸡犬满桑间。",
            "时来农事隙，采药游名山。",
            "但言所采多，不念路险艰。",
            "人生如蜉蝣，一往不可攀。",
            "君看西王母，千载美容颜。"
        ],
        "notes": "",
        "id": "684e1510cd3bc47b2fdfbb9097ac8d43"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "田家杂兴八首 五",
        "preface": "",
        "paragraphs": [
            "平生养情性，不复计忧乐。",
            "去家行卖畚，留滞南阳郭。",
            "秋至黍苗黄，无人可刈获。",
            "稚子朝未饭，把竿逐鸟雀。",
            "忽见梁将军，乘车出宛洛。",
            "意气轶道路，光辉满墟落。",
            "安知负薪者，咥咥笑轻薄。"
        ],
        "notes": "",
        "id": "c06bbb999a859c75b5493b22d2c722f0"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "田家杂兴八首 六",
        "preface": "",
        "paragraphs": [
            "楚山有高士，梁国有遗老。",
            "筑室既相邻，向田复同道。",
            "糗糒常共饭，儿孙每更抱。",
            "忘此耕耨劳，媿彼风雨好。",
            "蟪蛄鸣空泽，𫛸鴂伤秋草。",
            "日夕寒风来，衣裳苦不早。"
        ],
        "notes": "",
        "id": "a1baa943c5317efc7fa443b9bddeef9a"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "田家杂兴八首 七",
        "preface": "",
        "paragraphs": [
            "梧桐荫我门，薜荔网我屋。",
            "迢迢两夫妇，朝出暮还宿。",
            "稼穑既自种，牛羊还自牧。",
            "日旰懒耕锄，登高望川陆。",
            "空山足禽兽，墟落多乔木。",
            "白马谁家儿，联翩相驰逐。"
        ],
        "notes": "",
        "id": "504e218f3f8b7c2e69be49f5e093d34b"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "田家杂兴八首 八",
        "preface": "",
        "paragraphs": [
            "种桑百余树，种黍三十亩。",
            "衣食既有余，时时会亲友。",
            "夏来菰米饭，秋至菊花酒。",
            "孺人喜逢迎，稚子解趋走。",
            "日暮闲园里，团团荫榆柳。",
            "酩酊乘夜归，凉风吹户牖。",
            "清浅望河汉，低昂看北斗。",
            "数瓮犹未开，明朝能饮否。"
        ],
        "notes": "",
        "id": "5581ada4dc8069a99af07f0a6af31ced"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "题辨觉精舍",
        "preface": "",
        "paragraphs": [
            "朝随秋云阴，乃至青松林。",
            "花阁空中远，方池岩下深。",
            "竹风乱天语，溪响成龙吟。",
            "试问真君子，游山非世心。"
        ],
        "notes": "",
        "id": "762b2b988157c0e539bef0b2d581f362"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "题慎言法师故房",
        "preface": "",
        "paragraphs": [
            "精庐不住子，自有无生乡。",
            "过客知何道，裴回雁子堂。",
            "浮云归故岭，落月还西方。",
            "日夕虚空里，时时闻异香。"
        ],
        "notes": "",
        "id": "0572d0db0561b7749a64f5bbb9d0e412"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "石瓮寺",
        "preface": "",
        "paragraphs": [
            "遥山起真宇，西向尽花林。",
            "下见宫殿小，上看廊庑深。",
            "苑花落池水，天语闻松音。",
            "君子又知我，焚香期化心。"
        ],
        "notes": "",
        "id": "1516061c5afb0dba8ab70b753fb5fcab"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "题崔山人别业",
        "preface": "",
        "paragraphs": [
            "南阳隐居者，筑室丹溪源。",
            "溪冷惧秋[晏]，室寒欣景暾。",
            "山鸡鸣菌阁，水雾入衡门。",
            "东岭或舒啸，北窗时讨论。",
            "封君渭阳竹，逸士汉阴园。",
            "何必崆峒上，独为尧所尊。"
        ],
        "notes": "",
        "id": "8ebed4eec26fa5f8c2ba77f88daf5d32"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "行次田家澳梁作",
        "preface": "",
        "paragraphs": [
            "田家俯长道，邀我避炎氛。",
            "当暑日方昼，高天无片云。",
            "桑间禾黍气，柳下牛羊群。",
            "野雀栖空屋，晨昏不复闻。",
            "前登澳梁坂，极望温泉分。",
            "逆旅方三舍，西山犹未曛。"
        ],
        "notes": "",
        "id": "be205a64b82ad47a345e97d1d0d05a97"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "昭圣观",
        "preface": "",
        "paragraphs": [
            "主家隐溪口，微路入花源。",
            "数日朝青阁，彩云犹在门。",
            "双楼夹一殿，玉女侍玄元。",
            "扶橑尽蟠木，步櫩多画繙。",
            "新松引天籁，小柏绕山樊。",
            "坐弄竹阴远，行随溪水喧。",
            "石池辨春色，林兽知人言。",
            "未逐凤皇去，真宫在此原。"
        ],
        "notes": "",
        "id": "95e3470cc4eefa336a343ee2fb6a9a6d"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "题辛道士房",
        "preface": "",
        "paragraphs": [
            "全神不言命，所尚道家流。",
            "迨此远南楚，遂令思北游。",
            "先生秀衡岳，玉立居玄丘。",
            "门带江山静，房随瑶草幽。",
            "逍遥三花发，罔象五云浮。",
            "自有太清纪，曾垂华发忧。",
            "大年方橐籥，小智即蜉蝣。",
            "七日赤龙至，莫令余独留。"
        ],
        "notes": "",
        "id": "f100ce5c8ded53464b12f879ff52c428"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "登秦岭作时陷贼归国",
        "preface": "",
        "paragraphs": [
            "朝出猛兽林，躨跜登高峰。",
            "僮仆履云雾，随我行太空。",
            "羲和舒灵晖，倏忽西极通。",
            "回首望泾渭，隐隐如长虹。",
            "九逵合苍芜，五陵遥瞳蒙。",
            "鹿游大明殿，雾湿华清宫。",
            "网罗蠛蠓时，顾齿熊罴锋。",
            "失途走江汉，不能有其功。",
            "气逐招遥星，魂随阊阖风。",
            "惟言宇宙清，复使车书同。",
            "林木被繁霜，合沓连山红。",
            "鹏鹗励羽翼，俯视荆棘丛。",
            "誓将食鸧鸮，然后归崆峒。"
        ],
        "notes": "",
        "id": "58879819a9337e2b1cbb4b6dff47e38c"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "晦日任桥池亭",
        "preface": "",
        "paragraphs": [
            "温泉作天邑，直北开新洲。",
            "未有菰蒲生，即闻凫雁游。",
            "六亭在高岸，数岛居中流。",
            "晦日望清波，相与期泛游。",
            "西道苦转毂，北隄疲行舟。",
            "清泠水木阴，才可适我忧。"
        ],
        "notes": "",
        "id": "660b26d4c9c90d2607acada6505d1338"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "望幸亭",
        "preface": "",
        "paragraphs": [
            "五年一巡狩，西幸过东畿。",
            "周国易居守，周人多怨思。",
            "君王敷惠政，程作贵从时。",
            "大厦非一木，沈沈临九逵。",
            "庆云宿飞栋，嘉树罗青墀。",
            "疎屏宜朝享，方塘堪水嬉。",
            "云中仰华盖，桁下望春旗。",
            "天意知如此，星言归洛师。"
        ],
        "notes": "",
        "id": "95ff447a803c16c80ab112faec850981"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "哥舒大夫颂德",
        "preface": "",
        "paragraphs": [
            "天纪启真命，君生臣亦生。",
            "乃知赤帝子，复有苍龙精。",
            "神武建皇极，文昌开将星。",
            "超超渭滨器，落落山西名。",
            "画阃入受脤，凿门出扞城。",
            "戎人昧正朔，我有轩辕兵。",
            "陇路起丰镐，关云随斾旌。",
            "河湟训兵甲，义勇方横行。",
            "韩魏多锐士，蹶张在幕庭。",
            "大非四决轧，石堡高峥嵘。",
            "攻伐若振槁，孰云非神明。",
            "嘉谋即天意，骤胜由师贞。",
            "枯草被西陆，烈风昏太清。",
            "戢戈旄头落，牧马昆仑平。",
            "宾从俨冠盖，封山纪天声。",
            "来朝芙蓉阙，鸣玉飘华缨。",
            "直道济时宪，天邦遂轻刑。",
            "抗书报知己，松柏亦以荣。",
            "嘉命列上第，德辉照天京。",
            "在车持简墨，粲粲皆词英。",
            "顾我抢榆者，莫能翔青冥。",
            "游燕非骐骥，踯躅思长鸣。"
        ],
        "notes": "",
        "id": "7961b381ea895b34bc541dceda981341"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "安宜园林献高使君",
        "preface": "",
        "paragraphs": [
            "直道已三出，幸从江上回。",
            "新居茅茨逈，起见秋云开。",
            "十里次舟楫，二桥交往来。",
            "楚言满邻里，鴈呌喧池台。",
            "鱼鳖乐仁政，浮沈亦至哉。",
            "小山宜大隐，要自望蓬莱。"
        ],
        "notes": "",
        "id": "90cea2c721bf6842a7ad6fce8bd7d130"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "",
        "preface": "",
        "paragraphs": [
            "伊昔好观国，自乡西入秦。",
            "往复万余里，相逢皆众人。",
            "大君幸东岳，世哲扈时巡。",
            "予亦从此去，闲居清洛滨。",
            "稍稍寒木直，彩彩阳华新。",
            "迭宕孔文举，风流石季伦。",
            "妙年一相得，白首定相亲。",
            "重此虚宾馆，欢言冬及春。",
            "哲兄盛文史，出入驰高轨。",
            "令德本同人，深心重知己。",
            "绛衣朝圣主，纱帐延才子。",
            "伯淮与季江，清濬各孤峙。",
            "群芳趋泛爱，万物通情理。",
            "而我信空虚，提携过杞梓。",
            "夫君美声德，直道期终始。",
            "孰谓忽离居，优游郑东里。",
            "东里近王城，山连路亦平。",
            "何言相去远，闲言独凄清。",
            "万里鸿鴈度，四邻砧杵鸣。",
            "其如久离别，重以霜风惊。"
        ],
        "notes": "",
        "id": "f1db200ee37cf6bb45ce7ff681112330"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "河中望鸟滩作贻吕四郎中",
        "preface": "",
        "paragraphs": [
            "河流有深曲，舟子莫能知。",
            "弭棹临沙屿，微吟西日驰。",
            "平明春色霁，两岸好风吹。",
            "去去川途尽，悠悠亲友离。",
            "汉宫成羽翼，伊水弄参差。",
            "为惜淮南子，如何攀桂枝。"
        ],
        "notes": "",
        "id": "42e3202817d186eb718ba7f3888444e1"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "秦中初霁献给事二首 一",
        "preface": "",
        "paragraphs": [
            "渭水收暮雨，处处多新泽。",
            "宫苑傍山明，云林带天碧。",
            "君子耸高驾，英声邈今昔。",
            "锵珮出中台，彯缨入仙掖。",
            "夙心幸清鉴，晚志欣良觌。",
            "鸣盗非足征，愿言同下客。"
        ],
        "notes": "",
        "id": "b3422ebcd38b7067982cc56cf996c058"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "秦中初霁献给事二首 二",
        "preface": "",
        "paragraphs": [
            "南国久为思，西都尝作宾。",
            "云开天地色，日照山河春。",
            "善听在知己，扬光唯达人。",
            "妙年弄柔翰，弱冠偶良晨。",
            "擢第文昌阁，还家沧海滨。",
            "寸心何所望，东掖有贤臣。"
        ],
        "notes": "",
        "id": "bb6b90281eec8003742bb0baf5e1d79a"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "晚次东亭献郑州宋使君文",
        "preface": "",
        "paragraphs": [
            "自初宾上国，乃到邹人乡。",
            "曾点与曾子，俱升阙里堂。",
            "武皇恢大略，逸翮思寥廓。",
            "三居清宪台，两拜文昌阁。",
            "为道既贞信，处名犹謇谔。",
            "铁柱励风威，锦轴含光辉。",
            "夜闻持简立，朝看伏奏归。",
            "洞门清珮响，广路玉珂飞。",
            "骧首入丹掖，抟空趋太微。",
            "丝纶逢圣主，出入飘华组。",
            "愔愔宿帝梧，侃侃居文府。",
            "海内语三独，朝端谋六户。",
            "善计在弘羊，清严归仲举。",
            "侍郎跨方朔，中丞蔑周处。",
            "天眷择循良，惟贤降宠章。",
            "分符指聊摄，为政本农桑。",
            "籍籍歌五袴，祁祁颂千箱。",
            "随车微雨洒，逐扇清风飏。",
            "既以迁列国，复兹邻帝乡。",
            "褰帷乃仍旧，坐啸非更张。",
            "居敬物无扰，履端人自康。",
            "薄游出京邑，引领东南望。",
            "林晚鸟雀噪，田秋稼穑黄。",
            "成臯天地险，广武征战场。",
            "道丧苦兵赋，时来开井疆。",
            "霏霏渠门色，晻晻制岩光。",
            "徒念京索近，犹悲溱洧长。",
            "大明潜照耀，淑慝自昭彰。",
            "昔岁幸西土，今兹归洛阳。",
            "同焉知郑伯，当辅我周王。"
        ],
        "notes": "",
        "id": "67eb8cbf8b1ddcc11d3e19e15d4619f2"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "秋次霸亭寄申大",
        "preface": "",
        "paragraphs": [
            "橘柚植寒陵，芙蓉蔕修坂。",
            "无言不得意，得意何由展。",
            "况我行且徒，而君往犹蹇。",
            "既伤人事近，复言天道远。",
            "薄暮入空亭，中夜不能饭。",
            "南听鸿雁尽，西见招摇转。",
            "千门汉主宫，百里周王苑。",
            "杲杲初景出，油油鲜云卷。",
            "会朝幸岁正，校猎从新狝。",
            "念君久京国，双涕如露泫。",
            "无人荐子云，太息竟谁辨。"
        ],
        "notes": "",
        "id": "eb522af271375d0200232e5a9ae79317"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "舟中别武金坛",
        "preface": "",
        "paragraphs": [
            "曰予轻皎洁，坦率宾混元。",
            "忽乃异群萃，高歌信陵门。",
            "信陵好宾客，清夜开华轩。",
            "月光丽池阁，野气浮林园。",
            "偶坐烂明星，归志潜崩奔。",
            "漾舟清潭里，慰我别离魂。",
            "落日下西山，左右惨无言。",
            "萧条风雨散，窅霭江湖昏。",
            "秋荷尚幽郁，暮鸟复翩翻。",
            "纸笔亦何为，写我心中冤。"
        ],
        "notes": "",
        "id": "b2d717fab0dc286b9906029fbe1a76b9"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "巩城东庄道中作",
        "preface": "",
        "paragraphs": [
            "北陵散寒鸟，西山照初日。",
            "婉娈晋阳京，踟蹰野人室。",
            "南轩草间去，后乘林中出。",
            "霭霭长路暖，迟迟狭路归。",
            "蜉蝣时蔽月，枳棘复伤衣。",
            "城上东风起，河边早雁飞。",
            "夏王纪冬令，殷人乃正月。",
            "涯口度新云，山阴留故雪。",
            "幸逢耆耋话，余待亲隣别。",
            "总辔出丛薄，歇鞍登峻隅。",
            "春源既荡漭，伏战亦睢盱。",
            "未获遵平道，徒言信薄夫。"
        ],
        "notes": "",
        "id": "a7e42946e7ba820a1cbb538f85f74ef5"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "赴冯翊作",
        "preface": "",
        "paragraphs": [
            "本自江海人，且无寥廓志。",
            "大明耀天宇，霭霭风雨被。",
            "迢递别荆吴，飘飖涉沂泗。",
            "广川俟舟檝，峻坂伤骐骥。",
            "蹭蹬失归道，崎岖从下位。",
            "西出太华阴，北走少梁地。",
            "葱茏墟落色，泱漭关河气。",
            "耻从侠烈游，甘为刀笔吏。",
            "宝劒茱萸匣，岂忘知音贵。",
            "大道且泛然，沈浮未云异。"
        ],
        "notes": "",
        "id": "3f092e142467158f37a3c6823f5b4698"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "晚霁中园喜赦作",
        "preface": "",
        "paragraphs": [
            "五月黄梅时，阴气蔽远迩。",
            "浓云连晦朔，菰菜生隣里。",
            "落日烧霞明，农夫知雨止。",
            "几悲衽席湿，长叹垣墙毁。",
            "曭朗天宇开，家族跃以喜。",
            "涣汗发大号，坤元更资始。",
            "散衣出中园，小径尚滑履。",
            "池光摇万象，倏忽灭复起。",
            "嘉树如我心，欣欣岂云已。"
        ],
        "notes": "",
        "id": "ab391ead5b90286078ee2e4c98175802"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "观范阳递俘",
        "preface": "",
        "paragraphs": [
            "北河旄星陨，鬼方狝林胡。",
            "群师舞弓矢，电发归燕墟。",
            "皇皇轩辕君，赞赞臯陶谟。",
            "方思壮军实，远近递生俘。",
            "车马践大逵，合沓成深渠。",
            "牧人过橐𫘞，校正引𫘦𬳿。",
            "烈风朝送寒，云雪霭天隅。",
            "草木同一色，谁能辨荣枯。",
            "四履封元戎，百金酬勇夫。",
            "大邦武功爵，固与炎皇殊。"
        ],
        "notes": "",
        "id": "bbbc429124b3717982083ced981d1ac3"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "次天元十载华阴发兵作时有郎官点发",
        "preface": "",
        "paragraphs": [
            "鬼方生猃狁，时寇卢龙营。",
            "帝念霍嫖姚，诏发咸林兵。",
            "天星下文阁，简师临我城。",
            "三陌观勇夫，五饵谋长缨。",
            "雷野大车发，震云灵鼓鸣。",
            "太华色莽苍，清渭风交横。",
            "胡马悲雨雪，诗人歌斾旌。",
            "阏氏为女奴，单于作边氓。",
            "神皇麒麟阁，大将不书名。"
        ],
        "notes": "",
        "id": "bd85f19fe9df5d8add85727597082dfb"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "送丘健至州敕放作时任下邽县",
        "preface": "",
        "paragraphs": [
            "太史登观台，天街耀旄头。",
            "大君忽霆震，诏爵冠军侯。",
            "南必梁孙源，西将圉昆丘。",
            "河陇征击卒，虎符到我州。",
            "朝集咸林城，师言乱啁啾。",
            "杀气变木德，凛凛如高秋。",
            "元戎启神皇，庙堂发嘉谋。",
            "息兵业稼穑，归马复休牛。",
            "和风开阴雪，大耀中天流。",
            "欢声殷河岳，涵荡非烟浮。",
            "邦牧新下车，德礼彼甿讴。",
            "乾坤日交泰，吾亦遂优游。"
        ],
        "notes": "",
        "id": "ffc1de62c1f9ec5f90c9d83c6201a52f"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "登商丘",
        "preface": "",
        "paragraphs": [
            "河水日夜流，客心多殷忧。",
            "维梢历宋国，结缆登商丘。",
            "汉皇封子弟，周室命诸侯。",
            "摇摇世祀怨，伤古复兼秋。",
            "鸣鸿念极浦，征旅慕前俦。",
            "太息梁王苑，时非牧马游。"
        ],
        "notes": "",
        "id": "682939ec701a3de195b7fff67778f591"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "群鸦咏",
        "preface": "",
        "paragraphs": [
            "新宫骊山阴，龙衮时出豫。",
            "朝阳照羽仪，清吹肃逵路。",
            "群鸦随天车，夜满新丰树。",
            "所思在腐余，不复忧霜露。",
            "河低宫阁深，灯影鼓钟曙。",
            "缤纷集寒枝，矫翼时相顾。",
            "冢宰收琳琅，侍臣尽鸳鹭。",
            "高举摩太清，永绝矰缴惧。",
            "兹禽亦翱翔，不以微小故。"
        ],
        "notes": "",
        "id": "f92377aa772b6227f69a95dc97e7b057"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "尚书省受誓诫贻太庙裴丞",
        "preface": "",
        "paragraphs": [
            "皇家有恒宪，斋祭崇明祀。",
            "严车伊洛间，受誓文昌里。",
            "沈沈云阁见，稍稍城乌起。",
            "曙色照衣冠，虚庭鸣劒履。",
            "裴回念私觌，怅望临清汜。",
            "点翰欲何言，相思从此始。"
        ],
        "notes": "",
        "id": "50a4a8f59ed1c4e4dfe7c099c418983e"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "夏日寻蓝田唐丞登高宴集",
        "preface": "",
        "paragraphs": [
            "东望春明门，驾言聊出游。",
            "南行小径尽，绿竹临清流。",
            "君出罢六安，居此澹忘忧。",
            "园林与城市，闾里随人幽。",
            "披颜辟衡闱，置酒登崇丘。",
            "山河临咫尺，宇宙穷寸眸。",
            "是时春载阳，佳气满皇州。",
            "宫殿碧云里，鸳鸯初命俦。",
            "良辰方在兹，志士安得休。",
            "成名苟有地，何必东陵侯。"
        ],
        "notes": "",
        "id": "97b77585fd298cdf3f6736b6fb5fe672"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "田家即事答崔二东臯作四首 一",
        "preface": "",
        "paragraphs": [
            "玄鸟双双飞，杏林初发花。",
            "喣媮命僮仆，可以树桑麻。",
            "清旦理犂锄，日入未还家。"
        ],
        "notes": "",
        "id": "ac9609f4485eb3e19827bea24f0b341d"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "田家即事答崔二东臯作四首 二",
        "preface": "",
        "paragraphs": [
            "有客山中至，言传故人讯。",
            "荡漾敷远情，飘飖吐清韵。",
            "猗欤春臯上，无乃成秋兴。"
        ],
        "notes": "",
        "id": "cf72239e9318234c066ff5acd63b4f75"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "田家即事答崔二东臯作四首 三",
        "preface": "",
        "paragraphs": [
            "念别求须臾，忽至嘤鸣时。",
            "菜田烧故草，初树养新枝。",
            "所寓非幽深，梦寐相追随。"
        ],
        "notes": "",
        "id": "cd368b7fcae7ad8052e99b973161dfb2"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "田家即事答崔二东臯作四首 四",
        "preface": "",
        "paragraphs": [
            "依依亲陇亩，寂寂无隣里。",
            "不闻鸡犬音，日见和风起。",
            "赖君遗掞藻，忧来散能弭。"
        ],
        "notes": "",
        "id": "26c9da657b81d54ee05362514896ae1e"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "敬酬陈掾亲家翁秋夜有赠",
        "preface": "",
        "paragraphs": [
            "大姬配胡公，位乃三恪宾。",
            "盛德百代祀，斯言良不泯。",
            "敬仲为齐卿，当国名益震。",
            "仲举登宰辅，太丘荣缙绅。",
            "武皇受瑶图，爵士封其新。",
            "繁祉既骤集，裔孙生贤臣。",
            "特达逾珪璋，节操方松筠。",
            "云汉一矫翼，天池三振鳞。",
            "曳裾朝赤墀，酌醴侍紫宸。",
            "大君锡车马，时复过平津。",
            "言则广台阶，道亦资天均。",
            "清秋忽高兴，震藻若有神。",
            "曜曜趋宫廷，洸洸迈徐陈。",
            "镐京既赐第，门巷交朱轮。",
            "方将袭伊臯，永以崇夏殷。",
            "宗党无远近，敬恭依仁人。",
            "雪尽宇宙暄，雁归沧海春。",
            "沈吟白华颂，帝闼降丝纶。",
            "驿骑及芜城，相逢在郊鄄。",
            "别离旷南北，谴谪罹苦辛。",
            "昼游还荆吴，迷方客咸秦。",
            "惟贤惠重义，男女期嘉姻。",
            "梧桐生朝阳，𫛸鴂鸣萧晨。",
            "岂不畏时暮，坎𡒄无与邻。",
            "中夜凉风来，顾我阙音尘。",
            "琼瑶不遐弃，寤寐如日新。"
        ],
        "notes": "",
        "id": "07fa06f55caf71303f9738acfbe5a768"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "苏十三瞻登玉泉寺峰入寺中见赠作",
        "preface": "",
        "paragraphs": [
            "庆门叠华组，盛列钟英彦。",
            "贞信发天姿，文明叶邦选。",
            "为情贵深远，作德齐隐见。",
            "别业在春山，怀归出芳甸。",
            "逖听多时友，招邀及浮贱。",
            "朝沿霸水穷，暮瞩蓝田徧。",
            "百花照阡陌，万木森乡县。",
            "涧净绿萝深，岩暄新鸟转。",
            "依然造华薄，豁尔开灵院。",
            "淹留火禁辰，愉乐弦歌宴。",
            "肃肃列樽俎，锵锵引缨弁。",
            "天籁激微风，阳光轹奔箭。",
            "以兹小人腹，不胜君子馔。",
            "是日既低迷，中宵方眄眩。",
            "枕上思独往，胸中理交战。",
            "碧云暗雨来，旧原芳色变。",
            "欢然自此绝，心赏何由见。",
            "鸿蒙已笑云，列缺仍挥电。",
            "忽与去人远，俄逢归者便。",
            "想像玉泉宫，依稀明月殿。",
            "峰峦如登陟，水木以游衍。",
            "息心幸自忘，点翰仍留眷。",
            "恨无荆文璧，以答丹青绚。"
        ],
        "notes": "",
        "id": "58237cdbbf966fcc1edf90c08492bd49"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "酬李处士山中见赠",
        "preface": "",
        "paragraphs": [
            "厥初游太学，相与极周旋。",
            "含采共朝暮，知言同古先。",
            "孟阳题劒阁，子云献甘泉。",
            "斯须旷千里，婉娩将十年。",
            "今来艳阳月，好鸟鸣翩翩。",
            "同声既求友，不肖亦怀贤。",
            "引领迟芳信，果枉瑶华篇。",
            "成颂非其德，高文徒自妍。",
            "声尘邈超越，比兴起孤绝。",
            "始信郢中人，乃能歌白雪。",
            "跂予北堂夜，摇笔酬明哲。",
            "绿竹动清风，层轩静华月。",
            "想像南山下，恬然谢朝列。",
            "犹恐𫛸鴂鸣，坐看芳草歇。",
            "邀以青松色，同之白华洁。",
            "永愿登龙门，相将持此节。"
        ],
        "notes": "",
        "id": "56e3b95b70943830285359df574b267f"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "同诸公秋日游昆明池思古",
        "preface": "",
        "paragraphs": [
            "仆人理车骑，西出金光逵。",
            "苍苍白帝郊，我将游灵池。",
            "太阴连晦朔，雨与天根违。",
            "凄风披田原，横污益山陂。",
            "农畯尽颠沛，顾望稼穑悲。",
            "皇灵恻群甿，神政张天维。",
            "坤纪戮屏翳，元纲扶逶迤。",
            "回塘清沧流，大曜悬金晖。",
            "秋色浮浑沌，清光随涟漪。",
            "豫章尽莓苔，柳杞成枯枝。",
            "骤闻汉天子，征彼西南夷。",
            "伐棘开洪渊，秉旄训我师。",
            "震云灵鼍鼓，照水蛟龙旗。",
            "锐士千万人，猛气如熊罴。",
            "刑罚一以正，干戈自有仪。",
            "坐作河汉倾，进退楼船飞。",
            "羽发鸿鴈落，桧动芙蓉披。",
            "峨峨三云宫，肃肃振旅归。",
            "恶德忽小丑，器用穷地赀。",
            "上兵贵伐谋，此道不能为。",
            "吁哉蒸人苦，始曰征伐非。",
            "穆穆轩辕朝，耀德守方陲。",
            "君臣日安闲，远近无怨思。",
            "石鲸既蹭蹬，女牛亦流离。",
            "㺍獭游渚隅，葭芦生漘湄。",
            "坎埳四十里，填淤今已微。",
            "江伯方翱翔，天吴亟往来。",
            "桑榆惨无色，伫立暮霏霏。",
            "老幼樵木还，宾从回鞿羁。",
            "帝梦鲜鱼索，明月当报时。"
        ],
        "notes": "",
        "id": "d4e4eee51a5b4645fa6fdbc52146702a"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "同诸公登慈恩寺塔",
        "preface": "",
        "paragraphs": [
            "金祠起真宇，直上青云垂。",
            "地静我亦闲，登之秋清时。",
            "苍芜宜春苑，片碧昆明池。",
            "谁道天汉高，逍遥方在兹。",
            "虚形宾太极，携手行翠微。",
            "雷雨傍杳冥，鬼神中躨跜。",
            "灵变在倏忽，莫能穷天涯。",
            "冠上阊阖开，履下鸿雁飞。",
            "宫室低逦迤，群山小参差。",
            "俯仰宇宙空，庶随了义归。",
            "崱屴非大厦，久居亦以危。"
        ],
        "notes": "",
        "id": "615b71123a21e841fb51a0ba2d2fd6b7"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "同诸公秋霁曲江俯见南山",
        "preface": "",
        "paragraphs": [
            "天静终南高，俯暎江水明。",
            "有若蓬莱下，浅深见澄瀛。",
            "群峰悬中流，石壁如瑶琼。",
            "鱼龙隐苍翠，鸟兽游清泠。",
            "菰蒲林下秋，薜荔波中轻。",
            "山戛浴兰阯，水若居云屏。",
            "岚气浮渚宫，孤光随曜灵。",
            "阴阴豫章馆，宛宛百花亭。",
            "大君及群臣，[宴]乐方嘤鸣。",
            "吾党二三子，萧辰怡性情。",
            "逍遥沧洲时，乃在长安城。"
        ],
        "notes": "",
        "id": "0a66736b311d3613780db848aeb88300"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "同诸公送李云南伐蛮",
        "preface": "",
        "paragraphs": [
            "昆明滨滇池，蠢尔敢逆常。",
            "天星耀𫓧锧，吊彼西南方。",
            "冢宰统元戎，太守齿军行。",
            "囊括千万里，矢谟在庙堂。",
            "耀耀金虎符，一息到炎荒。",
            "搜兵自交趾，茇舍出泸阳。",
            "群山高崭岩，凌越如鸟翔。",
            "封豕骤跧伏，巨象遥披攘。",
            "回溪深天渊，揭厉逾舟梁。",
            "玄武扫孤蜮，蛟龙除方良。",
            "雷霆随神兵，硼磕动穹苍。",
            "斩伐若草木，系缧同犬羊。",
            "余丑隐弭河，啁啾乱行藏。",
            "君子恶薄险，王师耻重伤。",
            "广车设罝梁，太白收光芒。",
            "边吏静县道，新书行纪纲。",
            "劒关掉鞅归，武弁朝建章。",
            "龙楼加命服，獬豸拥秋霜。",
            "邦人颂灵旗，侧听何洋洋。",
            "京观在七德，休哉我神皇。"
        ],
        "notes": "",
        "id": "83573cc15374ea4df6cbed9c4467f075"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "奉和韦判官献侍郎叔除河东采访使",
        "preface": "",
        "paragraphs": [
            "天卿小冢宰，道大名亦大。",
            "丑正在权臣，建旟千里外。",
            "楚山俯江汉，汴水连谯沛。",
            "两持方伯珪，再转诸侯盖。",
            "恬淡轻黜陟，优游邈千载。",
            "乾象变台衡，群贤尽交泰。",
            "聿徕股肱郡，河岳即襟带。",
            "盛德滋冀方，仁风清汾浍。",
            "四封尽高足，相府轺车最。",
            "超超青云器，婉婉竹林会。",
            "贱士敢知言，成颂文明代。",
            "燕雀依大厦，期之保贞悔。"
        ],
        "notes": "",
        "id": "1d3a40b61cc8c23c08778e4a0d6283b8"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "同王十三维哭殷遥",
        "preface": "",
        "paragraphs": [
            "生理无不尽，念君在中年。",
            "游道虽未深，举世莫能贤。",
            "筮仕苦贫贱，为客少田园。",
            "膏腴不可求，乃在许西偏。",
            "四邻尽桑柘，咫尺开墙垣。",
            "内艰未及虞，形影随化迁。",
            "茅茨俯苫盖，双殡两楹间。",
            "时闻孤女号，逈出陌与阡。",
            "慈乌乱飞鸣，猛兽亦以跧。",
            "故人王夫子，静念无生篇。",
            "哀乐久已绝，闻之将泫然。",
            "太阳蔽空虚，雨雪浮苍山。",
            "迢遰亲灵榇，顾予悲绝弦。",
            "处顺与安时，及此乃空言。"
        ],
        "notes": "",
        "id": "051c3aba411dd1bb39c292f9ba4344da"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "贻丁主簿仙芝别",
        "preface": "",
        "paragraphs": [
            "赫赫明天子，翘翘群秀才。",
            "昭昭皇宇广，隐隐云门开。",
            "摇曳君初起，联翩予复来。",
            "兹年不得意，相命游灵台。",
            "骅骝多逸气，琳瑯有清响。",
            "联行击水飞，独影凌虚上。",
            "关河施芳听，江海徼新赏。",
            "歛袵归故山，敷言播天壤。",
            "云峰虽有异，楚越幸相亲。",
            "既别复游处，道深情更殷。",
            "下愚忝闻见，上德犹邅迍。",
            "偃仰东城曲，栖迟依水滨。",
            "脱巾从会府，结绶归海裔。",
            "亲知送河门，邦族迎江澨。",
            "夫子安恬淡，他人怅迢递。",
            "飞艎既眇然，洲渚徒亏蔽。",
            "人谋固无准，天德谅难知。",
            "高名处下位，逸翮栖卑枝。",
            "去去水中沚，摇摇天一涯。",
            "蓬壶不可见，来泛跃龙池。"
        ],
        "notes": "",
        "id": "ab0c8ab9d4822af97063243f2c343ca1"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "京口送别王四谊",
        "preface": "",
        "paragraphs": [
            "江上枫林秋，江中秋水流。",
            "清晨惜分袂，秋日尚同舟。",
            "落潮洗鱼浦，倾荷枕驿楼。",
            "明年菊花熟，洛东泛觞游。"
        ],
        "notes": "",
        "id": "dcf819b5f047feb26bdb81a1be886c19"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "同房宪部应旋",
        "preface": "",
        "paragraphs": [
            "衡山法王子，慧见息诸苦。",
            "落发自南州，燕居在西土。",
            "养正不因晦，得中宁患旅。",
            "旷然长虚闲，即理寄行补。",
            "四句了自性，一音亦非取。",
            "橘柚故园枝，随人植庭户。",
            "我地少安住，念天时启处。",
            "宪卿文昌归，愉悦来晤语。",
            "车骑践香草，仆人沐花雨。",
            "长风散繁云，万里静天宇。",
            "起灭信易觉，清真知有所。",
            "逍遥高殿阴，六月无炎暑。",
            "微言发新偈，粲粲如悬圃。",
            "直心视惠光，在此大法鼓。"
        ],
        "notes": "",
        "id": "f1588e7e3ff9ab48d54f20223b0a5b2b"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "奉别长史庾公太守徐公应召",
        "preface": "",
        "paragraphs": [
            "烈风起江汉，白浪忽如山。",
            "方伯骤勤王，杞人亦忧天。",
            "酆镐顷霾晦，云龙召我贤。",
            "车骑北艰苦，艅艎西溯沿。",
            "水灵静湍濑，猛兽趋后先。",
            "龙楼开新阳，万里出云间。",
            "宇宙既焜耀，崇德济巨川。",
            "受命在神宗，振兵犹轩辕。",
            "煌煌逾涿鹿，穆穆更坤元。",
            "明王朝太阶，远迩望嘉言。",
            "游子淡何思，江湖将永年。"
        ],
        "notes": "",
        "id": "071afab5b1c861b561fc174e81b6164f"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "狱中贻姚张薛李郑柳诸公",
        "preface": "",
        "paragraphs": [
            "直道时莫亲，起羞见谗口。",
            "舆人是非怪，西子言有咎。",
            "诬善不足悲，失听一何丑。",
            "大来敢遐望，小往且虚受。",
            "中夜囹圄深，初秋缧绁久。",
            "疎萤出暗草，朔风鸣衰柳。",
            "河汉低在户，蟏蛸垂向牖。",
            "雁声远天末，凉气生霁后。",
            "负户愁读书，劒光忿冲斗。",
            "哀哀害神理，恻恻伤慈母。",
            "妻子垂涕泣，家僮日奔走。",
            "书词苦人吏，馈食劳交友。",
            "寒服犹未成，繁霜渐将厚。",
            "吉凶问詹尹，倚伏信北叟。",
            "鬼哭知己冤，鸟言诚所诱。",
            "诸公深惠爱，朝夕相左右。",
            "束湿虽欲操，钩金庶无负。",
            "伤罗念摇翮，踠足思骧首。",
            "瑾瑜颇匿瑕，邦国方含垢。",
            "眷言出深穽，永日常携手。"
        ],
        "notes": "",
        "id": "634235f526de1bb8aaae28cba78862fd"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "贻鼓吹李丞时信安王北伐李公王之所器者也",
        "preface": "",
        "paragraphs": [
            "北伐昧天造，王师示有征。",
            "辕门统元律，帝室命宗英。",
            "灵威方首事，仗钺按边城。",
            "膏雨被春草，黄云浮太清。",
            "文儒托后乘，武旅趋前旌。",
            "出车发西洛，营军临北平。",
            "曰予深固陋，志气颇纵横。",
            "尝思骠骑幕，愿逐嫖姚兵。",
            "惟贤美无度，海内依扬声。",
            "河间旧相许，车骑日逢迎。",
            "折节下谋士，深心论客卿。",
            "忠言虽未列，庶以知君诚。"
        ],
        "notes": "",
        "id": "27e55f2c6b143382bb1a05cbb3e1f4f8"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "贻王侍御出台掾丹阳",
        "preface": "",
        "paragraphs": [
            "高高瑯琊台，台下生箘簵。",
            "照车十二乘，光彩不足谕。",
            "既当少微星，复隐高山雾。",
            "金丘华阳下，仙伯养晦处。",
            "茅茨对三峰，梧桐开一路。",
            "神溪绕臯陆，樵牧自成趣。",
            "时登青冥游，若从天江度。",
            "墟里献薇蕨，群公致衣缕。",
            "深沈复清净，偃仰视太素。",
            "猛兽识宾仆，赪霞知早暮。",
            "峨峨云龙开，忽有方伯遇。",
            "达人无不可，壮志且驰骛。",
            "融泄长鸡鸣，缤纷大鹏翥。",
            "赤墀高崱屴，一见如三顾。",
            "礼服正邦祀，刑冠肃王度。",
            "三辰明昭代，光启玄元祚。",
            "章台收杞梓，太液满鹓鹭。",
            "丰泽耀纯仁，八方晏黔庶。",
            "沈沈阊阖起，殷殷蓬莱曙。",
            "旌戟俨成行，鸡人传发煦。",
            "翔翼一如鹗，百辟莫不惧。",
            "清庙奉烝尝，灵山扈銮辂。",
            "天街时蹴鞠，直指䜩梐枑。",
            "四月纯阳初，雷雨始奋豫。",
            "逆星孛皇极，𫓧锧静天步。",
            "酆镐舒曜灵，干戈藏武库。",
            "析㯕增广运，直道有好恶。",
            "廻迹清宪台，传骑东南去。",
            "列城异畴昔，近饯寡徒御。",
            "缠绵西关道，婉娈新丰树。",
            "伊洛不敢息，淮河任沿溯。",
            "乡亭茱萸津，先后非疏附。",
            "炎时方怵惕，有若践霜露。",
            "惆怅长岑长，寂寞梁王傅。",
            "纷吾家延州，结友在童孺。",
            "岑阳沐天德，邦邑持民务。",
            "踯躅望朝阴，如何复沦误。",
            "牙旷三千里，击辕非所慕。",
            "秋涛联沧溟，舟檝凑北固。",
            "江汜日绵眇，朝夕空寐寤。",
            "中洞松栝新，东臯阡陌故。",
            "余辉方焜耀，可以欢邑聚。",
            "南华在濠上，谁辩魏王瓠。",
            "登陟芙蓉楼，为我时一赋。"
        ],
        "notes": "",
        "id": "21214674f0a6c87026f9e68cf6e93424"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "贻刘高士别",
        "preface": "",
        "paragraphs": [
            "夙驾出东城，城傍早霞散。",
            "初日照龙阙，峨峨在天半。",
            "壮哉丽百常，美矣崇两观。",
            "俯视趋朝客，簪珮何璀璨。",
            "而我送将归，裴回霸陵岸。",
            "北云去吴越，南雁离江汉。",
            "伊昔蹈丘园，翩翩理文翰。",
            "高谈闵仲叔，逸气刘公干。",
            "每言竹柏贞，尝轻朝市玩。",
            "山昼猿狖静，溪曛鱼鸟乱。",
            "宁止卧崆峒，直云期汗漫。",
            "圣君既理历，族士咸炳焕。",
            "矫首来天池，振羽泛漪澜。",
            "元淑命不达，伯鸾吟可叹。",
            "东去姑苏台，乃过陟阳馆。",
            "舍辔函关道，浮舟沧海畔。",
            "耳目旷暄凉，怀抱盈悲惋。",
            "沈沈青岁晚，霭霭秋云换。",
            "自言永遁栖，无复从羁绊。",
            "挥手谢知己，知己莫能赞。"
        ],
        "notes": "",
        "id": "8f2148b813ca3c1b7a841e3d0ad7286e"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "山中贻崔六琪华",
        "preface": "",
        "paragraphs": [
            "恍惚登高岭，裴回看落日。",
            "遥想仲长园，如亲幼安室。",
            "春渚菖蒲登，山中拨谷鸣。",
            "相思不道远，太息未知情。",
            "意君来此地，时复疎林薄。",
            "中夜扫闲门，迎晨闭菌阁。",
            "屣履清池上，家童奉信归。",
            "忧随落花散，目送归云飞。",
            "故交在天末，心知复千里。",
            "无人暂往来，独作中林士。"
        ],
        "notes": "",
        "id": "17c4589b638ce018a2e8554dfd1f0e2e"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "贻余处士",
        "preface": "",
        "paragraphs": [
            "故园至新浦，遥复未百里。",
            "北望是他邦，纷吾即游士。",
            "潮来津门启，罢楫信流水。",
            "客意乃成欢，舟人亦相喜。",
            "迟迟菱荇上，泛泛孤蒲里。",
            "渐闻商旅喧，犹见凫鹥起。",
            "市亭忽云构，方物如山峙。",
            "吴王昔丧元，隋帝又灭祀。",
            "停舻一以眺，太息兴亡理。",
            "秋苑故池田，宫门新柳杞。",
            "我行苦炎月，乃及清昊始。",
            "此地日逢迎，终思隐君子。",
            "莫言异舒卷，形音在心耳。"
        ],
        "notes": "",
        "id": "45978413c58fb83ad201a4a8c3668e0d"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "刘先生闲居",
        "preface": "",
        "paragraphs": [
            "高第后归道，乃居玉华宫。",
            "逍遥人间世，不异浮丘公。",
            "甘寝何秉羽，出门忽从戎。",
            "方将游昆仑，又欲小崆峒。",
            "进退既在我，归来长安中。",
            "焚香东海君，侍坐西山童。",
            "善行无辙迹，吾亦安能穷。",
            "但见神色闲，中心如虚空。",
            "期之比天老，真德辅帝鸿。"
        ],
        "notes": "",
        "id": "541ea70da75166685e8f5f5e9d67fdce"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "京口题崇上人山亭",
        "preface": "",
        "paragraphs": [
            "清旦历香岩，岩径纡复直。",
            "花林开宿雾，游目清霄极。",
            "分明窗户中，远近山川色。",
            "金沙童子戏，香饭诸天食。",
            "呌呌海鸿声，轩轩江燕翼。",
            "寄言清静者，闾阎徒自踣。"
        ],
        "notes": "",
        "id": "5734729f3dc31eba4c66be00ff4244f7"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "朝邑蔡主簿期不会二首 一",
        "preface": "",
        "paragraphs": [
            "下位日趋走，久之宾会疎。",
            "空迟偶词赋，所媿比园庐。",
            "朝念池上酌，暮逢林下书。",
            "方将固封守，暂欲混畋渔。",
            "衰柳隐长路，秋云满太虚。",
            "遥遥望左右，日入未回车。"
        ],
        "notes": "",
        "id": "ddd6191f293d9aa4c4b379badfac5c43"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "朝邑蔡主簿期不会二首 二",
        "preface": "",
        "paragraphs": [
            "日入清风至，知君在西偏。",
            "车舆既成列，宾仆复能贤。",
            "迢递下墟坂，逍遥看井田。",
            "苍山起暮雨，极浦浮长烟。",
            "服义大如志，交欢数尽年。",
            "宁言十余里，不见空来还。"
        ],
        "notes": "",
        "id": "b426961df853b365ed47da70c624f41b"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "巩城南河作寄徐三景晖",
        "preface": "",
        "paragraphs": [
            "初年雨候迟，巩洛河流小。",
            "摇摇芳草岸，屡见春山晓。",
            "清露洗云林，轻波戏鱼鸟。",
            "唯言故人远，不念乡川眇。",
            "舟檝去潆廻，湍溆行奔峭。",
            "寄书千里路，莫道南鸿少。"
        ],
        "notes": "",
        "id": "e1b91e6bf72f20557f36b79ec6fdcdff"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "贻阎处士防卜居终南",
        "preface": "",
        "paragraphs": [
            "春风摇杂树，言别还江汜。",
            "坚冰生绿潭，又客三千里。",
            "兆梦唯颜色，悬情乃文史。",
            "涤耳贵清言，披欢迟玉趾。",
            "秦城疑旧庐，伫立问焉如。",
            "稚子跪而说，还山将隐居。",
            "竹林既深远，松宇复清虚。",
            "迹逈事多逸，心安趣有余。",
            "石门动高韵，草堂新著书。",
            "骞飞久超绝，蹇足空踌躇。",
            "犹有昔时意，望君当照车。",
            "驱车当六国，何以须潜默。",
            "圣主常征贤，群公每举德。",
            "此时方独往，身志将何欲。",
            "愿谢山中人，廻车首归躅。"
        ],
        "notes": "",
        "id": "159c2fb0b83ab4ae9b72a66c15479089"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "新丰作贻殷四校书",
        "preface": "",
        "paragraphs": [
            "汉皇思旧邑，秦地作新丰。",
            "南出华阳路，西分长乐宫。",
            "安知天地久，不与昔年同。",
            "鸡犬暮声合，城池秋霁空。",
            "纷吾从此去，望极咸阳中。",
            "不见芸香阁，徒思文雅雄。"
        ],
        "notes": "",
        "id": "a34462476009e98158bf7fe8b134f7d5"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "华阳作贻祖三咏",
        "preface": "",
        "paragraphs": [
            "朝行敷水上，暮出华山东。",
            "高馆宿初静，长亭秋转空。",
            "日余久沦汨，重此闻霜风。",
            "淅沥入溪树，飕飗惊夕鸿。",
            "[凄]然望伊洛，如见息阳宫。",
            "旧识无高位，新知尽固穷。",
            "夫君独轻举，远近善文雄。",
            "岂念千里驾，崎岖秦塞中。"
        ],
        "notes": "",
        "id": "3b204d3b619f8965f74eef8f89ffe471"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "贻袁三拾遗谪作",
        "preface": "",
        "paragraphs": [
            "倾盖洛之滨，依然心事亲。",
            "龙门何以峻，曾是好词人。",
            "珥笔朝文陛，含章讽紫宸。",
            "帝城多壮观，被服长如春。",
            "天子俭为德，而能清约身。",
            "公卿尽虚位，天下自趣尘。",
            "如君物望美，令德声何已。",
            "高帝黜儒生，文皇谪才子。",
            "朝廷非不盛，谴谪良难恃。",
            "路出大江阴，川行碧峰里。",
            "斯言徒自玷，白玉岂为滓。",
            "希声尽众人，深识唯知己。",
            "知己怨生离，悠悠天一涯。",
            "寸心因梦断，孤愤为年移。",
            "花满芙蓉阙，春深朝夕池。",
            "空令千万里，长望白云垂。"
        ],
        "notes": "",
        "id": "6440e81fcd5cf63a27235115d8e1967e"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "洛中贻朝校书衡朝即日本人也",
        "preface": "",
        "paragraphs": [
            "万国朝天中，东隅道最长。",
            "吾生美无度，高驾仕春坊。",
            "出入蓬山里，逍遥伊水傍。",
            "伯鸾游太学，中夜一相望。",
            "落日悬高殿，秋风入洞房。",
            "屡言相去远，不觉生朝光。"
        ],
        "notes": "",
        "id": "6154a2e983492bb5403a4edb32df7a82"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "贻崔太祝",
        "preface": "",
        "paragraphs": [
            "天都分礼阁，肃肃临清渠。",
            "春山照前屏，高槐荫内除。",
            "惟贤尚廪禄，弟去兄来居。",
            "文雅更骧首，风流信有余。",
            "中年幸从事，乃遇两吹嘘。",
            "何以知君子，交情复淡如。"
        ],
        "notes": "",
        "id": "f91268eb5f6ab0abd54d7db2ceb0d4db"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "贻王处士子文",
        "preface": "",
        "paragraphs": [
            "春草生洞渚，春风入上林。",
            "春臯有黄鹤，抚翮未扬音。",
            "王屋尝嘉遁，伊川复陆沈。",
            "张弦鹍鸡弄，闭室蓬蒿深。",
            "避地歌三乐，游山赋九吟。",
            "大君思左右，无乃化黄金。"
        ],
        "notes": "",
        "id": "532b346b284f38eb7a8690987e87aaca"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "献华阴罗丞别",
        "preface": "",
        "paragraphs": [
            "华山薄游者，玄发当青春。",
            "道德同仙吏，尊卑即丈人。",
            "县城俯京路，获见官舍里。",
            "淹留琼树枝，谑浪春泉水。",
            "昔余在天目，总角奉游从。",
            "寒暑递来往，今复莲花峰。",
            "别情无远近，道别方愁予。",
            "孰想古人言，乃知悲风雨。"
        ],
        "notes": "",
        "id": "920dc140d86539b55378b196549ddeb9"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "闲居",
        "preface": "",
        "paragraphs": [
            "薄游何所媿，所媿在闲居。",
            "亲故不来往，中园时读书。",
            "步栏滴余雪，春塘抽新蒲。",
            "梧桐渐覆井，时鸟自相呼。",
            "悠然念故乡，乃在天一隅。",
            "安得如浮云，来往方须臾。"
        ],
        "notes": "",
        "id": "8c159af89b2906da6de03bf1925aa89a"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "送恂上人还吴",
        "preface": "",
        "paragraphs": [
            "洛城本天邑，洛水即天池。",
            "君王既行幸，法子复来仪。",
            "虚室香花满，清川杨柳棰。",
            "乘闲道归去，远意谁能知。"
        ],
        "notes": "",
        "id": "b21a6db0131fa04df23a994e61f96e20"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "送周十一",
        "preface": "",
        "paragraphs": [
            "秋风陨群木，众草下严霜。",
            "复问子何如？自言之帝乡。",
            "岂无亲所爱，将欲济时康。",
            "握手别征驾，返悲岐路长。"
        ],
        "notes": "",
        "id": "d0e01795a53f7ddaacd9e50c971891d9"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "新丰主人",
        "preface": "",
        "paragraphs": [
            "新丰主人新酒熟，旧客还归旧堂宿。",
            "满酌香含北砌花，盈尊色泛南轩竹。",
            "云散天高秋月明，东家少女解秦筝。",
            "醉来忘却巴陵道，梦中疑是洛阳城。"
        ],
        "notes": "",
        "id": "1c6ee4d168141ee2f04b5603a1f0dd39"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "登戏马台作",
        "preface": "",
        "paragraphs": [
            "君不见宋公仗钺诛燕后，英雄踊跃争趋走。",
            "小会衣冠吕梁壑，大征甲卒碻磝口。",
            "天门神武树元勋，九日茱萸飨六军。",
            "泛泛楼船游极浦，摇摇歌吹动浮云。",
            "居人满目市朝变，覇业犹存齐楚甸。",
            "泗水南流桐柏川，沂山北走瑯琊县。",
            "沧海沈沈晨雾开，彭城烈烈秋风来。",
            "少年自古未得意，日暮萧条登古台。"
        ],
        "notes": "",
        "id": "216803da2c63830f3a37885480295017"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "贻从军行",
        "preface": "",
        "paragraphs": [
            "取胜小非用，来朝明光殿，东平不足先。",
            "梦出凤林间，梦还沧海阙。",
            "万里尽阴色，岂为我离别。",
            "马上吹笛起寒风，道傍舞劒飞春雪。",
            "男儿悬弧非一日，君去成高节。"
        ],
        "notes": "",
        "id": "442fa3bab8be0a89b23f020ceafe5a9d"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "酬李壶关奉使行县忆诸公",
        "preface": "",
        "paragraphs": [
            "青枫江上沧浪吟，白月宫中鹦鹉林。",
            "非有净清心，同道同房若断金。",
            "离居忽有云山意，清韵遥转舟檝事。",
            "去时能忆竹园游，来时莫忘桃园记。"
        ],
        "notes": "",
        "id": "5043afa42234d0661ac5113a3a8d630d"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "蔷薇",
        "preface": "",
        "paragraphs": [
            "袅袅长数寻，青青不作林。",
            "一茎独秀当庭心，数枝分作满庭阴。",
            "春日迟迟欲将半，庭影离离正堪玩。",
            "枝上莺娇不畏人，叶底蛾飞自相乱。",
            "秦家女儿爱芳菲，画眉相伴采葳蕤。",
            "高处红须欲就手，低边绿刺已牵衣。",
            "蒲萄架上朝光满，杨柳园中暝鸟飞。",
            "连袂踏歌从此去，风吹香气逐人归。"
        ],
        "notes": "",
        "id": "ce0100f9c0491cf3d47ffb1e0684feca"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "同张侍御宴北楼",
        "preface": "",
        "paragraphs": [
            "今之太守古诸侯，出入双旌垂七旒。",
            "朝览干戈时听讼，暮延宾客复登楼。",
            "西山漠漠崦嵫色，北渚沈沈江汉流。",
            "良宵清净方高会，绣服光辉联皂盖。",
            "鱼龙恍惚堦墀下，云雾杳冥窗户外。",
            "水灵慷慨行泣珠，游女飘飖思解佩。",
            "苍苍低月半遥城，落落疎星满太清。",
            "不分开襟悲楚奏，愿言吹笛退胡兵。",
            "轩后青丘埋䝟貐，周王白羽扫欃枪。",
            "期君武节朝龙阙，余亦翱翔归玉京。"
        ],
        "notes": "",
        "id": "6fed425153595e9d341d3c3ea461cf0a"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "临江亭五咏 一",
        "preface": "",
        "paragraphs": [
            "晋家南作帝，京镇北为关。",
            "江水中分地，城楼下带山。",
            "金陵事已往，青盖理无还。",
            "落日空亭上，愁看龙尾湾。"
        ],
        "notes": "",
        "id": "037b5e0e9fe31d1123cfa974f2bb329c"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "临江亭五咏 二",
        "preface": "",
        "paragraphs": [
            "山横小苑前，路尽大江边。",
            "此地兴王业，无如宋主贤。",
            "潮生建业水，风散广陵烟。",
            "直望[清]波里，秪言别有天。"
        ],
        "notes": "",
        "id": "d2f2162753bbd6d5aa965013c3b24d61"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "临江亭五咏 三",
        "preface": "",
        "paragraphs": [
            "城头落暮晖，城外捣秋衣。",
            "江水青云挹，芦花白雪飞。",
            "南州王气疾，东国海风微。"
        ],
        "notes": "",
        "id": "2ca75855ca58ccae9b7164537161bff4"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "临江亭五咏 四",
        "preface": "",
        "paragraphs": [
            "古木啸寒禽，层城带夕阴。",
            "梁园多绿柳，楚岸尽枫林。",
            "山际空为险，江流长自深。",
            "平生何以恨，天地本无心。"
        ],
        "notes": "",
        "id": "0f904ae3e16ae7038f331f0d24ff2684"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "临江亭五咏 五",
        "preface": "",
        "paragraphs": [
            "京山千里过，孤愤望中来。",
            "江势将天合，城门向水开。",
            "落霞明楚岸，夕露湿吴台。"
        ],
        "notes": "",
        "id": "960523b06aecbafb002476fb13485d9d"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "饯张七琚任宗城即环之季也同产八人俱以才名知",
        "preface": "",
        "paragraphs": [
            "他日曾游魏，魏家余趾存。",
            "可怜宫殿所，但见桑榆繁。",
            "此去拜新职，为荣近故园。",
            "高阳八才子，况复在君门。"
        ],
        "notes": "",
        "id": "74e04be79a7b80e6bb5e805b98d9ee5a"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "留别安庆李太守",
        "preface": "",
        "paragraphs": [
            "明牧念行子，又言悲解携。",
            "初筵方落日，醉止到鸣鸡。",
            "过客来自北，大军居在西。",
            "兵家如讨逆，敢以庶盘溪。"
        ],
        "notes": "",
        "id": "fb6e1050b05cd712bb9a3ea6eb98e643"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "洛阳东门送别",
        "preface": "",
        "paragraphs": [
            "东城别故人，腊月迟芳辰。",
            "不惜孤舟去，其如两地春。",
            "花明洛阳苑，水绿小平津。",
            "是日不相见，莺声徒自新。"
        ],
        "notes": "",
        "id": "f7eef76fa655eaa687f396bf3b3a9004"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "汉阳即事",
        "preface": "",
        "paragraphs": [
            "楚国千里远，孰知方寸违。",
            "春游欢有客，夕寝赋无衣。",
            "江水带冰绿，桃花随雨飞。",
            "九歌有深意，捐佩乃言归。"
        ],
        "notes": "",
        "id": "53b970b0f37ba469d4e9c2e98a20f271"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "泊江潭贻马校书",
        "preface": "",
        "paragraphs": [
            "明月挂青天，遥遥如目前。",
            "故人游画阁，却望似云边。",
            "水宿依渔父，歌声好采莲。",
            "采莲江上曲，今夕为君传。"
        ],
        "notes": "",
        "id": "7534c0a32bfd00669c4f04ed9681b850"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "送沈校书吴中搜书",
        "preface": "",
        "paragraphs": [
            "郊外亭臯远，野中岐路分。",
            "苑门临渭水，山翠杂春云。",
            "秦阁多遗典，吴台访阙文。",
            "君王思校理，莫滞清江𣸣。"
        ],
        "notes": "",
        "id": "217090efae89fa50e4949f87c299c3a7"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "寒夜江口泊舟",
        "preface": "",
        "paragraphs": [
            "寒潮信未起，出浦缆孤舟。",
            "一夜苦风浪，自然增旅愁。",
            "吴山迟海月，楚火照江流。",
            "欲有知音者，异乡谁可求。"
        ],
        "notes": "",
        "id": "858d2e13e08c1b82a1d3207635452f76"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "苑外至龙兴院作",
        "preface": "",
        "paragraphs": [
            "朝游天苑外，忽见法筵开。",
            "山势当空出，云阴满地来。",
            "疎钟清月殿，幽梵静花台。",
            "日暮香林下，飘飘仙步回。"
        ],
        "notes": "",
        "id": "1962f99b3091c20be42315417d43af29"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "题虬上人房",
        "preface": "",
        "paragraphs": [
            "禅宫分两地，释子一为心。",
            "入道无来去，清言见古今。",
            "江寒池水绿，山[暝]竹园深。",
            "别有中天月，遥遥散夕阴。"
        ],
        "notes": "",
        "id": "a0662a8750591166482dc3d7946eb522"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "咏山泉",
        "preface": "",
        "paragraphs": [
            "山中有流水，借问不知名。",
            "映地为天色，飞空作雨声。",
            "转来深涧满，分出小池平。",
            "恬澹无人见，年年长自清。"
        ],
        "notes": "",
        "id": "5e16b2d03c1305d2cab27805671b3d0a"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "贻主客吕郎中",
        "preface": "",
        "paragraphs": [
            "上士既开天，中朝为得贤。",
            "青云方羽翼，画省比神仙。",
            "委佩云霄里，含香日月前。",
            "君王傥借问，客有上林篇。"
        ],
        "notes": "",
        "id": "c7dda7522936827bd0246c213aec2715"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "京口留别徐大补阙赵二零陵",
        "preface": "",
        "paragraphs": [
            "皇州月初晓，处处鼓钟喧。",
            "树出蓬莱殿，城开阊阖门。",
            "近臣朝琐闼，词客向文园。",
            "独有三川路，空伤游子魂。"
        ],
        "notes": "",
        "id": "dfc11d58f9f9d6acb4f3e6e3527f1175"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "答王十三维",
        "preface": "",
        "paragraphs": [
            "门生故来往，知欲命浮觞。",
            "忽奉朝青阁，回车入上阳。",
            "落花满春水，疎柳映新塘。",
            "是日归来暮，劳君奏雅章。"
        ],
        "notes": "",
        "id": "8f793f59afca671ef0e639341b08af24"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "奉和中书徐侍郎中书省玩白云寄颕阳赵大",
        "preface": "",
        "paragraphs": [
            "青阙朝初退，白云遥在天。",
            "非关取雷雨，故欲伴神仙。",
            "泛滟鹓池曲，飘飖琐闼前。",
            "犹多远山意，幸入侍臣篇。"
        ],
        "notes": "",
        "id": "1d2a460a53908151d40d12082a6c779f"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "和张太祝冬祭马步",
        "preface": "",
        "paragraphs": [
            "故坛何肃肃，中野自无喧。",
            "烈火见陈信，飏言闻永存。",
            "房星隐曙色，朔风动寒原。",
            "今日歌天马，非关征大宛。"
        ],
        "notes": "",
        "id": "5d33f6b0b1539ab1b0dc798bc0f40da8"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "祭风伯坛应张太祝作",
        "preface": "",
        "paragraphs": [
            "圣主御青春，纶言命使臣。",
            "将修风伯祀，更福太平人。",
            "帟幕宵联事，坛场晓降神。",
            "帝心矜动物，非为属车人。"
        ],
        "notes": "",
        "id": "a35e22087beeb95387c15a4a322e9042"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "寻徐山人遇马舍人",
        "preface": "",
        "paragraphs": [
            "泊舟伊川右，正见野人归。",
            "日暮春山绿，我心清且微。",
            "岩声风雨度，水气云霞飞。",
            "复有金门客，来参萝薜衣。"
        ],
        "notes": "",
        "id": "54d34ab4283cee4d5d7b77f633a2d065"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "夜观妓",
        "preface": "",
        "paragraphs": [
            "白雪宜新舞，清宵召楚妃。",
            "娇童携锦荐，侍女整罗衣。",
            "花映垂鬟转，香迎步履飞。",
            "徐徐歛长袖，双烛送将归。"
        ],
        "notes": "",
        "id": "404c6cf53e70823340eb5ada49f401b0"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "洛桥送别",
        "preface": "",
        "paragraphs": [
            "河桥送客舟，河水正安流。",
            "远见轻桡动，遥怜故国游。",
            "海禽逢早鴈，江月值新秋。",
            "一听南津曲，分明散别愁。"
        ],
        "notes": "",
        "id": "c245b9c9d4bc209358ed76c692a86d98"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "秦中送人觐省",
        "preface": "",
        "paragraphs": [
            "二月清江外，遥遥饯故人。",
            "南山晴有雪，东陌霁无尘。",
            "骑别章台晚，舟行洛水春。",
            "知君梁苑去，日见白华新。"
        ],
        "notes": "",
        "id": "dc5e6a1c23f0e66d569c41c23e25729e"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "洛中送人还江东",
        "preface": "",
        "paragraphs": [
            "洛城春雨霁，相送下江乡。",
            "树绿天津道，山明伊水阳。",
            "孤舟从此去，客思一何长。",
            "直望清波里，唯余落日光。"
        ],
        "notes": "",
        "id": "489a62aa1ab9314076cd1b816a443d31"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "送姚六昆客任会稽何大蹇任孟县",
        "preface": "",
        "paragraphs": [
            "越城临渤澥，晋国在河汾。",
            "仙绶两乡意，青郊一路分。",
            "野棠春未发，田雀暮成群。",
            "他日思吴会，尝因西北云。"
        ],
        "notes": "",
        "id": "dcf4c092d4a4a3ef024943ada69c920a"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "洛潭送人觐省",
        "preface": "",
        "paragraphs": [
            "清洛带芝田，东流入大川。",
            "舟轻水复急，别望杳如仙。",
            "细草生春岸，明霞散早天。",
            "送君唯一曲，当是白华篇。"
        ],
        "notes": "",
        "id": "34259f142a70cfc45ac87d63c9da44f2"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "送人随大夫和蕃",
        "preface": "",
        "paragraphs": [
            "西方有六国，国国愿来宾。",
            "圣主今无外，怀柔遣使臣。",
            "大夫开幕府，才子作行人。",
            "解劒聊相送，边城二月春。"
        ],
        "notes": "",
        "id": "05a3f7f66aa9dc6ba3792207eff6d900"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "仲夏饯魏四河北觐叔",
        "preface": "",
        "paragraphs": [
            "落日临御沟，送君还北州。",
            "树凉征马去，路暝归人愁。",
            "吴岳夏云尽，渭河秋水流。",
            "东篱摘芳菊，想见竹林游。"
        ],
        "notes": "",
        "id": "031ff5b5971098f29520b45267a4c6d1"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "送人寻裴斐",
        "preface": "",
        "paragraphs": [
            "柱史回清宪，谪居临汉川。",
            "迟君千里驾，方外赏云泉。",
            "路断因春水，山深隔暝烟。",
            "湘江见游女，寄摘一枝莲。"
        ],
        "notes": "",
        "id": "5c47d9e9d89c93b9424bdd3f226c694a"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "陇头水送别",
        "preface": "",
        "paragraphs": [
            "相送陇山头，东西陇水流。",
            "从来心胆盛，今日为君愁。",
            "暗雪迷征路，寒云隐戍楼。",
            "唯余旌斾影，相逐去悠悠。"
        ],
        "notes": "",
        "id": "bad2586058649778d65f405050b84b39"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "送王上人还襄阳",
        "preface": "",
        "paragraphs": [
            "朝看法云散，知有至人还。",
            "送客临伊水，行车出故关。",
            "天花满南国，精舍在空山。",
            "虽复时来去，中心长日闲。"
        ],
        "notes": "",
        "id": "835ca0ae5c31e113207f39c8dc853776"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "官庄池观竞渡",
        "preface": "",
        "paragraphs": [
            "落日吹箫管，清池发櫂歌。",
            "船争先后渡，岸激去来波。",
            "水叶藏鱼鸟，林花间绮罗。",
            "踟蹰仙女处，犹似望天河。"
        ],
        "notes": "",
        "id": "2c89240d35cab8b617cca2c8c3ae66a2"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "重寄虬上人",
        "preface": "",
        "paragraphs": [
            "一作云峰别，三看花柳朝。",
            "青山隔远路，明月空长霄。",
            "鹊浴西江雨，鸡鸣东海潮。",
            "此情劳梦寐，况道双林遥。"
        ],
        "notes": "",
        "id": "04cc0199da604af3b9fb573b0112e9e1"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "蓝上茅茨期王维补阙",
        "preface": "",
        "paragraphs": [
            "山中人不见，云去夕阳过。",
            "浅濑寒鱼少，丛兰秋蝶多。",
            "老年疎世事，幽性乐天和。",
            "酒熟思才子，谿头望玉珂。"
        ],
        "notes": "",
        "id": "6883d642b7bc6e956c0af4c2fa122bf8"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "大酺得长字韵时任安宜尉",
        "preface": "",
        "paragraphs": [
            "大道启元命，时人居太康。",
            "中朝发玄泽，下国被天光。",
            "明诏始端午，初筵当履霜。",
            "鼓鼙迎爽气，羽籥映新阳。",
            "太守即悬圃，淮夷成葆疆。",
            "小臣慙下位，拜手颂灵长。"
        ],
        "notes": "",
        "id": "8251180e7a9357dfc963828fe3851959"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "同张侍御鼎和京兆萧兵曹华岁晚南园",
        "preface": "",
        "paragraphs": [
            "公府传休沐，私庭效陆沈。",
            "方知从大隐，非复在幽林。",
            "阙下忠贞志，人间孝友心。",
            "既将冠盖雅，仍与薜萝深。",
            "寒变中园柳，春归上苑禽。",
            "池涵青草色，山带白云阴。",
            "潘岳闲居赋，钟期流水琴。",
            "一经当自足，何用遗黄金。"
        ],
        "notes": "",
        "id": "e3df96c3e081a951638953ccd467c594"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "奉酬张五丈垂赠",
        "preface": "",
        "paragraphs": [
            "彩服去江汜，白云生大梁。",
            "星辰动异色，羔鴈成新行。",
            "日望天朝近，时忧郢路长。",
            "情言间薖轴，惠念及沧浪。",
            "松柏以之茂，江湖亦自忘。",
            "贾生方吊屈，岂敢比南昌。"
        ],
        "notes": "",
        "id": "dc64d19957579e48c183a5eb16be4e17"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "秦中守岁",
        "preface": "",
        "paragraphs": [
            "众星已穷次，青帝方行春。",
            "永感易成戚，离居难重陈。",
            "阖门守初夜，燎火到清晨。",
            "或念无生法，多伤未出尘。",
            "广庭日将晏，虚室自为宾。",
            "愿以桑榆末，常逢甲子新。"
        ],
        "notes": "",
        "id": "fdf924988b7e511cffba93d8550e9f36"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "献高使君大酺作",
        "preface": "",
        "paragraphs": [
            "肃穆郊禋毕，工歌赏事幷。",
            "三朝遵湛露，一道洽仁明。",
            "布德言皆应，无为物自成。",
            "花添罗绮色，莺乱管弦声。",
            "独有同高唱，空陪乐太平。"
        ],
        "notes": "",
        "id": "545ebf10ff3be687ec59ee7051d7c7c9"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "荥阳马氏二子",
        "preface": "",
        "paragraphs": [
            "圣君封太岳，十月建行旃。",
            "辇路开千里，寒云霁九天。",
            "故人多侍从，二子留伊川。",
            "河兖冰初合，关城月屡圆。",
            "暝过荥水上，闻说郑卿贤。",
            "材蔽行人右，名居东里先。",
            "制岩开别业，桑柘亦依然。",
            "待至金园侧，相将居一廛。"
        ],
        "notes": "",
        "id": "e48c83a8d19a72c00ea292d43ee6e905"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "观竞渡",
        "preface": "",
        "paragraphs": [
            "大夫沈楚水，千祀国人哀。",
            "习櫂江流长，迎神雨雾开。",
            "标随绿云动，船逆清波来。",
            "下怖鱼龙起，上惊凫鴈回。",
            "能令秋大有，鼓吹远相催。"
        ],
        "notes": "",
        "id": "c88f0191f3090e5398f877c701e12d58"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "太学贻张筠",
        "preface": "",
        "paragraphs": [
            "璧池忝门子，俄顷变炎凉。",
            "绿竹深虚馆，清流响洞房。",
            "园林在建业，新友去咸阳。",
            "中夜鼓钟静，初秋漏刻长。",
            "浮云开太室，华盖上明堂。",
            "空此远相望，劳歌还自伤。"
        ],
        "notes": "",
        "id": "edb32efe1c4183b7a11a0c5d3329ff20"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "田家即事",
        "preface": "",
        "paragraphs": [
            "桑柘悠悠水蘸堤，晚风晴景不妨犂。",
            "高机犹织卧蚕子，下坂饥逢饷馌妻。",
            "杏色满林羊酪熟，麦凉浮垅雉媒低。",
            "生时乐死皆由命，事在皇天志不迷。"
        ],
        "notes": "",
        "id": "95df2cffd9d5a3e23924e90ba36a1e69"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "洛阳道五首献吕四郎中 一",
        "preface": "",
        "paragraphs": [
            "洛水春冰开，洛城春水绿。",
            "朝看大道上，落花乱马足。"
        ],
        "notes": "",
        "id": "0937119103156ee1d8f9e73a04692f4c"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "洛阳道五首献吕四郎中 二",
        "preface": "",
        "paragraphs": [
            "剧孟不知名，千金买宝剑/。",
            "出入平津邸，自言娇且艳。"
        ],
        "notes": "",
        "id": "44d67b4b9d4001af27570f1a0bab3608"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "洛阳道五首献吕四郎中 三",
        "preface": "",
        "paragraphs": [
            "大道直如发，春日佳气多。",
            "五陵贵公子，双双鸣玉珂。"
        ],
        "notes": "",
        "id": "4abd9cede2ad9b6716e0e68bf4fad45a"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "洛阳道五首献吕四郎中 四",
        "preface": "",
        "paragraphs": [
            "春风二月时，道傍柳堪把。",
            "上枝覆官阁，下枝覆车马。"
        ],
        "notes": "",
        "id": "8d77bfc49b27a21b46b1e73ee1a9e637"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "洛阳道五首献吕四郎中 五",
        "preface": "",
        "paragraphs": [
            "洛水照千门，千门碧空里。",
            "少年不得志，走马游新市。"
        ],
        "notes": "",
        "id": "11c093acc55993d25c2d206ceeb4687f"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "同武平一员外游湖",
        "preface": "",
        "paragraphs": [
            "竹吹留歌扇，莲香入舞衣。",
            "前溪多曲溆，乘兴莫先归。"
        ],
        "notes": "",
        "id": "6cf9e78b7d043c89ab08d577367374d8"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "长安道 一",
        "preface": "",
        "paragraphs": [
            "鸣鞭过酒肆，袨服游倡门。",
            "百万一时尽，含情无片言。"
        ],
        "notes": "",
        "id": "93a699e732eab40f95c00a0780636fd4"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "长安道 二",
        "preface": "",
        "paragraphs": [
            "西行一千里，暝色生寒树。",
            "暗闻歌吹声，知是长安路。"
        ],
        "notes": "",
        "id": "86bfcb30c661905cfad3485a952a5a2f"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "江南曲四首 一",
        "preface": "",
        "paragraphs": [
            "绿江深见底，高浪直翻空。",
            "惯是湖边住，舟轻不畏风。"
        ],
        "notes": "",
        "id": "182e8e3934a12b8d0ffda48642320b91"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "江南曲四首 二",
        "preface": "",
        "paragraphs": [
            "逐流牵荇叶，绿岸摘芦苗。",
            "为惜鸳鸯鸟，轻轻动画桡。"
        ],
        "notes": "",
        "id": "f8a17dcce3bd8b320c67cb01fd328b2b"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "江南曲四首 三",
        "preface": "",
        "paragraphs": [
            "日暮长江里，相邀归渡头。",
            "落花如有意，来去逐船流。"
        ],
        "notes": "",
        "id": "813e01bdf60c5b0c1bfba65f0c7d2fbd"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "江南曲四首 四",
        "preface": "",
        "paragraphs": [
            "隔江看树色，沿月听歌声。",
            "不是长干住，那从此路行。"
        ],
        "notes": "",
        "id": "0c10f156d0bc8ed375ac8672806329c0"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "关山月",
        "preface": "",
        "paragraphs": [
            "一鴈过连营，繁霜覆古城。",
            "胡笳在何处？半夜起边声。"
        ],
        "notes": "",
        "id": "c0b7ab56eb74f1009542e40cdca97d5b"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "玉真公主山居",
        "preface": "",
        "paragraphs": [
            "山北天泉苑，山西凤女家。",
            "不言沁园好，独隐武陵花。"
        ],
        "notes": "",
        "id": "db87262b991cdc6f83e2060476a01c90"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "沧浪峡",
        "preface": "",
        "paragraphs": [
            "沧浪临古道，道上若成尘。",
            "自有沧浪峡，谁为无事人。"
        ],
        "notes": "",
        "id": "b99f1e8087f4a43cb2774ed21cb410ac"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "奉真观",
        "preface": "",
        "paragraphs": [
            "真门逈向北，驰道直向西。",
            "为与天光近，云色成虹霓。"
        ],
        "notes": "",
        "id": "eec67aa388325f365d7bed4164577b4e"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "明妃曲四首 一",
        "preface": "",
        "paragraphs": [
            "西行陇上泣胡天，南向云中指渭川。",
            "毳幕夜来时宛转，何由得似汉王边。"
        ],
        "notes": "",
        "id": "1b24776e1faa840a5d57b836e404a779"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "明妃曲四首 二",
        "preface": "",
        "paragraphs": [
            "胡王知妾不胜悲，乐府皆传汉国辞。",
            "朝来马上箜篌引，稍似宫中闲夜时。"
        ],
        "notes": "",
        "id": "9bf4cb24ce6e4cbb4fcf0d416e96839a"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "明妃曲四首 三",
        "preface": "",
        "paragraphs": [
            "日暮惊沙乱雪飞，傍人相劝易罗衣。",
            "强来前殿看歌舞，共待单于夜猎归。"
        ],
        "notes": "",
        "id": "3e5183dbf3a63dcee046587b366e2a56"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "明妃曲四首 四",
        "preface": "",
        "paragraphs": [
            "彩骑双双引宝车，羌笛两两奏胡笳。",
            "若为别得横桥路，莫隐宫中玉树花。"
        ],
        "notes": "",
        "id": "3fbd4593b585a9bd2fe3f69aae5d5958"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "同武平一员外游湖五首时武贬金坛令 一",
        "preface": "",
        "paragraphs": [
            "红荷碧筿夜相鲜，皂盖兰桡浮翠筵。",
            "舟中对舞邯郸曲，月下双弹卢女弦。"
        ],
        "notes": "",
        "id": "ed34a4821669a57c6a88663687d85d3b"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "同武平一员外游湖五首时武贬金坛令 二",
        "preface": "",
        "paragraphs": [
            "青林碧屿暗相期，缓楫挥觥欲赋诗。",
            "借问高歌凡几转，河低月落五更时。"
        ],
        "notes": "",
        "id": "d6e5b7a24da9d210c7256d6430264dbf"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "同武平一员外游湖五首时武贬金坛令 三",
        "preface": "",
        "paragraphs": [
            "朝来仙阁听弦歌，暝入花亭见绮罗。",
            "池边命酒怜风月，浦口回船惜芰荷。"
        ],
        "notes": "",
        "id": "d03461e696a9a93efc8b8286aff205ee"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "同武平一员外游湖五首时武贬金坛令 四",
        "preface": "",
        "paragraphs": [
            "朦胧竹影蔽岩扉，淡荡荷风飘舞衣。",
            "舟寻绿水宵将半，月隐青林人未归。"
        ],
        "notes": "",
        "id": "d7c674b4c9a66fba278879a1914da2ef"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "同武平一员外游湖五首时武贬金坛令 五",
        "preface": "",
        "paragraphs": [
            "花潭竹屿傍幽蹊，画檝浮空入夜溪。",
            "芰荷覆水船难进，歌舞留人月易低。"
        ],
        "notes": "",
        "id": "f2afdb76f76dd329fc842e13931bc9d2"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "题茅山华阳洞",
        "preface": "",
        "paragraphs": [
            "华阳洞口片云飞，细雨蒙蒙欲湿衣。",
            "玉箫遍满仙坛上，应是茅家兄弟归。"
        ],
        "notes": "",
        "id": "1d316df2bfb0e92b6c8142a8b7f439cb"
    },
    {
        "author": "储光羲",
        "dynasty": "唐",
        "type": "诗",
        "rhythmic": "",
        "title": "寄孙山人",
        "preface": "",
        "paragraphs": [
            "新林二月孤舟还，水满清江花满山。",
            "借问故园隐君子，时时来往住人间。"
        ],
        "notes": "",
        "id": "24161e4d9ff1a82eba097af43e295e4b"
    }
]