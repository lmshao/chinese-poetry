[
    {
        "author": "陈植",
        "dynasty": "宋",
        "type": "诗",
        "rhythmic": "",
        "title": "赠象环",
        "preface": "",
        "paragraphs": [
            "销整新阶绕郡城，知师才智善经营。",
            "为怜世路多倾侧，故使行人尽坦平。",
            "一府轮蹄还往便，千门箕帚扫除清。",
            "乐游桥上红尘接，未免区区事送迎。"
        ],
        "notes": "",
        "id": "2eb5aad44c310d3e72221c35f8ea6cfd"
    },
    {
        "author": "陈植",
        "dynasty": "宋",
        "type": "诗",
        "rhythmic": "",
        "title": "冲虚宫",
        "preface": "",
        "paragraphs": [
            "鼎边鸡犬知何在，云外龙鸾去已赊。",
            "惟有黄金余瓦砾，贫民时复得些些。"
        ],
        "notes": "",
        "id": "e075b2d86b3eb3740c4d41cfb4f3a326"
    },
    {
        "author": "陈植",
        "dynasty": "宋",
        "type": "诗",
        "rhythmic": "",
        "title": "吴江太湖笠泽虹桥诗",
        "preface": "",
        "paragraphs": [
            "脍忆鲈鱼秋正肥，当年惟见季鹰归。",
            "沧波此处堪垂钓，当代无人肯拂衣。"
        ],
        "notes": "",
        "id": "39dee5a0171192b49ec19c4b61d67082"
    },
    {
        "author": "陈植",
        "dynasty": "宋",
        "type": "诗",
        "rhythmic": "",
        "title": "胥门",
        "preface": "",
        "paragraphs": [
            "长堤柳线弄春柔，姑苏台下马如流。",
            "春波溶漾绿泼油，官船挝鼓百花洲。",
            "旌旗𪑓黪城上楼，烟中雉堞高山邱，呜呜清角行人愁。"
        ],
        "notes": "",
        "id": "e96154ae0e58d1e2f0b1c44f5b47936b"
    },
    {
        "author": "陈植",
        "dynasty": "宋",
        "type": "诗",
        "rhythmic": "",
        "title": "罾浦坊",
        "preface": "",
        "paragraphs": [
            "疑是分开混沌初，奔奇走秀两相于。",
            "等闲开圃多栽竹，行到人家尽读书。",
            "宴饮直尝千户酒，盘飧惟候两潮鱼。",
            "九华峰顶真仙宅，罾浦坊中出辅车。"
        ],
        "notes": "",
        "id": "04cf98dd03ade36e1fc0241a4f3f418f"
    },
    {
        "author": "陈植",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "天际三竿量日月，人间一镜照山河。"
        ],
        "notes": "",
        "id": "a00d1129ee507d2ade7ffd1cb48fa0e6"
    }
]