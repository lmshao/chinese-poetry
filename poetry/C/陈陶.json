[
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "杂歌谣辞 步虚引",
        "preface": "",
        "paragraphs": [
            "小隐山人十洲客，莓苔为衣双耳白。",
            "青编为我忽降书，暮雨虹蜺一千尺。",
            "赤城门闭六丁直，晓日已烧东海色。",
            "朝天半夜闻玉鸡，星斗离离碍龙翼。"
        ],
        "notes": "",
        "id": "9745c2d5a4dd97ab3bdf13ccc571726d"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "塞下曲 一",
        "preface": "",
        "paragraphs": [
            "边头能走马，猨臂李将军。",
            "射虎群胡伏，开弓绝塞闻。",
            "海山谙向背，攻守别风云。",
            "只为坑降罪，轻车未转勋。"
        ],
        "notes": "",
        "id": "7397429260e7ed849e29dbbf427e160b"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "塞下曲 二",
        "preface": "",
        "paragraphs": [
            "望湖关下战，杂虏丧全师。",
            "鸟啄豺狼将，沙埋日月旗。",
            "牛羊奔赤狄，部落散燕耆。",
            "都护凌晨出，铭功瘗死尸。"
        ],
        "notes": "",
        "id": "ca95b7edd05bbf9ad0ea691960136aca"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "胡无人行",
        "preface": "",
        "paragraphs": [
            "十万羽林儿，临洮破郅支。",
            "杀添胡地骨，降足汉营旗。",
            "塞阔牛羊散，兵休帐幕移。",
            "空流陇头水，呜咽向人悲。"
        ],
        "notes": "",
        "id": "6ead89918fb1695e95e8aaacb3cb5b97"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "悲哉行",
        "preface": "",
        "paragraphs": [
            "中岳仇先生，遗余饵松方。",
            "服之一千日，肢体生异香。",
            "步履如风旋，天涯不赍粮。",
            "仍云为地仙，不得朝虚皇。",
            "狡兔有三穴，人生又何常。",
            "悲哉二廉士，饿死于首阳。"
        ],
        "notes": "",
        "id": "d3019b2b74122db8cfddbc9ae209751c"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "涂山怀古",
        "preface": "",
        "paragraphs": [
            "落拓书剑晚，清秋鹰正笼。",
            "涂山间来上，敬爱如登龙。",
            "览古觉神王，翛然天地空。",
            "东南更何有，一醉先王风。",
            "惟昔放勋世，阴晦彻成洪。",
            "皇图化鱼鳖，天道漂无踪。",
            "帝乃命舟檝，掇芳儒素中。",
            "高陈九州力，百道驱归东。",
            "旧物复光明，洪炉再埏镕。",
            "经门不私子，足知天下公。",
            "亮曰那并生，唐虞禅华虫。",
            "兹山朝万国，一赋寰海同。",
            "十载有区宇，秋豪皆帝功。",
            "垂衣不骄德，子桀如何聋。",
            "握发闻礼贤，葺茅见卑宫。",
            "凡夫色难事，神圣安能恭。",
            "道隐三千年，遗芳播笙镛。",
            "当时执圭处，佳气仍童童。",
            "海屿俨清庙，天人盛祇供。",
            "玄恩及花木，丹谶名崆峒。",
            "异代草泽臣，何由树勋庸。",
            "尧阶未曾识，谁信平生忠。",
            "恨不当际会，预为执鞭僮。",
            "劳歌下山去，怀德心无穷。"
        ],
        "notes": "",
        "id": "197e008c178ce777e0e0f571c56edcdf"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "游子吟",
        "preface": "",
        "paragraphs": [
            "栖乌喜林曙，惊蓬伤岁阑。",
            "关河三尺雪，何处是天山？",
            "朔风无重衣，仆马饥且寒。",
            "惨戚别妻子，迟回出门难。",
            "男儿值休明，岂是长泥蟠。",
            "何者为木偶，何人侍金銮。",
            "郁郁守贫贱，悠悠亦无端。",
            "进不图功名，退不处岩峦。",
            "穷通在何日，光景如跳丸。",
            "富贵苦不早，令人摧心肝。",
            "誓期春之阳，一振摩霄翰。"
        ],
        "notes": "",
        "id": "c5c279cadfea64079a98f5759985996f"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "怀仙吟二首 一",
        "preface": "",
        "paragraphs": [
            "丹陵五牙客，昨日罗浮归。",
            "赤斧寻不得，烟霞空满衣。",
            "试于华阳问，果遇三茅知。",
            "采药向十洲，同行牧羊儿。",
            "十洲隔八海，浩渺不可期。",
            "留空双白鹤，巢在长松枝。"
        ],
        "notes": "",
        "id": "a802fe2fa2858e74969d10d032aaa535"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "怀仙吟二首 二",
        "preface": "",
        "paragraphs": [
            "云溪古流水，春晚桃花香。",
            "忆与我师别，片帆归沧浪。",
            "沧浪在何许，相思泪如雨。",
            "黄鹤不复来，云深难别处。",
            "石渠泉泠泠，三见菖蒲生。",
            "日夜劳梦魂，随波注东溟。",
            "空怀别时惠，长读消魔经。"
        ],
        "notes": "",
        "id": "3039984a49769731c5a3bb7e269df033"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "海昌望月",
        "preface": "",
        "paragraphs": [
            "何处无今夕，岂期在海头。",
            "贾客不爱月，婵娟闲沧洲。",
            "浩然伤岁华，独望湖边楼。",
            "烟岛青历历，蓝田白悠悠。",
            "谁无破镜期，繄我信虚舟。",
            "谁无桂枝念，繄我方摧辀。",
            "始见弯环春，又逢团圆秋。",
            "莫厌绫扇夕，百年多银钩。",
            "今盘谁雕镌，玉窟难冥搜。",
            "重轮运时节，三五不自由。",
            "疑抛云上锅，欲搂天边毬。",
            "孀居应寒冷，捣药青冥愁。",
            "兔子树下蹲，虾𢋙池中游。",
            "如何名金波，不共水东流。",
            "天花辟膻腥，野云无边陬。",
            "蚌蛤乘大运，含珠相对醻。",
            "夜鹊思南乡，露华清东瓯。",
            "百宝安可覰，老龙锁深湫。",
            "究究如情人，盗者即仇雠。",
            "海涯上皎洁，九门更清幽。",
            "亭亭劝金尊，夜久喘吴牛。",
            "夷俗皆轻掷，北山思今游。",
            "鴈声故乡来，客泪堕南洲。",
            "平生烟霞志，读书觅封侯。",
            "四海尚白身，岂无故乡羞。",
            "𡒄坎何足叹，壮如水中虬。",
            "猎猎谷底兰，摇摇波上鸥。",
            "中途丧资斧，两地生繁忧。",
            "一杯太阴君，鹪鹩岂无求。",
            "明日将片叶，三山东南浮。"
        ],
        "notes": "",
        "id": "e6e00d7dbae839973545164563499c4d"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "蒲门戍观海作",
        "preface": "",
        "paragraphs": [
            "廓落溟涨晓，蒲门郁苍苍。",
            "登楼礼东君，旭日生扶桑。",
            "毫厘见蓬瀛，含吐金银光。",
            "草木露未晞，蜃楼气若藏。",
            "欲游蟠桃国，虑涉魑魅乡。",
            "徐市惑秦朝，何人在岩廊。",
            "惜哉千童子，葬骨于眇茫。",
            "恭闻槎客言，东池接天潢。",
            "即此聘牛女，曰祈长寿方。",
            "灵津水清浅，余亦慕修航。"
        ],
        "notes": "",
        "id": "bcee65a7a49f249c2c962ba1c235dccd"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "番禺道中作",
        "preface": "",
        "paragraphs": [
            "博罗程远近，海塞愁先入。",
            "瘴雨出虹𬟽，蛮江渡山急。",
            "常闻岛夷俗，犀象满城邑。",
            "鴈至草犹春，潮回樯半湿。",
            "丹丘凤皇隐，水庙蛟龙集。",
            "何处树能言，几乡珠是泣。",
            "千年赵佗国，霸气委原隰。",
            "龌龊笑终军，长缨祸先及。"
        ],
        "notes": "",
        "id": "1e76ffc5644cb0bae930f201f593c236"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "赠江西周大夫",
        "preface": "",
        "paragraphs": [
            "否极生大贤，九元降灵气。",
            "独立正始风，蔚然中兴瑞。",
            "渊伦照三古，磊落涵泾渭。",
            "真貌月悬秋，雄词雷出地。",
            "具瞻先皇宠，欲践东华贵。",
            "咫尺时不来，千秋鼎湖泪。",
            "因分三辅职，进领南平位。",
            "报政黄霸慙，提兵吕蒙醉。",
            "岁星临斗牛，水国嘉祥至。",
            "不独苍生苏，仍兼六驺喜。",
            "恭闻庙堂畧，欲断匈奴臂。",
            "刬释自宸衷，平戍在连帅。",
            "时康簪笏宂，世梗忠良议。",
            "丘壑非无人，松香有私志。",
            "三朝倚天剑，十万浮云骑。",
            "可使河曲清，群公信儿戏。",
            "沧溟用谦德，百谷走童稚。",
            "御众付深人，参筹须伟器。",
            "他年蓬荜贱，愿附鹓鸾翅。"
        ],
        "notes": "",
        "id": "9548eb2a884eb225e3c0048476d3222b"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "旅次铜山途中先寄温州韩使君",
        "preface": "",
        "paragraphs": [
            "乱山沧海曲，中有横阳道。",
            "束马过铜梁，苕华坐堪老。",
            "鸠鸣高崖裂，熊鬬深树倒。",
            "绝壑无坤维，重林失苍昊。",
            "跻攀寡俦侣，扶接念舆皂。",
            "俛仰栗嵌空，无因掇灵草。",
            "梯穷闻戍鼓，魂续赖丘祷。",
            "敞豁天地归，萦纡村落好。",
            "悠悠思蒋径，扰扰愧商皓。",
            "驰想永嘉侯，应伤此怀抱。"
        ],
        "notes": "",
        "id": "c1f852be32123e8f35e1c7cf49d0752d"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "种兰",
        "preface": "",
        "paragraphs": [
            "种兰幽谷底，四远闻馨香。",
            "春风长养深，枝叶趁人长。",
            "智水润其根，仁锄护其芳。",
            "蒿藜不生地，恶鸟弓已藏。",
            "椒桂夹四隅，茅茨居中央。",
            "左邻桃花坞，右接莲子塘。",
            "一月薰手足，两月薰衣裳。",
            "三月薰肌骨，四月薰心肠。",
            "幽人饥如何，采兰充糇粮。",
            "幽人渴如何，酝兰为酒浆。",
            "地无青苗租，白日如散王。",
            "不尝仙人药，端坐红霞房。",
            "日夕望美人，佩花正煌煌。",
            "美人久不来，佩花徒生光。",
            "刈获及葳蕤，无令见雪霜。",
            "清芬信神鬼，一叶岂可忘。",
            "举头愧青天，鼓腹咏时康。",
            "下有贤公卿，上有圣明王。",
            "无阶荅风雨，愿献兰一筐。"
        ],
        "notes": "",
        "id": "dd9619273924ccf5d48a06257b804371"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "草木言",
        "preface": "",
        "paragraphs": [
            "何生我苍苍，何育我黄黄。",
            "草木无知识，幸君同三光。",
            "始自受姓名，葳蕤立衣裳。",
            "山河既分丽，齐首乳青阳。",
            "甘辛各有荣，好丑不相防。",
            "常忧刀斧劫，窃慕仁寿乡。",
            "愿天雨无暴，怨地风无狂。",
            "雨足因衰惫，风多因夭伤。",
            "在山不为桂，徒辱君高冈。",
            "在水不为莲，徒占君深塘。",
            "勿轻培𪣻阜，或有奇栋梁。",
            "勿轻蒙胧泽，或有奇馨香。",
            "涓毫可蔍差，朝菌寿为长。",
            "拥肿若无取，大椿命为伤。",
            "婆娑不材生，苒苒向秋荒。",
            "幸遭薰风日，有得皆簸扬。",
            "所愧雨露恩，愿效幽微芳。",
            "希君频采择，勿使枯雪霜。"
        ],
        "notes": "",
        "id": "1fd2fadf678c9040587a33b60f7f40b7"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "题僧院紫竹",
        "preface": "",
        "paragraphs": [
            "喜游蛟井寺，复见炎州竹。",
            "杳霭万丈间，啸风清独速。",
            "江南正霜霰，吐秀弄颛顼。",
            "似瑞惊坚贞，如魔试金粟。",
            "笋非孝子泣，文异湘灵哭。",
            "金碧谁与邻，萧森自成族。",
            "新闻赤帝种，子落毛人谷。",
            "远祖赐鹪鹏，遗芳遍南陆。",
            "对烟苏麻丑，夹涧筼筜伏。",
            "美誉动丹青，瓌姿艳秦蜀。",
            "因缘鹿苑识，想像虵丘𣃁。",
            "几叶别黄茅，何年依白足。",
            "龙树蛰一花，砌瑶扫云屋。",
            "色静曼仙花，名高给孤独。",
            "青葱太子树，洒落观音目。",
            "法雨每沾濡，玉毫时照烛。",
            "离居鸾节变，住冷金颜缩。",
            "岂念葛陂荣，幸无祖父辱。",
            "光摇水精串，影送莲花轴。",
            "江鹜日相寻，野鹗时寄宿。",
            "幽香入茶灶，静翠直碁局。",
            "肯羡垣上蒿，自多篱下菊。",
            "从来道生一，况伴龟藏六。",
            "栖托讵星回，檀栾已云矗。",
            "霞杯传缥叶，羽管吹紫玉。",
            "久绝钓竿歌，聊裁竹枝曲。",
            "媿生黄金地，千秋为师绿。"
        ],
        "notes": "",
        "id": "b189f1600aa14f46a534e09236393d4e"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "早发始兴",
        "preface": "",
        "paragraphs": [
            "云里山已曙，舟中火初𦶟。",
            "绿浦待行桡，玄猨催落月。",
            "沿流信多美，况复秋风发。",
            "挂席借前期，晨鸡莫嘲异常。"
        ],
        "notes": "",
        "id": "308b220768ef4ea235c6e34942dc53ba"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "寄元孚道人",
        "preface": "",
        "paragraphs": [
            "梵宇章句客，佩兰三十年。",
            "长乘碧云马，时策翰林鞭。",
            "曩事五岳游，金衣曳祥烟。",
            "高攀桐君手，左倚𬸚𬸦肩。",
            "哭玉秋雨中，摘星春风前。",
            "横辀截洪偃，凭几见广宣。",
            "尔来寤华胥，石壁孤云眠。",
            "龙降始得偈，龟老方巢莲。",
            "内殿无文僧，驱虞谁能牵。",
            "因之问楚水，吊屈几潺湲。"
        ],
        "notes": "",
        "id": "2dd8b03a0cefd57902b69a31f8bd50de"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "和西江李助副使早登开元寺阁",
        "preface": "",
        "paragraphs": [
            "虚豁登宝阁，三休极层构。",
            "独立天地间，烟云满襟袖。",
            "鳌荒初落日，剑野呈绮绣。",
            "秋槛祝融微，阴轩九江凑。",
            "拂簷皇姑舍，错落白榆秀。",
            "倚砌天竺祠，蛟龙蟠古甃。",
            "翛然观六合，一指齐宇宙。",
            "书剑忽若□，青云日方昼。",
            "南朝空苍莽，楚泽稀耕耨。",
            "万事溺颓波，一航安可涭。",
            "徒云寄麟泣，六五终难就。",
            "资斧念余生，湖光隐圭窦。",
            "早闻群黄鹤，飘举此江岫。",
            "陵谷空霭然，人樵已雏𪆪。",
            "燕宫豸冠客，凭览发清奏。",
            "珠玉难嗣音，𪭢辕愧孤陋。"
        ],
        "notes": "",
        "id": "49f58d4a86f2bd893719fb2fa0081af1"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "将归钟陵留赠南海李尚书",
        "preface": "",
        "paragraphs": [
            "楚国有田舍，炎州长梦归。",
            "怀恩似秋燕，屡遶玉堂飞。",
            "越酒岂不甘，海鱼宁无肥。",
            "山裘醉歌舞，事与初心违。",
            "晔晔文昌公，英灵世间稀。",
            "长江浩无际，龙蜃皆归依。",
            "贱子感一言，草茅发光辉。",
            "从来鸡凫质，得假凤皇威。",
            "常欲讨玄珠，青云报巍巍。",
            "龙门竟多故，双泪别旍旗。"
        ],
        "notes": "",
        "id": "4c8f2865f842f2db9e05880662e8ed54"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "宿岛径夷山舍",
        "preface": "",
        "paragraphs": [
            "百里遵鸟径，蓬征信邅回。",
            "暝依渔樵宿，似过黄金台。",
            "缺啮心未理，寥寥夜猨哀。",
            "山深石床冷，海近腥气来。",
            "主人意不浅，屡献流霞杯。",
            "对月抚长剑，愁襟纷莫开。",
            "九衢平如水，胡为涉崔崽。",
            "一饭未遑饱，鹏图信悠哉。",
            "山涛谑细君，吾岂厌蓬莱。",
            "明发又驱马，客思一裴回。"
        ],
        "notes": "",
        "id": "62c6eacbbbd3dfc2a5d90f9a5455d1c8"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "避世翁",
        "preface": "",
        "paragraphs": [
            "海上一蓑笠，终年垂钓丝。",
            "沧洲有深意，冠尽何由知。",
            "直钩不营鱼，蜗室无妻儿。",
            "渴饮寒泉水，饥飡紫术芝。",
            "鹤发披两肩，高怀如澄陂。",
            "曾闻仙老言，云是古鸱夷。",
            "石窦閟雷雨，金潭养蛟螭。",
            "乘槎上玉津，骑鹿游峨嵋。",
            "以人为语默，与世为雄雌。",
            "兹焉乃磻溪，豹变应须时。",
            "自古隐沦客，无非王者师。"
        ],
        "notes": "",
        "id": "ff4a276a83dea8b1b2eb506481d5df94"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "冬夜吟",
        "preface": "",
        "paragraphs": [
            "黑夜天寒愁散玉，东皇海上张仙烛。",
            "侯家歌舞按梨园，石氏宾寮醉金谷。",
            "鲁家襜褕暗披水，雪花灯下甘垂翅。",
            "散帙高编折桂枝，披纱密甃青云地。",
            "霜白溪松转斜尽，铜龙唤曙咽声细。",
            "八埏蝼蚁厌寒栖，早晚青旗引春帝。",
            "展转城乌啼紫天，曈曚千骑衙楼前。"
        ],
        "notes": "",
        "id": "244d41649c026395db2a8c0a94f89ce0"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "西川座上听金五云唱歌",
        "preface": "",
        "paragraphs": [
            "蜀王殿上华筵开，五云歌从天上来。",
            "满堂罗绮悄无语，喉音止驻云裴回。",
            "管弦金石还依转，不随歌出灵和殿。",
            "白云飘飖席上闻，贯珠历历声中见。",
            "旧样钗箆浅澹衣，元和梳洗青黛眉。",
            "低丛小鬓腻䰀鬌，碧牙镂掌山参差。",
            "曲终暂起更衣过，还向南行座头坐。",
            "低眉欲语谢贵侯，檀脸双双泪穿破。",
            "自言本是宫中嫔，武皇改号承恩新。",
            "中丞御史不足比，水殿一声愁杀人。",
            "武皇铸鼎登真箓，嫔御蒙恩免幽辱。",
            "茂陵弓剑不得亲，嫁与卑官到西蜀。",
            "卑官到官年未周，堂衡禄罢东西游。",
            "蜀江水急驻不得，复此萍蓬二十秋。",
            "今朝得侍王侯宴，不觉途中妾身贱。",
            "愿持巵酒更唱歌，歌是伊州第三遍。",
            "唱著右丞征戍词，更闻闺月添相思。",
            "如今声韵尚如在，何况宫中年少时。",
            "五云处处可怜许，明朝道向襃中去。",
            "须臾宴罢各东西，雨散云飞莫知处。"
        ],
        "notes": "",
        "id": "cc17a3726d7b38c7b65a8876740f9b96"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "飞龙引",
        "preface": "",
        "paragraphs": [
            "有熊之君好神仙，飡霞炼石三千年。",
            "一旦黄龙下九天，骑龙枿枿升紫烟。",
            "万姓攀髯髯堕地，啼呼弓剑飘寒水。",
            "紫鸾八九堕玉笙，金镜空留照魑魅。",
            "羽幢䙰褷银汉秋，六宫望断芙蓉愁。",
            "应龙下挥中园笑，泓泓水遶青苔洲。",
            "瑞风飒遝天光浅，瑶阙峨峨横露苑。",
            "沆瀣楼头紫凤歌，三株树下青牛饭。",
            "鸿胧九阙相玉皇，钧天乐引金华郎。",
            "散花童子鹤衣短，投壶姹女蛾眉长。",
            "彤庭侍宴瑶池席，老兔春高桂宫白。",
            "蓬莱下国赐分珪，阿母金桃容小摘。",
            "仙流万缄虫篆春，三十六洞交风云。",
            "千年小兆一蝉蜕，丹台职亚扶桑君。",
            "金乌试浴青门水，下界蜉蝣几回死。"
        ],
        "notes": "",
        "id": "9ae2017a9b51a7c2a532935b7d45daa1"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "谪仙词",
        "preface": "",
        "paragraphs": [
            "牧龙丈人病高秋，群童击节星汉愁。",
            "瑶台凤辇不胜恨，太古一声龙白头。",
            "玉气兰光久摧折，上清鸡犬音书绝。",
            "蜺旌失手远于天，三岛空云对秋月。",
            "人间磊磊浮沤客，𬸚𬸦蜻蜓飞自隔。",
            "不应冠盖逐黄埃，长梦真君旧恩泽。"
        ],
        "notes": "",
        "id": "c1a03d0500735166748620696023c0f3"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "步虚引",
        "preface": "",
        "paragraphs": [
            "小隐山人十洲客，莓苔为衣双耳白。",
            "青编为我忽降书，暮雨虹蜺一千尺。",
            "赤城门闭六丁直，晓日已烧东海色。",
            "朝天半夜闻玉鸡，星斗离离碍龙翼。"
        ],
        "notes": "",
        "id": "9745c2d5a4dd97ab3bdf13ccc571726d"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "独摇手",
        "preface": "",
        "paragraphs": [
            "汉宫新燕矜蛾眉，春台艳妆莲一枝。",
            "迎春侍宴瑶华池，游龙七盘娇欲飞。",
            "冶袖莺鸾拂朝曦，摩烟褭雪金碧遗。",
            "愁鸿连翾蚕曳丝，飒遝明珠掌中移。",
            "仙人龙凤云雨吹，朝哀暮愁引哑吚。",
            "鸳鸯翡翠承宴私，南山一笑君无辞。",
            "仙蛾泣月清露垂，六宫烧烛愁风欷。"
        ],
        "notes": "",
        "id": "ef94b79af73976525f33b548a4907be2"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "空城雀",
        "preface": "",
        "paragraphs": [
            "古城蒙蒙花覆水，昔日住人今住鬼。",
            "野雀荒台遗子孙，千年饮啄枯桑根。",
            "不随海燕栢梁去，应无玉环衔报恩。",
            "近村红栗香压枝，嗷嗷黄口诉朝饥。",
            "生来未见凤皇语，欲飞常怕蜘蛛丝。",
            "断肠四隅天四绝，清泉绿蒿无恐疑。"
        ],
        "notes": "",
        "id": "a46b0e1c41caf1fcec2bf8c31272ca4c"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "鸡鸣曲",
        "preface": "",
        "paragraphs": [
            "鸡声春晓上林中，一声惊落虾蟆宫。",
            "二声唤破枕边梦，三声行人烟海红。",
            "平旦慵将百雏语，蓬松锦绣当阳处。",
            "媿君饮食长相呼，为君昼鸣下高树。"
        ],
        "notes": "",
        "id": "3238150b2f1f053977c33f8c0fc849ef"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "小笛弄",
        "preface": "",
        "paragraphs": [
            "一尺玲珑握中翠，僊娥月浦呼龙子。",
            "五夜流珠粲梦卿，九青鸾倚洪崖醉。",
            "丹穴饥儿笑风雨，娲皇碧玉星星语。",
            "蛇蝎愁闻骨髓寒，江山恨老眠秋雾。",
            "绮席鸳鸯冷朱翠，星流露泫谁驱使。",
            "江南一曲罢伶伦，芙蓉水殿春风起。"
        ],
        "notes": "",
        "id": "7e028404cc706e4c18f5069b8a742083"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "将进酒",
        "preface": "",
        "paragraphs": [
            "金尊莫倚青春健，龌龊浮生如走电。",
            "琴瑟盘倾从世珠，黄泥局泻流年箭。",
            "麻姑爪秃瞳子昏，东皇肉角生鱼鳞。",
            "灵鼇柱骨半枯朽，骊龙德悔愁耕人。",
            "周孔蓍龟久沦没，黄蒿谁认贤愚骨。",
            "兔苑词才去不还，兰亭水石空明月。",
            "姮娥弄箫香雨收，江滨迸瑟鱼龙愁。",
            "灵芝九折楚莲醉，翾风一叹梁庭秋。",
            "醁亚蛮觥奉君寿，玉山三献春红透。",
            "银鸭金鹅言待谁，隋家岳渎皇家有。",
            "珊瑚座上凌香云，凤𦢙龙炙猩猩唇。",
            "芝兰此日不倾倒，南山白石皆贤人。",
            "文康调笑麒麟起，一曲飞龙寿天地。"
        ],
        "notes": "",
        "id": "860570735dfc826ba906cc54fdd6de10"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "钱塘对酒曲",
        "preface": "",
        "paragraphs": [
            "风天鴈悲西陵愁，使君红旗弄涛头。",
            "东海神鱼骑未得，江天大笑闲悠悠。",
            "嵯峨吴山莫夸碧，河阳经年一宵白。",
            "南州彩凤为君生，古狱愁蛇待恩泽。",
            "三清羽童来何迟，十二玉楼胡蝶飞。",
            "炎荒翡翠九门去，辽东白鹤无归期。",
            "鸱夷公子休悲悄，六鼇如镜天始老。",
            "尊前事去月团圆，琥珀无情忆苏小。"
        ],
        "notes": "",
        "id": "dd32e17001dbbd7b28cf8c18ba4fbe56"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "巫山高",
        "preface": "",
        "paragraphs": [
            "玉峰青云十二枝，金母和云赐瑶姬。",
            "花宫磊砢楚宫外，列仙八面星斗垂。",
            "秀色无双怨三峡，春风几梦襄王猎。",
            "青鸾不在嬾吹箫，斑竹题诗寄江妾。",
            "飘飖丝散巴子天，苔裳玉辔红霞幡。",
            "归时白帝掩青琐，琼枝草草遗湘烟。"
        ],
        "notes": "",
        "id": "2abcb48b4b4b26d3c88d7518863ec289"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "赠别离",
        "preface": "",
        "paragraphs": [
            "碧玉飞天星坠地，玉剑分风交合水。",
            "杨柳听歌莫向隅，鸡鸣一石留髠醉。",
            "蹄轮送客沟水东，月娥挥手崦嵫峰。",
            "蛮天列嶂俨相待，风官扫道迎游龙。",
            "天姥翦霞铺晓空，漴漴大帝开明宫。",
            "文鲸掉尾四海通，分明瀑布收灵桐。",
            "山妖水魅骑旋风，魇梦啮魂黄瘴中。",
            "借君郎鉴入崆峒，灵光草照闲花红。"
        ],
        "notes": "",
        "id": "0cda18ad00ae9a5146df43a635e11698"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "关山月",
        "preface": "",
        "paragraphs": [
            "昔年嫖姚护羌月，今照嫖姚双鬓雪。",
            "青冢曾无尺寸归，锦书多记穷荒骨。",
            "百战金疮体沙碛，乡心一片悬秋碧。",
            "汉城应期破镜时，胡尘万里婵娟隔。",
            "度碛冲云朔风起，边笳欲晚生青珥。",
            "陇上横吹霜色刀，何年断得匈奴臂。"
        ],
        "notes": "",
        "id": "8ecd3dc5f8e21340c73cd064df428e52"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "殿前生桂树",
        "preface": "",
        "paragraphs": [
            "僊娥玉宫秋夜明，桂枝拂槛参差琼。",
            "香风下天漏丁丁，牛渚翠梁横浅清羽帐不眠恨吹笙。",
            "栖乌暗惊僊子落，步月鬃云堕金雀。",
            "蕙楼凉簟翠波空，银缕香寒凤皇薄。",
            "东海即为郎斟酌，绮疏长悬七星杓。"
        ],
        "notes": "",
        "id": "ea297ea8f3f0928565c5bfc6d17904b9"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "古镜篇",
        "preface": "",
        "paragraphs": [
            "紫皇玉镜蟾蜍字，堕地千年光不死。",
            "发匣身沈古井寒，悬台日照愁成水。",
            "海户山窗几梳绾，菱花开落何人见。",
            "野老曾耕太白星，神狐夜哭秋天片。",
            "下国青铜旋磨灭，回鸾万影成枯骨。",
            "会待搏风雨泬寥，长恐莓苔蚀明月。"
        ],
        "notes": "",
        "id": "da7af3f10124310f1231b7dff06ac4b0"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "自归山",
        "preface": "",
        "paragraphs": [
            "海岳南归远，天门北望深。",
            "暂为青琐客，难换白云心。",
            "富贵老闲事，猨猱思旧林。",
            "清平无乐志，尊酒有瑶琴。"
        ],
        "notes": "",
        "id": "0d2576f9e0abe11dd61fe19541d5855d"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "渡浙江",
        "preface": "",
        "paragraphs": [
            "适越一轻艘，凌兢截鹭涛。",
            "曙光金海近，晴雪玉峰高。",
            "静寇思投笔，伤时欲钓鼇。",
            "壮心殊未展，登涉漫劳劳。"
        ],
        "notes": "",
        "id": "6193222bd68dcf72ec271fd6dc2926eb"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "清源途中旅思",
        "preface": "",
        "paragraphs": [
            "古木闽州道，驱羸落照间。",
            "投村碍野水，问店隔荒山。",
            "身事几时了，蓬飘何日闲。",
            "看花滞南国，乡月十湾环。"
        ],
        "notes": "",
        "id": "e5a17daea488e1402825509b41e0536e"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "南海送韦七使君赴象州任",
        "preface": "",
        "paragraphs": [
            "一鹗韦公子，新恩颁郡符。",
            "岛夷通荔浦，龙节过苍梧。",
            "地理金城近，天涯玉树孤。",
            "圣朝朱绂贵，从此展雄图。"
        ],
        "notes": "",
        "id": "027fdbf163b85e3fd8087bab3ea17a16"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "送沈次鲁南游",
        "preface": "",
        "paragraphs": [
            "高台赠君别，满握轩辕风。",
            "落日一挥手，金鹅云雨空。",
            "鼇洲石梁外，剑浦罗浮东。",
            "兹兴不可接，翛翛烟际鸿。"
        ],
        "notes": "",
        "id": "e34f1829c299a00254f0634fed72817d"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "南海石门戍怀古",
        "preface": "",
        "paragraphs": [
            "汉家征百越，落地丧貔貅。",
            "大野朱旗没，长江赤血流。",
            "鬼神寻覆族，宫庙变荒丘。",
            "唯有朝台月，千年照戍楼。"
        ],
        "notes": "",
        "id": "36d098200001c752fcd876d080711d81"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "赋得池塘生春草",
        "preface": "",
        "paragraphs": [
            "谢公遗咏处，池水夹通津。",
            "古往人何在，年来草自春。",
            "色宜波际绿，香异雨中新。",
            "今日青青意，空悲行路人。"
        ],
        "notes": "",
        "id": "bd80efe28be8c18fc184995642eea995"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "题居上人法华新院",
        "preface": "",
        "paragraphs": [
            "浮名深般若，方寺设莲华。",
            "钟呗成僧国，湖山称法家。",
            "一尘多宝塔，千佛大牛车。",
            "能诱泥犂客，超然识聚沙。"
        ],
        "notes": "",
        "id": "6c844219f17d008d24d337b003309b2e"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "送秦炼师",
        "preface": "",
        "paragraphs": [
            "紫府静沈沈，松轩思别吟。",
            "水流宁有意，云泛本无心。",
            "锦洞桃花远，青山竹叶深。",
            "不因时卖药，何路更相寻。"
        ],
        "notes": "",
        "id": "e68fd18481bd5fc0400fde43888e7b9f"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "哭宝月三藏大禅师",
        "preface": "",
        "paragraphs": [
            "五峰习圣罢，干竺化身归。",
            "帝子传真印，门人哭宝衣。",
            "一囊穷海没，三藏故园稀。",
            "无复天花落，悲风满铁围。"
        ],
        "notes": "",
        "id": "0448387972e866ab90d22489028a2327"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "湓城赠别",
        "preface": "",
        "paragraphs": [
            "楚岸青枫树，长随送远心。",
            "九江春水阔，三峡暮云深。",
            "气调桓伊笛，才华蔡琰琴。",
            "迢迢嫁湘汉，谁不重黄金。"
        ],
        "notes": "",
        "id": "85300feb30e0332e98a46a72df893332"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "赠别",
        "preface": "",
        "paragraphs": [
            "海国一尺绮，冰壶万缕丝。",
            "以君西攀桂，赠此金莲枝。",
            "高鸟思茂林，穷鱼乐洿池。",
            "平生握中宝，无使岁寒移。"
        ],
        "notes": "",
        "id": "2c741bf42c9105081faedb921276d546"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "赠温州韩使君",
        "preface": "",
        "paragraphs": [
            "康乐风流五百年，永嘉铃阁又登贤。",
            "严城鼓动鱼惊海，华屋尊开月下天。",
            "内使笔锋光案牍，鄢陵诗句满山川。",
            "今来谁似韩家贵，越绝髦幢鴈影连。"
        ],
        "notes": "",
        "id": "4ce9c7ef7960169055cf3a7314c9b672"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "闲居寄太学卢景博士",
        "preface": "",
        "paragraphs": [
            "无路青冥夺锦袍，耻随黄雀住蓬蒿。",
            "碧云梦后山风起，珠树诗成海月高。",
            "久滞鼎书求羽翼，未忘龙阙致波涛。",
            "闲来长得留侯癖，罗列樝梨校六韬。"
        ],
        "notes": "",
        "id": "9cb152a8ec101fffad3415b50a73362c"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "赠漳州张怡使君",
        "preface": "",
        "paragraphs": [
            "旧德徐方天下闻，当年熊轼继清芬。",
            "井田异政光蛮竹，符节深恩隔瘴云。",
            "已见嘉祥生北户，尝嫌夷貊蠹南薰。",
            "几时徴拜征西越，学著缦胡从使君。"
        ],
        "notes": "",
        "id": "b246e0c3f715e09b26010634d855ed9a"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "赠容南韦中丞",
        "preface": "",
        "paragraphs": [
            "普宁都护军威重，九驿梯航压要津。",
            "十二铜鱼尊画戟，三千犀甲拥朱轮。",
            "风云已静西山寇，闾井全移上国春。",
            "不独来苏发歌咏，天涯半是泣珠人。"
        ],
        "notes": "",
        "id": "d8ecb97e77fe3006d9e9100c3d0a19f7"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "投赠福建路罗中丞",
        "preface": "",
        "paragraphs": [
            "越艳听谣不厌听，楼船高卧静南溟。",
            "未闻建水窥龙剑，应喜家山接女星。",
            "三捷楷模光典策，一生封爵笑丹青。",
            "皇恩几日西归去，玉树扶疎正满庭。"
        ],
        "notes": "",
        "id": "60b48c04736760978d6aae40e9080492"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "赠江南李偕副使",
        "preface": "",
        "paragraphs": [
            "世禄三朝压凤池，杜陵公子汉庭知。",
            "雷封始贺堂溪剑，花府寻邀玉树枝。",
            "几日坐谈诛叛逆，列城归美见歌诗。",
            "从军莫厌千场醉，即是金銮宠命时。"
        ],
        "notes": "",
        "id": "00fef327463988f373e93b6f5ce607b1"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "贺容府韦中丞大府贤兄新除黔南经略",
        "preface": "",
        "paragraphs": [
            "蓬瀛簪笏旧联行，紫极差池降宠章。",
            "列国山河分鴈字，一门金玉尽龙骧。",
            "耿家符节朝中美，袁氏芝兰阃外香。",
            "烽戍悠悠限巴越，伫听歌咏两甘棠。"
        ],
        "notes": "",
        "id": "e2ebf169f89cafee16cc0d787e4e8965"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "和容南韦中丞题瑞亭白燕白鼠六眸龟嘉莲",
        "preface": "",
        "paragraphs": [
            "伏波恩行动南夷，交趾喧传四瑞诗。",
            "燕鼠孕灵褒上德，龟莲增耀荅无私。",
            "回翔雪侣窥簷处，照映红巢出水时。",
            "尽写流传在轩槛，嘉祥从此百年知。"
        ],
        "notes": "",
        "id": "6eabe18a923055a912fa087611f20b81"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "题豫章西山香城寺",
        "preface": "",
        "paragraphs": [
            "十地严宫礼竺皇，栴檀楼阁半天香。",
            "祇园树老梵声小，雪岭花香灯影长。",
            "霄汉落泉供月界，蓬壶灵鸟侍云房。",
            "何年七七金人降，金锡珠坛满上方。"
        ],
        "notes": "",
        "id": "17feabdb1872ecc15fc169f2ffbc3451"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "送江西周尚书赴滑台",
        "preface": "",
        "paragraphs": [
            "楚谣襦袴整三千，喉舌新恩下九天。",
            "天角雄都分节钺，蛟龙旧国罢楼船。",
            "昆河已在兵钤内，棠树空留鹤岭前。",
            "多病无因酬一顾，鄢陵千骑去翩翩。"
        ],
        "notes": "",
        "id": "4111ee7098d76a093ab450ebc42a15aa"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "闽中送任畹端公还京",
        "preface": "",
        "paragraphs": [
            "燕台下榻玉为人，月桂曾输次第春。",
            "几日酬恩坐炎瘴，九秋高驾拂星辰。",
            "汉庭凤进鹓行喜，隋国珠还水府贫。",
            "多少嘉谟奏风俗，斗牛孤剑在平津。"
        ],
        "notes": "",
        "id": "8ee267c638a17e6978a47969b512eb2a"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "豫章江楼望西山有怀",
        "preface": "",
        "paragraphs": [
            "水护星坛列太虚，烟霓十八上仙居。",
            "时人未识辽东鹤，吾祖曾传宝鼎书。",
            "终日章江催白鬓，何年丹灶见红蕖。",
            "桃花谷口春深浅，欲访仙生赤鲤鱼。"
        ],
        "notes": "",
        "id": "703c4ff341ce891a747db31b79f94dc9"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "经徐穉墓",
        "preface": "",
        "paragraphs": [
            "郏鄏妖兴炎汉衰，先生南国卧明夷。",
            "凤皇屡降玄𫄸礼，琼石终藏烈火诗。",
            "禁掖衣冠加宋鹊，湖山耕钓没尧时。",
            "千年垅树何人哭，寂寞苍苔内史碑。"
        ],
        "notes": "",
        "id": "e918a367cd5cef275adbda1c3384f98d"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "钟陵道中作",
        "preface": "",
        "paragraphs": [
            "原隰经霜蕙草黄，塞鸿消息怨流芳。",
            "秋山落照见麋鹿，南国异花开雪霜。",
            "烟火近通槃瓠俗，水云深入武陵乡。",
            "曾逢啮缺话东海，长忆萧家青玉床。"
        ],
        "notes": "",
        "id": "f30a8484695944a895674a3e3fdea03f"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "旅泊涂江",
        "preface": "",
        "paragraphs": [
            "烟雨南江一叶微，松潭渔父夜相依。",
            "断沙鴈起金精出，孤岭猨愁木客归。",
            "楚国柑橙劳梦想，丹陵霞鹤间音徽。",
            "无因得似沧溟叟，始忆离巢已倦飞。"
        ],
        "notes": "",
        "id": "e6b5917b56b0e6dbcbec5eb0c198e899"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "上建溪",
        "preface": "",
        "paragraphs": [
            "崆垌一派泻苍烟，长揖丹丘逐水仙。",
            "云树杳冥通上界，峰峦回合下闽川。",
            "侵星愁过蛟龙国，采碧时逢婺女船。",
            "已判猨催鬓先白，几重滩濑在秋天。"
        ],
        "notes": "",
        "id": "cf00403f4ee11a074782359dc0f1539c"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "冬日暮旅泊庐陵",
        "preface": "",
        "paragraphs": [
            "螺亭倚棹哭飘蓬，白浪欺船自向东。",
            "楚国蕙兰增怅望，番禺筐篚旅虚空。",
            "江城雪落千家梦，汀渚冰生一夕风。",
            "弃置侯鲭任羇束，不劳龟瓦问穷通。"
        ],
        "notes": "",
        "id": "784fec5f7167d7d07551cffbe50fd3c4"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "登宝历寺阁",
        "preface": "",
        "paragraphs": [
            "金碧高层世界空，凭蜺长啸八銮风。",
            "横轩水壮蛟龙府，倚栋星开牛斗宫。",
            "三楚故墟残景北，六朝荒苑断山东。",
            "不堪怀古劳悲笑，安得鹏抟颢气中。"
        ],
        "notes": "",
        "id": "e4edf796cab044ca8c560c26e6975855"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "寄兵部任畹郎中",
        "preface": "",
        "paragraphs": [
            "常思剑浦越清尘，荳蔻花红十二春。",
            "昆玉已成廊庙器，涧松犹是薜萝身。",
            "虽同橘柚依南土，终媿魁罡近北辰。",
            "好向昌时荐遗逸，莫教千古吊灵均。"
        ],
        "notes": "",
        "id": "efe6199c2c5b335805b05f588dbda1cc"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "赠江南从事张侍郎",
        "preface": "",
        "paragraphs": [
            "平南门馆凤皇毛，二十华轩立最高。",
            "几处谈天致云雨，早时文海得鲸鼇。",
            "姻联紫府萧窗贵，职称青钱绣服豪。",
            "江徼无虞才不展，衔杯终日咏离骚。"
        ],
        "notes": "",
        "id": "00bb74fa11728267752cb6c793f75607"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "剑池",
        "preface": "",
        "paragraphs": [
            "秦帝南巡厌火精，苍黄埋剑故丰城。",
            "霸图缭戾金龙螫，坤道扶摇紫气生。",
            "星斗卧来闲窟穴，雌雄飞去变澄泓。",
            "永怀惆怅中宵作，不见春雷发匣声。"
        ],
        "notes": "",
        "id": "29f3163416293bceebe8a7fadaa9d19a"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "洛城见贺自真飞升",
        "preface": "",
        "paragraphs": [
            "子晋鸾飞古洛川，金桃再熟贺郎仙。",
            "三清乐奏嵩丘下，五色云屯御苑前。",
            "朱顶舞低迎绛节，青鬟歌对驻香𫐌。",
            "谁能白昼相悲泣，太极光阴亿万年。"
        ],
        "notes": "",
        "id": "f011c6e2b6a07580066980305e42e49d"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "谪仙吟赠赵道士",
        "preface": "",
        "paragraphs": [
            "汗漫东游黄鹤雏，缙云仙子住清都。",
            "三元麟凤推高座，六甲风雷閟小壶。",
            "日月暗资灵寿药，山河拟作化生符。",
            "若为失意居蓬岛，鼇足尘飞桑树枯。"
        ],
        "notes": "",
        "id": "7b2c2b42a3afc784972df8a521ea1c89"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "夜别温商梓州",
        "preface": "",
        "paragraphs": [
            "凤皇城里花时别，玄武江边月下逢。",
            "客舍莫辞先买酒，相门曾忝旧登龙。",
            "迎风骚屑千家竹，隔水悠扬午夜钟。",
            "明日又行西蜀去，不堪天际远山重。"
        ],
        "notes": "",
        "id": "e9964ca2ebd268722566cebcdac0e13a"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "题赠高闲上人",
        "preface": "",
        "paragraphs": [
            "簷卜花间客，轩辕席上珍。",
            "笔江秋菡萏，僧国瑞麒麟。",
            "内殿初招隐，曹溪得后尘。",
            "龙蛇惊粉署，花雨对金轮。",
            "白马方依汉，朱星又入秦。",
            "剧谈凌凿齿，清论倒波旬。",
            "拂石先天古，降龙旧国春。",
            "珠还合浦老，龙去玉州贫。",
            "鸳鹭输黄绢，场坛遶白萍。",
            "鼎湖闲入梦，金阁静通神。",
            "海气成方丈，山泉落净巾。",
            "猕猴深爱月，鸥鸟不猜人。",
            "拂岳萧萧竹，垂空澹澹津。",
            "汉珠难觅对，荆璞本来真。",
            "伊傅多联壁，刘雷竞买邻。",
            "江边有国宝，时为㔉星辰。"
        ],
        "notes": "",
        "id": "8172f1e7ca213cd639b4207c79e326eb"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "哭王赞府",
        "preface": "",
        "paragraphs": [
            "白水流今古，青山送死生。",
            "驱驰三楚掾，倏忽一空名。",
            "金玉埋臯壤，芝兰哭弟兄。",
            "龙头孤后进，鹏翅失前程。",
            "愁变风云色，悲连鼓角声。",
            "落星辞圣代，寒梦闭佳城。",
            "伊昔来江邑，从容副国英。",
            "德逾栖棘美，公亚饮冰清。",
            "大厦亡孤直，群儒忆老成。",
            "白驹悲里巷，梁木恸簪缨。",
            "陇遂添新草，珠还满旧籝。",
            "苍苍难可问，原上晚烟横。"
        ],
        "notes": "",
        "id": "e43ae9c0968221d74cb7029b50c4e43e"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "圣帝撃壤歌四十声",
        "preface": "",
        "paragraphs": [
            "百六承尧绪，艰难土运昌。",
            "太虚横彗孛，中野鬬豺狼。",
            "帝曰更吾嗣，时哉忆圣唐。",
            "英星垂将校，神岳诞忠良。",
            "炼石医元气，屠鼇正昊苍。",
            "扫原铺一德，驱祲立三光。",
            "大道重苏息，真风再发扬。",
            "芟夷逾旧迹，神圣掩前王。",
            "郊酒酣寥廓，鸿恩受渺茫。",
            "地图龟负出，天诰凤衔将。",
            "杂贡来山峙，群夷入鴈行。",
            "紫泥搜海岱，鸿笔富岩廊。",
            "鹰象敷宸极，寰瀛作瑞坊。",
            "泥丸封八表，金镜照中央。",
            "构殿基麟趾，开藩表凤翔。",
            "銮舆亲稼穑，朱幌务蚕桑。",
            "戎羯输天马，灵仙侍玉房。",
            "宫仪水搜甲，门卫绿沈枪。",
            "陶铸超三古，车书混万方。",
            "时巡望虞舜，搜狩法殷汤。",
            "化合讴谣满，年丰鬼蜮藏。",
            "政源归牧马，宫法付神羊。",
            "宝鼎无灵应，金瓯肯破伤。",
            "封山昭茂绩，祠执荅嘉祥。",
            "在昔宫闱僭，仍罹羿浞殃。",
            "牝鸡何譈䜕，猘犬漫劻勷。",
            "苗祷三灵怒，桓偷九族亡。",
            "鲸鲵寻挂网，魑魅旋投荒。",
            "松栢霜逾翠，芝兰露更香。",
            "圣谟流祚远，仙系发源长。",
            "岛屿征徭薄，漪澜泛稻凉。",
            "凫鱼餍飡啖，荷薜足衣裳。",
            "寤寐华胥国，嬉游太素乡。",
            "鹰鹯飞接翼，忠孝住连墙。",
            "有叟能调鼎，无媒隐钓璜。",
            "乾坤资识量，江海入文章。",
            "野鹤思蓬阙，山麋忆庙堂。",
            "泥沙空淬砺，星斗屡低昂。",
            "历草何因见，衢尊岂暂忘。",
            "终随嘉橘赋，霄汉谒羲皇。"
        ],
        "notes": "",
        "id": "94fb0e551f7bb822959ce186c81ea2fe"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "续古二十九首 一",
        "preface": "",
        "paragraphs": [
            "大尧登宝位，麟凤焕宸居。",
            "海曲沾恩泽，还生比目鱼。"
        ],
        "notes": "",
        "id": "ee7bd364c5d64ca65dee1876d20f7272"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "续古二十九首 二",
        "preface": "",
        "paragraphs": [
            "生值揖逊历，长歌东南春。",
            "钓鼇年三十，未见天子巡。"
        ],
        "notes": "",
        "id": "da7717efd20dc727ecf95286545c9983"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "续古二十九首 三",
        "preface": "",
        "paragraphs": [
            "轩辕承化日，群凤戏池台。",
            "大朴衰丧后，仲尼生不来。"
        ],
        "notes": "",
        "id": "4ad1b29c02653dcce4a22d0f7c9169fd"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "续古二十九首 四",
        "preface": "",
        "paragraphs": [
            "大道归孟门，萧兰日争长。",
            "想得巢居时，碧江应无浪。"
        ],
        "notes": "",
        "id": "fab4ada9f1f35c569de61ca7f8018141"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "续古二十九首 五",
        "preface": "",
        "paragraphs": [
            "矻矻蓬舍下，慕君麒麟阁。",
            "笑杀王子乔，寥天乘白鹤。"
        ],
        "notes": "",
        "id": "3822f8bfec6b214aa6e6b4fce3d726a1"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "续古二十九首 六",
        "preface": "",
        "paragraphs": [
            "杳杳巫峡云，悠悠汉江水。",
            "愁杀几少年，春风相忆地。"
        ],
        "notes": "",
        "id": "3e98d6cbcda4de9f955a400f79e2b273"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "续古二十九首 七",
        "preface": "",
        "paragraphs": [
            "吴洲采芳客，桂棹木兰船。",
            "日晚欲有寄，裴回春风前。"
        ],
        "notes": "",
        "id": "093b210b35989fe5046b0dfd8cb44de0"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "续古二十九首 八",
        "preface": "",
        "paragraphs": [
            "仙家风景晏，浮世年华速。",
            "邂逅汉武时，蟠桃海东熟。"
        ],
        "notes": "",
        "id": "df82f44d078fc94c38ef08142141678f"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "续古二十九首 九",
        "preface": "",
        "paragraphs": [
            "南国珊瑚树，好裁天马鞭。",
            "鱼龙不解语，海曲空婵娟。"
        ],
        "notes": "",
        "id": "69d2b57f42dabac23a7c523ce409006b"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "续古二十九首 十",
        "preface": "",
        "paragraphs": [
            "周穆恣游幸，横天驱八龙。",
            "宁知泰山下，日日望登封。"
        ],
        "notes": "",
        "id": "8ecfb19a80822055456cd906125a5d78"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "续古二十九首 十一",
        "preface": "",
        "paragraphs": [
            "秦国饶罗网，中原绝麟凤。",
            "万乘巡海回，鲍鱼空相送。"
        ],
        "notes": "",
        "id": "9eb7d614d5ba9441224e4ea352e98c8e"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "续古二十九首 十二",
        "preface": "",
        "paragraphs": [
            "秦家无庙略，遮虏续长城。",
            "万姓陇头死，中原荆棘生。"
        ],
        "notes": "",
        "id": "8d318ffa4a7aeddb43dd40ed4784fcd7"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "续古二十九首 十三",
        "preface": "",
        "paragraphs": [
            "秦作东海桥，中州鬼辛苦。",
            "纵得跨蓬莱，群仙亦飞去。"
        ],
        "notes": "",
        "id": "f5945a504da8f93ee654d9003f917db9"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "续古二十九首 十四",
        "preface": "",
        "paragraphs": [
            "隋炀弃中国，龙舟巡海涯。",
            "春风广陵苑，不见秦宫花。"
        ],
        "notes": "",
        "id": "1b0ad50e94f36ae48475926e826cbb11"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "续古二十九首 十五",
        "preface": "",
        "paragraphs": [
            "范子相句践，灭吴成大勋。",
            "虽然五湖去，终媿磻溪云。"
        ],
        "notes": "",
        "id": "d9c7ba62d82bd969e4a88e02a488cbda"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "续古二十九首 十六",
        "preface": "",
        "paragraphs": [
            "麟凤识翔蛰，圣贤明卷舒。",
            "哀哉嵇叔夜，智不及鶢鶋。"
        ],
        "notes": "",
        "id": "c1579652b749c891ff4bbf34c3d0e0cb"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "续古二十九首 十七",
        "preface": "",
        "paragraphs": [
            "战地三尺骨，将军一身贵。",
            "自古若吊冤，落花少于泪。"
        ],
        "notes": "",
        "id": "8b81c0bdff744a13c5c6cfe232e9aa01"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "续古二十九首 十八",
        "preface": "",
        "paragraphs": [
            "楚国千里旱，土龙日已多。",
            "九谷竟枯死，好云闲嵯峨。"
        ],
        "notes": "",
        "id": "05fd136941f4690e65151a40144d58d7"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "续古二十九首 十九",
        "preface": "",
        "paragraphs": [
            "汉家三殿色，恩泽若飘风。",
            "今日黄金屋，明朝长信宫。"
        ],
        "notes": "",
        "id": "50d067bc3ff992913bbfb9dec4ee4575"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "续古二十九首 二十",
        "preface": "",
        "paragraphs": [
            "南园杏花发，北渚梅花落。",
            "吴女妒西施，容华日消铄。"
        ],
        "notes": "",
        "id": "1af86d426d07b42737e462cde299997e"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "续古二十九首 二十一",
        "preface": "",
        "paragraphs": [
            "山鸡理毛羽，自言胜乌鸢。",
            "一朝逢𬸚𬸦，羞死南海边。"
        ],
        "notes": "",
        "id": "896ed40faf8cdf859ecaf5a656177867"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "续古二十九首 二十二",
        "preface": "",
        "paragraphs": [
            "秦家卷衣贵，本是倡家子。",
            "金殿一承恩，貂蝉满乡里。"
        ],
        "notes": "",
        "id": "002ca22effab7ec87c682ff7415141f4"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "续古二十九首 二十三",
        "preface": "",
        "paragraphs": [
            "魏宫薛家女，秀色倾三殿。",
            "武帝鼎湖归，一身似秋扇。"
        ],
        "notes": "",
        "id": "143911ecc9aceb9465e5e4163c2887d8"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "续古二十九首 二十四",
        "preface": "",
        "paragraphs": [
            "婵娟越机里，织得双栖凤。",
            "慰此殊世花，金梭忽停弄。"
        ],
        "notes": "",
        "id": "c6849ed9e644e3a5a754e03b84a00474"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "续古二十九首 二十五",
        "preface": "",
        "paragraphs": [
            "学古三十载，犹依白云居。",
            "每览班超传，令人慵读书。"
        ],
        "notes": "",
        "id": "5bee0e16d54b405e4ae139185d096d25"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "续古二十九首 二十六",
        "preface": "",
        "paragraphs": [
            "雄剑久濩落，夜吟秋风起。",
            "不是懒为龙，此非延平水。"
        ],
        "notes": "",
        "id": "8f4779dc64676fe07c702b47a822f2ba"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "续古二十九首 二十七",
        "preface": "",
        "paragraphs": [
            "朝为杨柳色，暮作芙蓉好。",
            "春风若有情，江山相逐老。"
        ],
        "notes": "",
        "id": "bedcd20781aee2d7c46fa7613405a4e9"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "续古二十九首 二十八",
        "preface": "",
        "paragraphs": [
            "景龙临太极，五凤当庭舞。",
            "谁信壁间梭，升天作云雨。"
        ],
        "notes": "",
        "id": "caad18d09c1e3646291be3204d5db4ae"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "续古二十九首 二十九",
        "preface": "",
        "paragraphs": [
            "曾梦诸侯笑，康囚议脱枷。",
            "千根池底藕，一朵火中花。"
        ],
        "notes": "",
        "id": "16e1ad0448f6e1b2df3620a92354e4e5"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "永嘉赠别",
        "preface": "",
        "paragraphs": [
            "芳草温阳客，归心浙水西。",
            "临风青桂檝，几日白苹溪。"
        ],
        "notes": "",
        "id": "d61b243d3d6f7d6101c68786adf9e798"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "有所思",
        "preface": "",
        "paragraphs": [
            "欲唱玄云曲，知音复谁是。",
            "采掇情未来，临池画春水。"
        ],
        "notes": "",
        "id": "ae1c4704b035a2e33d3d5e9f66a0010b"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "吴苑思",
        "preface": "",
        "paragraphs": [
            "今人地藏古人骨，古人花为今人发。",
            "江南何处葬西施，谢豹空闻采香月。"
        ],
        "notes": "",
        "id": "bab16c15b3f44607dd57d78608188d89"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "麻姑井边一株杏，花开不如古时红。",
            "西邻蔡家十岁女，年年二月卖东风。"
        ],
        "notes": "",
        "id": "4fd925ad2d635f3fa3bd64658e6ae6a2"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "朝元引四首 一",
        "preface": "",
        "paragraphs": [
            "帝烛荧煌下九天，蓬莱宫晓玉炉烟。",
            "无央鸾凤随金母，来贺熏风一万年。"
        ],
        "notes": "",
        "id": "aaba0bb33dd41a9f42a34c9d8a035bd3"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "朝元引四首 二",
        "preface": "",
        "paragraphs": [
            "正殿云开露冕旒，下方珠翠压鼇头。",
            "天鸡唱罢南山晓，春色光辉十二楼。"
        ],
        "notes": "",
        "id": "80ba3fe2127e89e9c3e0f24afc7da66a"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "朝元引四首 三",
        "preface": "",
        "paragraphs": [
            "万宇灵祥拥帝居，东华元老荐屠苏。",
            "龙池遥望非烟拜，五色曈昽在玉壶。"
        ],
        "notes": "",
        "id": "068f901310961283fb9cc268d3c7d67c"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "朝元引四首 四",
        "preface": "",
        "paragraphs": [
            "宝祚河宫一向清，龟鱼天篆益分明。",
            "近臣谁献登封草，五岳齐呼万岁声。"
        ],
        "notes": "",
        "id": "81551b0a1236e6ecfcf90e1fdca7bd25"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "宿天竺寺",
        "preface": "",
        "paragraphs": [
            "一宵何期此灵境，五粒松香金地冷。",
            "西僧示我高隐心，月在中峰葛洪井。"
        ],
        "notes": "",
        "id": "35b8185a3919946d13b655d2d8a83d3b"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "赋得古莲塘",
        "preface": "",
        "paragraphs": [
            "阖闾宫娃能采莲，明珠作佩龙为船。",
            "三千巧笑不复见，江头废苑花年年。"
        ],
        "notes": "",
        "id": "6730d5d13886f033fc3aa2e172be7e40"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "双桂咏",
        "preface": "",
        "paragraphs": [
            "青冥结根易倾倒，沃洲山中双树好。",
            "瑠璃宫殿无斧声，石上萧萧伴僧老。"
        ],
        "notes": "",
        "id": "430323c773fe142d2eecfacb5f22c4ff"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "夏日怀天台",
        "preface": "",
        "paragraphs": [
            "竹斋睡余柘浆清，麟凤诱我劳此生。",
            "勿忆天台掩书坐，涧云起尽红峥嵘。"
        ],
        "notes": "",
        "id": "50944ebcd0aabe46c4613b9519d4b582"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "临风叹",
        "preface": "",
        "paragraphs": [
            "芙蓉楼中饮君酒，骊驹结言春杨柳。",
            "豫章花落不见归，一望东风堪白首。"
        ],
        "notes": "",
        "id": "9b37d42335c8d09651864e956332644d"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "春日行",
        "preface": "",
        "paragraphs": [
            "𫛸鴂初鸣洲渚满，龙蛇洗鳞春水暖。",
            "病多欲问山寺僧，湖上人传石桥断。"
        ],
        "notes": "",
        "id": "40d60bf9a528206b166a2da78c258f07"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "春归去",
        "preface": "",
        "paragraphs": [
            "九十春光在何处，古人今人留不住。",
            "年年白眼向黔娄，唯放蛴螬飞上树。"
        ],
        "notes": "",
        "id": "b3cc5f310239732880a58639e3a30546"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "蜀葵咏",
        "preface": "",
        "paragraphs": [
            "绿衣宛地红倡倡，熏风似舞诸女郎。",
            "南邻荡子妇无赖，锦机春夜成文章。"
        ],
        "notes": "",
        "id": "b8d7a31a01d5516e82cc549bd87dcda3"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "南昌道中",
        "preface": "",
        "paragraphs": [
            "古道夤缘蔓黄葛，桓伊冢西春水阔。",
            "村翁莫倚横浦罾，一半鱼虾属鹈獭。"
        ],
        "notes": "",
        "id": "c21a0d72e1dd0a4d3d5aaf42e19dd4e4"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "子规思",
        "preface": "",
        "paragraphs": [
            "春山杜鹃来几日，夜啼南家复北家。",
            "野人听此坐惆怅，恐畏踏落东园花。"
        ],
        "notes": "",
        "id": "71342de88273857774e6ed9d88328212"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "吴兴秋思二首 一",
        "preface": "",
        "paragraphs": [
            "不是苕溪厌看月，天涯有程云树凉。",
            "何意汀洲剩风雨，白苹今日似潇湘。"
        ],
        "notes": "",
        "id": "0f4011c79a3f5b3e5aa4203effd41955"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "吴兴秋思二首 二",
        "preface": "",
        "paragraphs": [
            "日夕鲲鱼梦南国，苕阳水高迷渡头。",
            "故山秋风忆归去，白云又被王孙留。"
        ],
        "notes": "",
        "id": "529c1c4f8f520376dc7408b04d057a1f"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "闽川梦归",
        "preface": "",
        "paragraphs": [
            "千里潺湲建溪路，梦魂一夕西归去。",
            "龙舼欲上巴兽滩，越王金鸡报天曙。"
        ],
        "notes": "",
        "id": "ac5e75c08b256c6fe6a5fc5054823d23"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "竹十一首 一",
        "preface": "",
        "paragraphs": [
            "不压东溪绿玉君，天坛双凤有时闻。",
            "一峰晓似朝仙处，青节森森倚绛云。"
        ],
        "notes": "",
        "id": "2cbcb96040f5880fcea7eb4623ff67df"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "竹十一首 二",
        "preface": "",
        "paragraphs": [
            "万枝朝露学潇湘，杳霭孤亭白石凉。",
            "谁道乖龙不得雨，春雷入地马鞭狂。"
        ],
        "notes": "",
        "id": "cc19a912dff60ed60a6b277d9724879e"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "竹十一首 三",
        "preface": "",
        "paragraphs": [
            "啸入新篁一里行，万竿如罋锁龙泓。",
            "惊巢翡翠无寻处，闲倚云根刻姓名。"
        ],
        "notes": "",
        "id": "c96dc86f69e5fe08a22f232a9cb6f904"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "竹十一首 四",
        "preface": "",
        "paragraphs": [
            "青岚箒亚思吾祖，绿润偏多忆蔡邕。",
            "长听南园风雨夜，恐生鳞甲尽为龙。"
        ],
        "notes": "",
        "id": "1ab00264c0766f3240d90b6fda9ca141"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "竹十一首 五",
        "preface": "",
        "paragraphs": [
            "迸玉闲抽上钓矶，翠苗番次脱霞衣。",
            "山童泥乞青騘马，骑过春泉掣手飞。"
        ],
        "notes": "",
        "id": "9bc10fd015e9a58a6533e1dd3f4b4143"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "竹十一首 六",
        "preface": "",
        "paragraphs": [
            "须题内史琅玕坞，几醉山阳瑟瑟村。",
            "剩养万茎将扫俗，莫教凡鸟闹云门。"
        ],
        "notes": "",
        "id": "f23224e96c97a090ba9a9be91c56b7e3"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "竹十一首 七",
        "preface": "",
        "paragraphs": [
            "一溪云母间灵花，似到封侯逸士家。",
            "谁识雌雄九成律，子乔丹井在深涯。"
        ],
        "notes": "",
        "id": "a3fbebe8408f2fafb8cdf5a1b2300682"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "竹十一首 八",
        "preface": "",
        "paragraphs": [
            "燕燕雏时紫米香，野溪羞色过东墙。",
            "诸儿莫抝成蹊笋，从结高笼养凤皇。"
        ],
        "notes": "",
        "id": "9503a07b35b55ef37f288c7b47e3310e"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "竹十一首 九",
        "preface": "",
        "paragraphs": [
            "一节呼龙万里秋，数茎垂海六鼇愁。",
            "更须瀑布峰前种，云里阑干过子猷。"
        ],
        "notes": "",
        "id": "f0bbbf763e292f136a4fc66f9259c189"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "竹十一首 十",
        "preface": "",
        "paragraphs": [
            "丘壑谁堪话碧鲜，静寻春谱认婵娟。",
            "会当小杀青瑶简，图写龟鱼把上天。"
        ],
        "notes": "",
        "id": "70564e45db64fbd45df56193a845ef0b"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "竹十一首 十一",
        "preface": "",
        "paragraphs": [
            "玄圃千春闭玉丛，湛阳一祖碧云空。",
            "不须骚屑愁江岛，今日南枝在国风。"
        ],
        "notes": "",
        "id": "186a4e9b50e17b0816d4507e66f99b0a"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "钟陵秋夜",
        "preface": "",
        "paragraphs": [
            "洪崖岭上秋月明，野客枕底章江清。",
            "蓬壶宫阙不可梦，一一入楼归鴈声。"
        ],
        "notes": "",
        "id": "82100b353d72f07123ffc6f70ae826be"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "江上逢故人",
        "preface": "",
        "paragraphs": [
            "十年蓬转金陵道，长哭青云身不早。",
            "故乡逢尽白头人，清江颜色何曾老。"
        ],
        "notes": "",
        "id": "2d85d87122a27ac512312289e3e42d4c"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "水调词十首 一",
        "preface": "",
        "paragraphs": [
            "黠虏迢迢未肯和，五陵年少重横戈。",
            "谁家不结空闺恨，玉筯阑干妾最多。"
        ],
        "notes": "",
        "id": "bb4443980c4dcf73b79e13feca8c0422"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "水调词十首 二",
        "preface": "",
        "paragraphs": [
            "羽管慵调怨别离，西园新月伴愁眉。",
            "容华不分随年去，独有妆楼明镜知。"
        ],
        "notes": "",
        "id": "84bb4230fe2809fdee721dfe0135b1cc"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "水调词十首 三",
        "preface": "",
        "paragraphs": [
            "忆饯良人玉塞行，棃花三见换啼莺。",
            "边场岂得胜闺阁，莫逞雕弓过一生。"
        ],
        "notes": "",
        "id": "387aaf2eae852c61fe8a81eaf3a18bdc"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "水调词十首 四",
        "preface": "",
        "paragraphs": [
            "惆怅江南早鴈飞，年年辛苦寄寒衣。",
            "征人岂不思乡国，只是皇恩未放归。"
        ],
        "notes": "",
        "id": "98a8c52ad96e3f0b782e1bd2e7db4f11"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "水调词十首 五",
        "preface": "",
        "paragraphs": [
            "水阁莲开燕引雏，朝朝攀折望金吾。",
            "闻道碛西春不到，花时还忆故园无。"
        ],
        "notes": "",
        "id": "fce0d750cffc6665e5a943d121aa31b4"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "水调词十首 六",
        "preface": "",
        "paragraphs": [
            "自从清野戍辽东，舞袖香销罗幌空。",
            "几度长安发梅柳，节旄零落不成功。"
        ],
        "notes": "",
        "id": "24d006157807bed9cc7741db441b25f3"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "水调词十首 七",
        "preface": "",
        "paragraphs": [
            "长夜孤眠倦锦衾，秦楼霜月苦边心。",
            "征衣一倍装绵厚，犹虑交河雪冻深。"
        ],
        "notes": "",
        "id": "c61f9e6d47b9cde621eaf7d4f58caffc"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "水调词十首 八",
        "preface": "",
        "paragraphs": [
            "瀚海长征古别离，华山归马是何时。",
            "仍闻万乘尊犹屈，装束千娇嫁郅支。"
        ],
        "notes": "",
        "id": "d57bc4c934b59cd5391cccab1a77b1f9"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "水调词十首 九",
        "preface": "",
        "paragraphs": [
            "沙塞依稀落日边，寒宵魂梦怯山川。",
            "离居渐觉笙歌懒，君逐嫖姚已十年。"
        ],
        "notes": "",
        "id": "483f05939e0b074c0e58858c2fa2d91c"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "水调词十首 十",
        "preface": "",
        "paragraphs": [
            "万里轮台音信稀，传闻移帐护金微。",
            "会须麟阁留踪迹，不斩天骄莫议归。"
        ],
        "notes": "",
        "id": "200e5f4efdf4b5238a23f1e7bce47d54"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "送谢山人归江夏",
        "preface": "",
        "paragraphs": [
            "黄鹤春风二千里，山人佳期碧江水。",
            "携琴一醉杨柳堤，日暮龙沙白云起。"
        ],
        "notes": "",
        "id": "dcc8e9e5aa61f15918078737807020b5"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "闲居杂兴五首 一",
        "preface": "",
        "paragraphs": [
            "虞韶九奏音犹在，只是巴童自弃遗。",
            "闲卧清秋忆师旷，好风摇动古松枝。"
        ],
        "notes": "",
        "id": "ce133d0f56d23e466da72cf09fba06eb"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "闲居杂兴五首 二",
        "preface": "",
        "paragraphs": [
            "一顾成周力有余，白云闲钓五溪鱼。",
            "中原莫道无麟凤，自是皇家结网疎。"
        ],
        "notes": "",
        "id": "69c7777da4294ed77cb8ae41d5031e6f"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "闲居杂兴五首 三",
        "preface": "",
        "paragraphs": [
            "长爱真人王子乔，五松山月伴吹箫。",
            "从他浮世悲生死，独驾苍鳞入九霄。"
        ],
        "notes": "",
        "id": "05ad451f325c00192434e9d22f37ed53"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "闲居杂兴五首 四",
        "preface": "",
        "paragraphs": [
            "越里娃童锦作襦，艳歌声压郢中姝。",
            "无人说向张京兆，一曲江南十斛珠。"
        ],
        "notes": "",
        "id": "a257965cc41f75973ba89da54500b8f9"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "闲居杂兴五首 五",
        "preface": "",
        "paragraphs": [
            "云堆西望贼连营，分阃何当举义兵。",
            "莫道羔裘无壮节，古来成事尽书生。"
        ],
        "notes": "",
        "id": "2070b87e10d469e0f4ab94228e87503d"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "泉州刺桐花咏兼呈赵使君 一",
        "preface": "",
        "paragraphs": [
            "髣髴三株植世间，风光满地赤城闲。",
            "无因秉烛看奇树，长伴刘公醉玉山。"
        ],
        "notes": "",
        "id": "5e1ea21b26f7aae33f7516d8f1ace186"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "泉州刺桐花咏兼呈赵使君 二",
        "preface": "",
        "paragraphs": [
            "海曲春深满郡霞，越人多种刺桐花。",
            "可怜虎竹西楼色，锦帐三千阿母家。"
        ],
        "notes": "",
        "id": "2c7d877cd5c0f39fe62fedd921dea679"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "泉州刺桐花咏兼呈赵使君 三",
        "preface": "",
        "paragraphs": [
            "石氏金园无此艳，南都旧赋乏灵材。",
            "只因赤帝宫中树，丹凤新衔出世来。"
        ],
        "notes": "",
        "id": "e27e2e6600dd56e31b6d483064fd79f9"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "泉州刺桐花咏兼呈赵使君 四",
        "preface": "",
        "paragraphs": [
            "猗猗小艳夹通衢，晴日熏风笑越姝。",
            "只是红芳移不得，刺桐屏幛满中都。"
        ],
        "notes": "",
        "id": "ce96b59338f5e8a87a2b8c4ff5c7a530"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "泉州刺桐花咏兼呈赵使君 五",
        "preface": "",
        "paragraphs": [
            "不胜攀折怅年华，红树南看见海涯。",
            "故国春风归去尽，何人堪寄一枝花。"
        ],
        "notes": "",
        "id": "66bed200807d6cd04b4debd878e00dd5"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "泉州刺桐花咏兼呈赵使君 六",
        "preface": "",
        "paragraphs": [
            "赤帝常闻海上游，三千幢盖拥炎州。",
            "今来树似离宫色，红翠斜欹十二楼。"
        ],
        "notes": "",
        "id": "19c84863073e5e679f503634023e39b2"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "投赠福建桂常侍二首 一",
        "preface": "",
        "paragraphs": [
            "后来台席更何人，都护朝天拜近臣。",
            "长笑当时汉卿士，等闲恩泽画麒麟。"
        ],
        "notes": "",
        "id": "7f667fcabc3f41fc116b98a67c9e16c3"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "投赠福建桂常侍二首 二",
        "preface": "",
        "paragraphs": [
            "匝地歌钟镇海隅，城池鞅掌旧名都。",
            "不知珠履三千外，更许侯嬴寄食无。"
        ],
        "notes": "",
        "id": "8dc3e4bfe1d77244953425e9ab695c92"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "陇西行四首 一",
        "preface": "",
        "paragraphs": [
            "汉主东封报太平，无人金阙议边兵。",
            "纵饶夺得林胡塞，碛地桑麻种不生。"
        ],
        "notes": "",
        "id": "282f65480339120b4c55df8ecc238dc2"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "陇西行四首 二",
        "preface": "",
        "paragraphs": [
            "誓扫匈奴不顾身，五千貂锦丧胡尘。",
            "可怜无定河边骨，犹是春闺梦里人。"
        ],
        "notes": "",
        "id": "151a67682343f749a62d5d343bf76946"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "陇西行四首 三",
        "preface": "",
        "paragraphs": [
            "陇戍三看塞草青，楼烦新替护羌兵。",
            "同来死者伤离别，一夜孤魂哭旧营。"
        ],
        "notes": "",
        "id": "ccbe089d53713b5b34937726e7c9b320"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "陇西行四首 四",
        "preface": "",
        "paragraphs": [
            "黠虏生擒未有涯，黑山营阵识龙蛇。",
            "自从贵主和亲后，一半胡风似汉家。"
        ],
        "notes": "",
        "id": "4cc27482ebc4a40be6853192f54223db"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "荅莲花妓",
        "preface": "",
        "paragraphs": [
            "近来诗思清于水，老去风情薄似云。",
            "已向升天得门户，锦衾深愧卓文君。"
        ],
        "notes": "",
        "id": "830d00ceff580b64361d08d03903ada1"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "镜道中吹箫",
        "preface": "",
        "paragraphs": [
            "金栏白的善𥮾𥰭，双凤夜伴江南栖。",
            "十洲人听玉楼晓，空向千山桃杏枝。"
        ],
        "notes": "",
        "id": "d85bea93ec72354563fea2f2ac7e7896"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "赠野老",
        "preface": "",
        "paragraphs": [
            "何年种芝白云里，人传先生老莱子。",
            "消磨世上名利心，澹若岩间一流水。"
        ],
        "notes": "",
        "id": "7e57f146089158bacdf8c76d9a02f3a4"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "酬元亨上人",
        "preface": "",
        "paragraphs": [
            "一衲净居云梦合，秋来诗思祝融高。",
            "何因知我津涯阔，远寄东溟六巨鼇。"
        ],
        "notes": "",
        "id": "34d826a6a29c1262d255eb8d155718d9"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "题徐穉湖亭",
        "preface": "",
        "paragraphs": [
            "伏龙山横洲渚地，人如白苹自生死。",
            "洪崖成道二千年，唯有徐君播青史。"
        ],
        "notes": "",
        "id": "fe1a219cca4ac3658d991f03f43ea8a1"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "鄱阳秋夕",
        "preface": "",
        "paragraphs": [
            "忆昔鄱阳旅游日，曾听南家争捣衣。",
            "今夜重开旧砧杵，当时还见鴈南飞。"
        ],
        "notes": "",
        "id": "b2853ab5ae2c1a6c4652bcc695821913"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "飞龙引",
        "preface": "",
        "paragraphs": [
            "长洲茂苑朝夕池，映日含风结细漪。",
            "坐当伏槛红莲披，雕轩洞户青苹吹。",
            "轻幌芳烟郁金馥，绮簷花簟桃李枝。",
            "苕苕翡翠但相逐，桂树鸳鸯恒并宿。"
        ],
        "notes": "",
        "id": "e5350c73e3e3a8ce4fc57143903acbd8"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "蝉声将月短，草色与秋长。",
            "比屋歌黄竹，何人撼白榆。",
            "好看如镜夜，莫笑似弓时。",
            "江湖水清浅，不足掉鲸尾。",
            "饮水狼子瘦，思日鹧鸪寒。",
            "一鼎雄雌金液火，十年寒暑鹿麑裘。",
            "寄语东流任斑鬓，向隅终守铁梭飞。",
            "乾坤见了文章懒，龙虎成来印绶疎。",
            "近来世上无徐庶，谁向桑麻识卧龙。"
        ],
        "notes": "",
        "id": "6148afb284853bc07bc9062f4a3c24f1"
    },
    {
        "author": "陈陶",
        "dynasty": "唐",
        "type": "诗",
        "rhythmic": "",
        "title": "和江西李助副使早登开元寺阁",
        "preface": "",
        "paragraphs": [
            "空（按：《全唐诗》卷七四五此诗，第十五句缺一字。",
            "检胡震亨《唐首戊签》八〖《统签》卷五九七〗，收此诗于雍陶名下，题作《登武昌江山寺》，第十五句不缺，作「书剑忽若空」。",
            "全诗较长，不重录。",
            "胡氏未云因何收归雍陶名下。",
            "《唐音戊签余》二八陈陶名下重收。",
            "）。"
        ],
        "notes": "",
        "id": "44056c417af513a7fa052cb1c437a39b"
    }
]