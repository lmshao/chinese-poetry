[
    {
        "author": "晁端礼",
        "dynasty": "宋",
        "type": "词",
        "rhythmic": "一丛花",
        "title": "",
        "preface": "",
        "paragraphs": [
            "谪仙海上驾鲸鱼。",
            "谈笑下蓬壶。",
            "神寒骨重真男子，是我家、千里龙驹。",
            "经纶器业，文章光焰，流辈更谁如。",
            "渊明元与世情疏。",
            "松菊爱吾庐。",
            "他年定契非熊卜，也未应、鹤发樵渔。",
            "手栽露桃，亲移云杏，真是种星榆。"
        ],
        "notes": "",
        "id": "090395a58b026399b70616de7a339b48"
    },
    {
        "author": "晁端礼",
        "dynasty": "宋",
        "type": "词",
        "rhythmic": "一斛珠",
        "title": "",
        "preface": "",
        "paragraphs": [
            "相思最苦。",
            "别来有甚好情绪。",
            "夜间无限凄惶处。",
            "睡不著时，没个人言语。",
            "所恨不能飞上路。",
            "书书直怪迟归去。",
            "外边闲事无心覰。",
            "直自我咱，怕你恶肠肚。"
        ],
        "notes": "",
        "id": "cfe06d98312da0081673569fe7bd189d"
    },
    {
        "author": "晁端礼",
        "dynasty": "宋",
        "type": "词",
        "rhythmic": "一斛珠",
        "title": "",
        "preface": "",
        "paragraphs": [
            "伤春怀抱。",
            "清明过后莺声老。",
            "劝君莫向愁人道。",
            "又被香轮，碾破青青草。",
            "夜来风雨连清晓。",
            "秋千院落无人到。",
            "梦回酒醒愁多少。",
            "犹赖春寒，未放花开了。"
        ],
        "notes": "",
        "id": "06b3e0ec8c5b8a26d18e2a21e63c4cf5"
    },
    {
        "author": "晁端礼",
        "dynasty": "宋",
        "type": "词",
        "rhythmic": "一落索",
        "title": "",
        "preface": "",
        "paragraphs": [
            "道著明朝分袂。",
            "早眉头攒翠。",
            "不言不语只偎人，满眼里、汪汪地。",
            "向道不须如此。",
            "转吞声饮气。",
            "一团儿肌骨不禁春，甚有得、许多泪。"
        ],
        "notes": "",
        "id": "227847bfe4426e0330ec49133198a5e8"
    },
    {
        "author": "晁端礼",
        "dynasty": "宋",
        "type": "词",
        "rhythmic": "一落索",
        "title": "",
        "preface": "",
        "paragraphs": [
            "正向溪堂欢笑。",
            "忽惊传新诏。",
            "马啼准拟乐郊行，又却近、长安道。",
            "鹳鹊楼边初到。",
            "未花残莺老。",
            "崔徽歌舞有馀风，应忘了、东平好。"
        ],
        "notes": "",
        "id": "602bb28bfa513b8d13bcfa3677d92b3f"
    },
    {
        "author": "晁端礼",
        "dynasty": "宋",
        "type": "词",
        "rhythmic": "上林春・一落萦",
        "title": "",
        "preface": "",
        "paragraphs": [
            "相识来来，真个为伊，尽把精神役破。",
            "啼殢性□，娇痴做处，双眉镇长愁锁。",
            "为伊恁地，便诸事、自来饶过。",
            "暂时间未覰得，又早孜煎无那。",
            "想从来、性气恁麽。",
            "那堪更等闲，经时抛亸。",
            "料得那里、千僝万僽，嗔我也思量我。",
            "再归见了，算应是、絮得些个。",
            "但初心、尚未改，任从摧挫。"
        ],
        "notes": "",
        "id": "6188552bdd6d06f919286d998ef90685"
    },
    {
        "author": "晁端礼",
        "dynasty": "宋",
        "type": "词",
        "rhythmic": "上林春・一落萦",
        "title": "",
        "preface": "",
        "paragraphs": [
            "伊洛清波，嵩山秀色，共与皇家为瑞。",
            "挺生异质，亲逢盛旦，簪缨旧传家世。",
            "雁炉烟里，罩一段、照人清气。",
            "灿金章、映紫绶，自是真官标致。",
            "把朝廷缙绅屈指。",
            "有谁人似得，多才多艺。",
            "片言悟主，封侯赐璧，君王自为知己。",
            "暂来卧治。",
            "况廊庙、正多虚位。",
            "看登庸，辅圣主、万年康济。"
        ],
        "notes": "",
        "id": "ff72b5f4d4713155ce03f6dd9a2b56eb"
    },
    {
        "author": "晁端礼",
        "dynasty": "宋",
        "type": "词",
        "rhythmic": "上林春・一落萦",
        "title": "",
        "preface": "",
        "paragraphs": [
            "霖雨成功，堂称继美，旧说安阳家世。",
            "峻岳降神，长庚应梦，佳辰况当秋霁。",
            "玉函金篆，帝锡与、寿眉齯齿。",
            "向清时、便告老，尽取貂蝉轻弃。",
            "把朝庭旧勋屈指。",
            "有谁人似此，能全终始。",
            "谤书顿释，先芬未泯，君王自为知己。",
            "看花临水。",
            "算已号、醉吟居士。",
            "奈苍生，尚满望、谢公重起。"
        ],
        "notes": "",
        "id": "f638c9f3a6964f9df8c1d6e2a9b594ea"
    },
    {
        "author": "晁端礼",
        "dynasty": "宋",
        "type": "词",
        "rhythmic": "丑奴儿・采桑子",
        "title": "",
        "preface": "",
        "paragraphs": [
            "来朝匹马萧萧去，且醉芳卮。",
            "明夜天涯。",
            "浅酌低吟欲殢谁。",
            "归来应过重阳也，菊有残枝。",
            "纤手重携。",
            "未必秋香一夜衰。"
        ],
        "notes": "",
        "id": "84336ffb569b5bccb74f8e24a94fb37e"
    },
    {
        "author": "晁端礼",
        "dynasty": "宋",
        "type": "词",
        "rhythmic": "丑奴儿・采桑子",
        "title": "",
        "preface": "",
        "paragraphs": [
            "小庭数朵寒梅放，雪缀霜稜。",
            "装点香英。",
            "玉软琼娇两未胜。",
            "佳人皓腕争攀取，插向壶冰。",
            "素色相乘。",
            "不羡高花万万层。"
        ],
        "notes": "",
        "id": "04a6f738aa552eb88a259d02e08d9317"
    },
    {
        "author": "晁端礼",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "火冷灯□山驿静，无人与暖香衾。",
            "阿谁教你惜人深。",
            "一成迷后，不忘有如今。",
            "枕畔耳边都悄悄，忆伊模样声音。",
            "些儿年纪正难禁。",
            "盟言虽在，只恐我痴心。"
        ],
        "notes": "",
        "id": "b27e1e0a21aa3a1228254c1343c6f30c"
    },
    {
        "author": "晁端礼",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "今夜征帆何处落，烟村几点人家。",
            "莫惊双泪向风斜。",
            "渔人西塞曲，商女后庭花。",
            "从此五湖归去好，一杯酒送生涯。",
            "多情犹解惜年华。",
            "春闺重见处，霜鬓不须嗟。"
        ],
        "notes": "",
        "id": "5fe1bc73301f10a8981a393ebf51b90d"
    },
    {
        "author": "晁端礼",
        "dynasty": "宋",
        "type": "词",
        "rhythmic": "人娇",
        "title": "",
        "preface": "",
        "paragraphs": [
            "旋剔银灯，高褰斗帐。",
            "孜孜地、看伊模样。",
            "端相一饷，揉搓一饷。",
            "不会得、知他甚家娘养。",
            "不见些儿，行思坐想。",
            "分飞后、怎生□向。",
            "天天若许，长长偎傍。",
            "顶带著、一生也即不枉。"
        ],
        "notes": "",
        "id": "456e6be84d5ad9b7544425a16819d8ee"
    },
    {
        "author": "晁端礼",
        "dynasty": "宋",
        "type": "词",
        "rhythmic": "千秋岁",
        "title": "",
        "preface": "",
        "paragraphs": [
            "飞云骤雨。",
            "草草成暌阻。",
            "寸肠结尽千千缕。",
            "别离谁是没，惟我於中苦。",
            "最苦是，看奴未足抛奴去。",
            "一句临歧语。",
            "忍泪奴听取。",
            "身可舍，情难负。",
            "纵非瓶断绠，也是钗分股。",
            "再见了，知他似得如今否。"
        ],
        "notes": "",
        "id": "c36e8838bbf836dabe1655a9575ebcb9"
    },
    {
        "author": "晁端礼",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "月到中秋夜，还胜别夜圆。",
            "高河瑟瑟转金盘。",
            "三十六宫深处、卷帘看。",
            "香雾云鬟湿，清辉玉臂寒。",
            "寻常岂是不婵娟。",
            "吟赏莫辞终夕、动经年。"
        ],
        "notes": "",
        "id": "38c3bfe095018bea7bf3229f096ce445"
    },
    {
        "author": "晁端礼",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "恩义重如山，情意深如海。",
            "假使黄金北斗高，这一分、何由买。",
            "领家看取彩。",
            "莫要胡厮赖。",
            "堂印旁边更碧油，但管取、无人赛。"
        ],
        "notes": "",
        "id": "63db3e107e3aa6bce740f92198decb2f"
    },
    {
        "author": "晁端礼",
        "dynasty": "宋",
        "type": "词",
        "rhythmic": "吴音子",
        "title": "",
        "preface": "",
        "paragraphs": [
            "细想当初事，又非是、取次相知。",
            "一年来、覰著尚迟。",
            "疑□时、敢共些儿。",
            "似恁秤停期克了，便一成望不相离。",
            "却何期、恩情陡变，中路分飞。",
            "都缘我自心肠软，润就得、转转娇痴。",
            "如今未中再偎随。",
            "选不甚，且从待他疏狂心性，足变堆垛，更吃禁持。",
            "管取你回心，却有投奔人时。"
        ],
        "notes": "",
        "id": "5dc69f53be6ba8cfe660f09c643420c0"
    },
    {
        "author": "晁端礼",
        "dynasty": "宋",
        "type": "词",
        "rhythmic": "喜迁莺",
        "title": "",
        "preface": "",
        "paragraphs": [
            "清和时序。",
            "望桂影渐生，薰风微度。",
            "挺秀金芝，传芳玉叶，天上瑞麟重睹，竞爽谢庭兰玉，信美西壅鸳鸯。",
            "庆门里，把丹枝争折，青云平步。",
            "声誉。",
            "喧盛世，人咏少年，古锦囊中句。",
            "艺祖诸孙，宗王贤子，偏爱汝阳眉宇。",
            "画堂令辰称寿，愿与冈陵同固。",
            "更看取，继汧公勋业，东平茅土。"
        ],
        "notes": "",
        "id": "0a78ba114601a13f6b2f7a9f9c6e1379"
    },
    {
        "author": "晁端礼",
        "dynasty": "宋",
        "type": "词",
        "rhythmic": "喜迁莺",
        "title": "",
        "preface": "",
        "paragraphs": [
            "伫立蘅皋暮，冻云乍敛，霜飙微列。",
            "怅饮杯深，阳关声苦，愁见画船催发。",
            "夜来红泪烛，还解惜、王孙轻别。",
            "怅望处，乍金丝冷落，兰薰销歇。",
            "闻说。",
            "归兴切。",
            "华鬓未生，得意浓时节。",
            "画楫门开，斑衣追逐，晓日凤凰双阙。",
            "帝城春信早，随处有、江梅攀折。",
            "烂熳赏，也多应忘了，东堂风月。"
        ],
        "notes": "",
        "id": "913bc1c2b63c25f2b212599d41a9749f"
    },
    {
        "author": "晁端礼",
        "dynasty": "宋",
        "type": "词",
        "rhythmic": "喜迁莺",
        "title": "",
        "preface": "",
        "paragraphs": [
            "嫩柳初摇翠。",
            "怪朝来早有，飞花零坠。",
            "洞门斜开，珠帘初卷，惊起谢娘吟缀。",
            "蕊珠宫殿晓，谁乱把、云英揉碎。",
            "气候晚，被寒风卷渡，龙沙千里。",
            "沈醉。",
            "深院里。",
            "粉面照人，疑是瑶池会。",
            "润拂炉烟，寒欺酒力，低压管弦声沸。",
            "艳阳过半也，应是好、郊原新霁。",
            "待更与上层楼，遍倚栏干十二。"
        ],
        "notes": "",
        "id": "09dbed27ddd585ad23c54557741c38f2"
    },
    {
        "author": "晁端礼",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "花前月下堪垂泪，水边楼上总关心。"
        ],
        "notes": "",
        "id": "6cff7b44643cc96ad7d0552932416c38"
    },
    {
        "author": "晁端礼",
        "dynasty": "宋",
        "type": "词",
        "rhythmic": "安公子",
        "title": "",
        "preface": "",
        "paragraphs": [
            "渐渐东风暖。",
            "杏梢梅萼红深浅。",
            "正好花前携素手，却云飞雨散。",
            "是即是、从来好事多磨难。",
            "就中我与你才相见。",
            "便世间烦恼，受了千千万万。",
            "回首空肠断。",
            "甚时与你同欢宴。",
            "但得人心长在了，管天须开眼。",
            "又只恐、日疏日远衷肠变。",
            "便忘了、当本深深愿。",
            "待寄封书去，更与丁宁一遍。"
        ],
        "notes": "",
        "id": "6d978ddae961a1ac276a2d7a571d2405"
    },
    {
        "author": "晁端礼",
        "dynasty": "宋",
        "type": "词",
        "rhythmic": "安公子",
        "title": "",
        "preface": "",
        "paragraphs": [
            "帝里重阳好。",
            "又对短发来吹帽。",
            "满目风光还似旧，奈樽前人老。",
            "暗忆当年，伴侣同倾倒。",
            "夸俊游、争买千金笑。",
            "到如今憔悴，恰似华胥一觉。",
            "此恨何时了。",
            "旧游屈指愁重到。",
            "小曲深坊闲信马，掩朱扉悄悄。",
            "怎得个多情，为我传音耗。",
            "但向伊、耳边轻轻道。",
            "道近来应是，望了卢郎年少。"
        ],
        "notes": "",
        "id": "763960f9b0e9ed99de1097b3b39d378b"
    },
    {
        "author": "晁端礼",
        "dynasty": "宋",
        "type": "词",
        "rhythmic": "定风波",
        "title": "",
        "preface": "",
        "paragraphs": [
            "花倚东风柳弄春。",
            "分明浅笑与轻嚬。",
            "更忆当时声细细，偎人。",
            "秦筝轻衬砑罗裙。",
            "别后此欢谁更共。",
            "春梦。",
            "只凭胡蝶伴飞魂。",
            "独倚高楼还日暮。",
            "情绪。",
            "浮烟漠漠雨昏昏。"
        ],
        "notes": "",
        "id": "554755e91ddfaafc17d869a3aa4e4331"
    },
    {
        "author": "晁端礼",
        "dynasty": "宋",
        "type": "词",
        "rhythmic": "寿星明・沁园春",
        "title": "",
        "preface": "",
        "paragraphs": [
            "露湿晴花，散红香清影，建章宫殿。",
            "玉宇风来，银河云敛，天外老人星现。",
            "向晓千官入，称庆山呼鳌抃。",
            "凤髓香飘，龙墀翡翠，帘栊高卷。",
            "朝罢仗卫再整，肃鸣鞘，又向瑶池高宴。",
            "海寓承平，君臣相悦，乐奏徵招初遍。",
            "治极将何报，检玉泥金封禅。",
            "见说山中居民，待看雕辇。"
        ],
        "notes": "",
        "id": "cfa10fd9f1b0e53fbb5cacd6cbd98659"
    },
    {
        "author": "晁端礼",
        "dynasty": "宋",
        "type": "词",
        "rhythmic": "小重山",
        "title": "",
        "preface": "",
        "paragraphs": [
            "朱户深深小洞房。",
            "曲屏龟甲样，画潇湘。",
            "纱轻蓝嫩镂牙床。",
            "人如玉，一见已心凉。",
            "午枕梦悠扬。",
            "流莺声唤觉，日犹长。",
            "几回烟断玉炉香。",
            "庭花影，不肯上东廊。"
        ],
        "notes": "",
        "id": "739dd484382fd13219cee99aea40f9d3"
    },
    {
        "author": "晁端礼",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "眼来眼去又无言。",
            "教我怎生团。",
            "又不分明，许人一句，纵未也心安。",
            "是即自古常言道，色须是艰难。",
            "愿早得来，虽然容易，管不等闲看。"
        ],
        "notes": "",
        "id": "6c627b306003e5d54f4032db03052470"
    },
    {
        "author": "晁端礼",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "建溪灵草已先尝。",
            "欢意尚难忘。",
            "未放笙歌，暂留簪珮。",
            "犹有紫芝汤。",
            "醉中纤手殷勤捧，欲去断人肠。",
            "绛蜡迎归，绣鞍扶下，笑语尽闻香。"
        ],
        "notes": "",
        "id": "92b974b946c828d79d7b7bc590cf6ebd"
    },
    {
        "author": "晁端礼",
        "dynasty": "宋",
        "type": "词",
        "rhythmic": "并蒂芙蓉",
        "title": "",
        "preface": "",
        "paragraphs": [
            "太液波澄，向鉴中照影，芙蓉同蒂。",
            "千柄绿荷深，并丹脸争媚。",
            "天心眷临圣日，殿宇分明敞嘉瑞。",
            "弄香嗅蕊。",
            "愿君王，寿与南山齐比。",
            "池边屡回翠辇，拥群仙醉赏，凭栏凝思。",
            "萼绿揽飞琼，共波上游戏。",
            "西风又看露下，更结双双新莲子。",
            "斗状竞美。",
            "问鸳鸯、向谁留意。"
        ],
        "notes": "",
        "id": "1bb7fafa6e8e8061e2c394950ce98a35"
    },
    {
        "author": "晁端礼",
        "dynasty": "宋",
        "type": "词",
        "rhythmic": "庆寿光",
        "title": "",
        "preface": "",
        "paragraphs": [
            "丹扆疏恩，庆闱受命，圣朝广孝非常。",
            "大邑高封，名兼寿考辉光。",
            "闾巷相传盛事，焕丝五色成章。",
            "崇新栋，天语荣夸，共瞻积善华堂。",
            "灵龟荐祉，紫鸾称寿，千锺泛酒，百和焚香。",
            "况有新教歌舞，妙选丝篁。",
            "馀庆从今沓至，看儿孙、朱紫成行。",
            "闻说道，贤得阴功，姓名仍在仙乡。"
        ],
        "notes": "",
        "id": "0dfb1e97c9410dc4dc0d890f1f390ce8"
    },
    {
        "author": "晁端礼",
        "dynasty": "宋",
        "type": "词",
        "rhythmic": "御街行",
        "title": "",
        "preface": "",
        "paragraphs": [
            "柳条弄色梅飘粉。",
            "还是元宵近。",
            "小楼深巷月胧明，记得恁时风景。",
            "庭花影转，珠帘人静，依旧厌厌闷。",
            "如今对酒翻成恨。",
            "春瘦罗衣褪。",
            "王孙何处草萋萋，辜负小欢幽兴。",
            "谁知此际，有人灯下，偷把归期问。"
        ],
        "notes": "",
        "id": "93ca83706f84385f559b8a1b6241a499"
    },
    {
        "author": "晁端礼",
        "dynasty": "宋",
        "type": "词",
        "rhythmic": "惜双双・惜分飞",
        "title": "",
        "preface": "",
        "paragraphs": [
            "天上星杓春又到。",
            "应律管、微阳已报。",
            "暖信惊梅早。",
            "昨夜南枝，先得芳菲耗。",
            "迟日曈胧光破晓。",
            "馥绣幄、麝炉烟袅。",
            "为寿金壶倒。",
            "四坐簪缨，共比松筠老。"
        ],
        "notes": "",
        "id": "3297ce89702cc3d9eb5e90d89f9603ea"
    },
    {
        "author": "晁端礼",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "蜀锦满林花，三年重到。",
            "应被花枝笑人老。",
            "半开微谢，占得几多时好。",
            "便须拼痛饮、花前倒。",
            "醉中但记，红围绿绕。",
            "人面花光斗相照。",
            "缭墙重院，爱惜遮藏须早。",
            "免如攀折柳，临官道。"
        ],
        "notes": "",
        "id": "75d38526b75d6a521ef7bc817497b86e"
    },
    {
        "author": "晁端礼",
        "dynasty": "宋",
        "type": "词",
        "rhythmic": "春晴",
        "title": "",
        "preface": "",
        "paragraphs": [
            "燕子来时，清明过了，桃花乱飘红雨。",
            "倦客凄凉，千里云山将暮。",
            "泪眸回望，人在玉楼深处。",
            "向此多应念远，凭栏无语。",
            "芳菲可惜轻负。",
            "空鞭弄游丝，帽冲飞絮。",
            "恨满东风，谁识此时情绪。",
            "数声啼鸟，劝我不如归去。",
            "纵写香笺，仗谁寄与。"
        ],
        "notes": "",
        "id": "7a8fa5b6fd77579e731f1ca24693ad66"
    },
    {
        "author": "晁端礼",
        "dynasty": "宋",
        "type": "词",
        "rhythmic": "望海潮",
        "title": "",
        "preface": "",
        "paragraphs": [
            "高阳方面，河间都会，三关地最称雄。",
            "粉堞万层，金城百雉，楼横一带长虹。",
            "烟素敛晴空。",
            "正望迷平野，目断飞鸿。",
            "易水风烟，范阳山色有无中。",
            "安边暂倚元戎。",
            "看纶巾对酒，羽扇摇风。",
            "金勒少年，吴钩壮士，宁论卫霍前功。",
            "乃眷在清衷。",
            "恐凤池虚久，归去匆匆。",
            "幸有佳人锦瑟，玉笋且轻拢。"
        ],
        "notes": "",
        "id": "7928628c15c4223076fddb5be6fed503"
    },
    {
        "author": "晁端礼",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "短亭杨柳接长亭。",
            "攀折赠君行。",
            "莫怪尊前无语，大多分外多情。",
            "何须苦计，时间利禄，身后功名。",
            "且尽十分芳酒，共倾一梦浮生。"
        ],
        "notes": "",
        "id": "47a9c70c229e974e3110136527b54e6b"
    },
    {
        "author": "晁端礼",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "苦春宵漏短，梦回晚、酒醒迟。",
            "正小雨初收，馀寒未放，怯试单衣。",
            "娇痴。",
            "最尤殢处，被罗襟、印了宿妆眉。",
            "潇洒春工斗巧，算来不在花枝。",
            "芳菲。",
            "正好踏春，携素手、暂分飞。",
            "料恨月愁花，多应瘦损，风柳腰肢。",
            "归期。",
            "况春未老，过南园、尚及牡丹时。",
            "拼却栏边醉倒，共伊插满头归。"
        ],
        "notes": "",
        "id": "673009967da0d79c342d607d2ee838f2"
    },
    {
        "author": "晁端礼",
        "dynasty": "宋",
        "type": "词",
        "rhythmic": "柳初新",
        "title": "",
        "preface": "",
        "paragraphs": [
            "些儿柄把天来大。",
            "闷损也、还知麽。",
            "共伊合下、深盟厚约，比望收因结果。",
            "这好事、难成易破。",
            "到如今、彼此无那。",
            "终日行行坐坐。",
            "未曾识、展眉则个。",
            "若还不是、前生注定，甚得许多摧挫。",
            "去你行、有甚罪过。",
            "送一场、烦恼与我。"
        ],
        "notes": "",
        "id": "734eff08ab162f9b2ff63c7fc4044938"
    },
    {
        "author": "晁端礼",
        "dynasty": "宋",
        "type": "词",
        "rhythmic": "梁州令",
        "title": "",
        "preface": "",
        "paragraphs": [
            "各自寻思取。",
            "更莫怨他人做。",
            "如今剗地怕相逢，愁多正在相逢处。",
            "人前不敢分明语。",
            "暗里频回顾。",
            "罗襟滴泪无数。",
            "匆匆又是空归去。"
        ],
        "notes": "",
        "id": "be0a2e81f2ddf82db8bfc91c80d33867"
    },
    {
        "author": "晁端礼",
        "dynasty": "宋",
        "type": "词",
        "rhythmic": "步蟾宫",
        "title": "",
        "preface": "",
        "paragraphs": [
            "昨宵争个甚闲事。",
            "又不道、被谁调戏。",
            "任孜孜、求告不回头，诮满眼、汪汪地泪。",
            "奴哥一向不赌是。",
            "算谁敢、共他争气。",
            "且偎随、须有喜欢时，待款款、说些道理。"
        ],
        "notes": "",
        "id": "0c04fe2c8d182823a23e61070d57b212"
    },
    {
        "author": "晁端礼",
        "dynasty": "宋",
        "type": "词",
        "rhythmic": "武陵春",
        "title": "",
        "preface": "",
        "paragraphs": [
            "湖上风光寒食近，准拟醉花枝。",
            "不忍东风烂熳时。",
            "红泪湿胭脂。",
            "情知今后游从少，鸾镜懒重窥。",
            "金凤衔花旧绣衣。",
            "憔悴舞腰肢。"
        ],
        "notes": "",
        "id": "a55e59be44e3b6a0adac53f30757c254"
    },
    {
        "author": "晁端礼",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "忆昔红颜日，金玉等泥沙。",
            "青楼紫陌，惟解惜月与贪花。",
            "谁信如今憔悴，尘暗金徽玉轸，藓污匣中蛇。",
            "一事都无就，双鬓只堪嗟。",
            "恨无情，乌与兔，送年华。",
            "不如归去，无限云水好生涯。",
            "未用轻蓑短棹，犹有青鞋黄帽，行处即吾家。",
            "回首人间世，幽意在青霞。"
        ],
        "notes": "",
        "id": "7ecd677b746cc87e341a3e8027b71667"
    },
    {
        "author": "晁端礼",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "倦游京洛风尘，夜来病酒无人问。",
            "九衢雪小，千门月淡，元宵灯近。",
            "香散眉梢，冻消池面，一番春信。",
            "记南楼醉里，西城宴阙，都不管、人春困。",
            "屈指流年未几，早人惊、潘郎双鬓。",
            "当时体态，如今情绪，多应瘦损。",
            "马上墙头，纵教瞥见，也难相认。",
            "凭栏干，但有盈盈泪眼，把罗襟搵。"
        ],
        "notes": "",
        "id": "ec24af696a1e8f488409d452fe1d715d"
    },
    {
        "author": "晁端礼",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "小桃零落春将半。",
            "双燕却来池馆。",
            "名园相倚，初开繁杏，一枝遥见。",
            "竹外斜穿，柳间深映，粉愁香怨。",
            "任红敧宋玉，墙头千里，曾牵惹、人肠断。",
            "常记山城斜路，喷清香、日迟风暖。",
            "春阴挫后，马前惆怅，满枝红浅。",
            "深院帘垂雨，愁人处、碎红千片。",
            "料明年更发，多应更好，约邻翁看。"
        ],
        "notes": "",
        "id": "74bb853c347683b5b055238be23782ae"
    },
    {
        "author": "晁端礼",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "岭梅香雪飘零尽，繁杏枝头犹未。",
            "小桃一种，妖娆偏占，春工用意。",
            "微喷丹砂，半含朝露，粉墙低倚。",
            "似谁家丱女，娇痴怨别，空凝睇、东风里。",
            "好是佳人半醉。",
            "近横波、一枝争媚。",
            "元都观里，武陵溪上，空随流水。",
            "惆怅如红雨，风不定、五更天气。",
            "念当年门里，如今陌上，洒离人泪。"
        ],
        "notes": "",
        "id": "f7c1e1f9734dcfdbb177144e63880abd"
    },
    {
        "author": "晁端礼",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "夜来深雪前村路，应是早梅初绽。",
            "故人赠我，江头春信，南枝向暖。",
            "疏影横斜，暗香浮动，月明溪浅。",
            "向亭边驿畔，行人立马，频回首、空肠断。",
            "别有玉溪仙馆。",
            "寿阳人、初匀妆面。",
            "天教占了，百花头上，和羹未晚。",
            "最是关情处，高楼上、一声羌管。",
            "仗谁人向道，何如留取，倚朱栏看。"
        ],
        "notes": "",
        "id": "bcff7768ff405342bdb2b0ff4b24a658"
    },
    {
        "author": "晁端礼",
        "dynasty": "宋",
        "type": "词",
        "rhythmic": "永遇乐",
        "title": "",
        "preface": "",
        "paragraphs": [
            "雪霁千岩，春回万壑，和气如许。",
            "今古稽山，风流人物，真是生申处。",
            "儿童竹马，欢迎夹道，争为使君歌舞。",
            "道当年、蓬莱朵秀，又来作蓬莱主。",
            "一编勋业，家传几世，自是赤松仙侣。",
            "青琐黄堂，等闲游戏，又问乘槎路。",
            "银河耿耿，使星今夜，应与老人星聚。",
            "要知他、秋羹消息，早梅初吐。"
        ],
        "notes": "",
        "id": "775f72f77dde836761dda594415df576"
    },
    {
        "author": "晁端礼",
        "dynasty": "宋",
        "type": "词",
        "rhythmic": "永遇乐",
        "title": "",
        "preface": "",
        "paragraphs": [
            "龙阁先芬，凤毛荣继，当世英妙。",
            "峻岳储灵，长庚应梦，还庆佳辰到。",
            "黄花浥露，碧瓦凝霜，香馥郡齐清晓。",
            "忆当年、青云平步，共喜骤跻华要。",
            "阴功厚德，玉符金篆，锡与世间难老。",
            "注意方浓，分符屡请，雅志人应少。",
            "棠阴无讼，乐府新教，正醉山频倒。",
            "有谁莱衣游戏，萱堂寿考。"
        ],
        "notes": "",
        "id": "fcdb06d12256975478ef25fcab731b3c"
    },
    {
        "author": "晁端礼",
        "dynasty": "宋",
        "type": "词",
        "rhythmic": "江城子",
        "title": "",
        "preface": "",
        "paragraphs": [
            "石榴双叶忆同寻。",
            "卜郎心。",
            "向谁深。",
            "长恁娇痴，尤殢怎生禁。",
            "内样双眉新画得，还印了，在罗襟。",
            "相思幽怨付鸣琴。",
            "望来音。",
            "久沈沈。",
            "若论当初，谁信有如今。",
            "瘦尽标容羞见也，明镜子，任尘侵。"
        ],
        "notes": "",
        "id": "e9770e3ab78c7af7be27bbf2732b3502"
    },
    {
        "author": "晁端礼",
        "dynasty": "宋",
        "type": "词",
        "rhythmic": "江城子",
        "title": "",
        "preface": "",
        "paragraphs": [
            "幽香闲艳露华浓。",
            "晚妆慵。",
            "略匀红。",
            "春困厌厌，常爱鬓云鬆。",
            "早是自来莲步小，新样子，为谁弓。",
            "画堂西下小栏东。",
            "醉醒中。",
            "苦匆匆。",
            "卷上珠帘，依旧半床空。",
            "香灺满炉人未寝，花弄月，竹摇风。"
        ],
        "notes": "",
        "id": "3ad8b7a07fdd91dc0cbe4de231feab75"
    },
    {
        "author": "晁端礼",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "络纬催凉，断虹收雨，庭梧报秋。",
            "绕郡城、千顷烟波绿，正鱼肥酒美，名冠东州。",
            "芰荷风细，蒹葭烟淡，宛在潇湘南岸头。",
            "凝望处，似桃源洞口，初泛兰舟。",
            "贤侯。",
            "酝藉风流。",
            "向庭讼闲时多宴游。",
            "有信陵家世，梁园客右，才华高掩，沈谢何刘。",
            "政声朝奏，除书夕至，即看归趋丹凤楼。",
            "须眷恋，况新堂莹澈，好共迟留。"
        ],
        "notes": "",
        "id": "21c9fe864b02ac5b48141e5bbd8f5e2c"
    },
    {
        "author": "晁端礼",
        "dynasty": "宋",
        "type": "词",
        "rhythmic": "河满子",
        "title": "",
        "preface": "",
        "paragraphs": [
            "草草时间欢笑，厌厌别后情怀。",
            "留下一场烦恼去，今回不比前回。",
            "幸自一成休也，阿谁教你重来。",
            "眠梦何曾安稳，身心没处安排。",
            "今世因缘如未断，终期他日重谐。",
            "但愿人心长在，到头天眼须开。"
        ],
        "notes": "",
        "id": "73d5173c0e8c2d6f24c0ce9f82ff842e"
    },
    {
        "author": "晁端礼",
        "dynasty": "宋",
        "type": "词",
        "rhythmic": "河满子",
        "title": "",
        "preface": "",
        "paragraphs": [
            "满浦亭前杨柳，一年两度攀条。",
            "瞬息光阴都几许，离情常是迢迢。",
            "须信沈腰易瘦，争教潘鬓相饶。",
            "不忍重寻香径，还来独立溪桥。",
            "唯有无情东去水，来时曾傍兰桡。",
            "今夜欲求好梦，望中莫遣魂销。"
        ],
        "notes": "",
        "id": "b79f64d33a89dff67bce924181b2e60f"
    },
    {
        "author": "晁端礼",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "眼来眼去，未肯分明道。",
            "有意于人甚不早。",
            "谩教我、心下终日悬悬，星□事，知他何时是了。",
            "几回猜伊意，也是难为，拟待偷怜又胆小。",
            "奈何我已狂迷，怎肯乾休，情深后、不免求告。",
            "但只教、时时得些儿，便拼了一生，为伊烦恼。"
        ],
        "notes": "",
        "id": "3a9e22e8b8b888ce0bd69728d2e330fa"
    },
    {
        "author": "晁端礼",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "年时此际，向扁舟同载。",
            "风送征帆暮天外。",
            "对沙汀宿鹭，与波上轻鸥，双双处，相唤相呼自在。",
            "如今重整棹，烟景依然，谁念轻分绣罗带。",
            "向蓬窗独坐，不觉徊徨，鸥与鹭、想一齐惊怪。",
            "怎生得、今宵梦还家，又譬如秉烛，夜阑相对。"
        ],
        "notes": "",
        "id": "38fa14cb75ca2fc1d328d223ff036f4d"
    },
    {
        "author": "晁端礼",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "湘簟纱厨午睡醒。",
            "起来庭院雨初晴。",
            "夕阳偏向柳梢明。",
            "懒炷薰炉沈水冷，罢摇纨扇晚凉生。",
            "莫将闲事恼卿卿。"
        ],
        "notes": "",
        "id": "f214bf64413046e886592c369a3015e7"
    },
    {
        "author": "晁端礼",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "昼漏迟迟出建章。",
            "惊回残梦日犹长。",
            "风微歌吹度昭阳。",
            "沈水烧残金鸭冷，胭脂匀罢紫绵香。",
            "一枝花影上东廊。"
        ],
        "notes": "",
        "id": "8e1e654beb30e178e56584fe86a2baeb"
    },
    {
        "author": "晁端礼",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "清润风光雨后天。",
            "蔷薇花谢绿窗前。",
            "碧琉璃瓦欲生烟。",
            "十里闲情凭蝶梦，一春幽怨付鲲弦。",
            "小楼今夜月重圆。"
        ],
        "notes": "",
        "id": "e11498a1dd3296c7e93d4b37c08cd8cc"
    },
    {
        "author": "晁端礼",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "一见郎来双眼明。",
            "春风楼上玉箫声。",
            "谁信同心双结子、苦难成。",
            "瑶珮空传张好好，钿筝谁继薛琼琼。",
            "若是今生无此分、有来生。"
        ],
        "notes": "",
        "id": "57d37b04f4d06935381ec7778d699892"
    },
    {
        "author": "晁端礼",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "似火山榴映翠娥。",
            "依依香汗浥轻罗。",
            "恼人无奈是横波。",
            "金凿落倾欢事少，玉搔头袅闷时多。",
            "不留人住意如何。"
        ],
        "notes": "",
        "id": "a6e9b25482f4cc83757c6e34f03b83b1"
    },
    {
        "author": "晁端礼",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "阆苑瑶台指旧居。",
            "当年一念别仙都。",
            "庆门曾梦得明珠。",
            "赋畀已教尘累浅，修持更与俗缘疏。",
            "慧心从此悟真如。"
        ],
        "notes": "",
        "id": "e5367a1ba351858f9bf2e46fd121c07c"
    },
    {
        "author": "晁端礼",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "紫蔓凝阴绿四垂。",
            "暗香撩乱扑罗衣。",
            "醉眠惟有落花知。",
            "玉笋纤纤初嗅罢，乌云娜娜乱簪时。",
            "此般风韵雅相宜。"
        ],
        "notes": "",
        "id": "a50cbdb34e4d6ef89423bb30fdc93c42"
    },
    {
        "author": "晁端礼",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "误入仙家小洞来。",
            "碧桃花落乱浮杯。",
            "满身罗绮裛香煤。",
            "醉倒任眠深迳里，醒时须插满头归。",
            "更收馀蕊酿新醅。"
        ],
        "notes": "",
        "id": "b86438810062e68637ee70895e9a4291"
    },
    {
        "author": "晁端礼",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "娇羞未惯。",
            "长是低花面。",
            "笑里爱将红袖掩。",
            "遮却双双笑靥。",
            "早来帘下逢伊。",
            "怪生频整衫儿。",
            "元是那回欢会，齿痕犹在凝脂。"
        ],
        "notes": "",
        "id": "d56b974c90c693f660975d49d7107fad"
    },
    {
        "author": "晁端礼",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "清樽泛菊。",
            "共剪西窗烛。",
            "一抹朱弦新按曲。",
            "更遣歌喉细逐。",
            "明朝匹马西风。",
            "黄云衰草重重。",
            "试问剑歌悲壮，何如玉指轻拢。"
        ],
        "notes": "",
        "id": "75f83bfa1154eb915a18882312c69929"
    },
    {
        "author": "晁端礼",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "琐窗朱户。",
            "曾是娇眠处。",
            "只有馀香留得住。",
            "满地花钿翠羽。",
            "三年宋玉东邻。",
            "断肠月夕烟春。",
            "看取画屏深处，题诗欲付何人。"
        ],
        "notes": "",
        "id": "3ef8c5bfe325bfce7497f9b4dbb67be8"
    },
    {
        "author": "晁端礼",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "深沈玉宇。",
            "枕簟清无暑。",
            "睡起花阴初转午。",
            "一霎飞云过雨。",
            "雨馀隐隐残雷。",
            "夕阳却照庭槐。",
            "莫把绣帘垂下，妨它双燕归来。"
        ],
        "notes": "",
        "id": "e1b226d06d415cd36cdc68ece7678051"
    },
    {
        "author": "晁端礼",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "朦胧月午。",
            "点滴梨花雨。",
            "青翼欺人多谩语。",
            "消息知他真否。",
            "兽炉鸳被重熏。",
            "故将灯火挑昏。",
            "最恨西风摇幕，误人几度迎门。"
        ],
        "notes": "",
        "id": "7e6333f8c68fdae35492e54d26cc4857"
    },
    {
        "author": "晁端礼",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "浅约鸦黄，轻匀螺黛，故教取次梳妆。",
            "减轻琶面，新样小鸾凰。",
            "每为花娇玉嫩，容对客、斜倚银床。",
            "春来病，兰薰半歇，一管舞衣裳。",
            "悲凉。",
            "人事改，三春秾艳，一夜繁霜。",
            "似人归洛浦，云散高唐。",
            "痛念你、平生分际，辜负我、临老风光。",
            "罗裙在，凭谁为我，求取返魂香。"
        ],
        "notes": "",
        "id": "8fe851bb0041fb9781dc11f6075fc5a8"
    },
    {
        "author": "晁端礼",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "雪满貂裘，风摇金辔，笑看锦带吴钩。",
            "照人清鬓，年少定封侯。",
            "此去马啼何处，山万叠、济水南州。",
            "君知否，卢郎未老，曾是恣狂游。",
            "风流。",
            "佳丽地，十年屈指，一梦回头。",
            "最难忘，西湖北渚澄秋。",
            "玉砌雕栏好在，桃共李、能忆人不。",
            "衰翁也，多情为我，将恨寄红楼。"
        ],
        "notes": "",
        "id": "12e4993de239eccb23aa83010985031c"
    },
    {
        "author": "晁端礼",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "北渚澄兰，南山凝翠，望中浑似仙乡。",
            "万家烟霭，朱户锁垂杨。",
            "好是飞泉漱玉，回环遍、小曲深坊。",
            "西风里，芙蕖带雨，飘散满城香。",
            "微凉。",
            "湖上好，桥虹倒影，月练飞光。",
            "命玳簪促席，云鬓分行。",
            "谁似风流太守，端解道、春草池塘。",
            "须留恋，神京纵好，此地也难忘。"
        ],
        "notes": "",
        "id": "d4aa643381fe5da9670560826b252887"
    },
    {
        "author": "晁端礼",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "绿绕群峰，红摇千柄，夜来暑雨初收。",
            "共君乘兴，轻舸信悠悠。",
            "且尽一尊别酒，荷香里、满酌轻讴。",
            "明朝去，征帆夜落，何处好汀洲。",
            "风流。",
            "吾小阮，朝辞东观，夕向南州。",
            "况圣时、争教贾傅淹留。",
            "若过寻阳亭上，琵琶泪、莫洒清秋。",
            "堤边柳，从今爱惜，留待系归舟。"
        ],
        "notes": "",
        "id": "9488cadd8b48187ec3d5a9d49da66439"
    },
    {
        "author": "晁端礼",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "天与疏慵，人怜憔悴，分甘抛弃簪缨。",
            "有时乘兴，波上叶舟轻。",
            "十里横塘过雨，荷香细、苹末风清。",
            "真如画，残霞淡日，偏向柳梢明。",
            "凝情。",
            "尘网外，鲈鱼旋鲙。",
            "芳酒深倾。",
            "又算来、何须身后浮名。",
            "无限沧浪好景，蓑笠下、且遣馀生。",
            "长歌去，机心尽矣，鸥鹭莫相惊。"
        ],
        "notes": "",
        "id": "459620f4e614216da24edd1f82a4313d"
    },
    {
        "author": "晁端礼",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "五两风轻，移舟向、斜阳岛外。",
            "最好是、潇湘烟景，自然心会。",
            "倒影芙蓉明镜底，更折花嗅西风里。",
            "待问君、明日向何州，东南指。",
            "人生事，谁如意。",
            "剩拼取，尊前醉。",
            "想升沈有命，去来非己。",
            "菊老松深三径在，田园已有归来计。",
            "问甚时、重此望归舟，远相对。"
        ],
        "notes": "",
        "id": "fa507813c4e6b4ba08dd3b2764ec852b"
    },
    {
        "author": "晁端礼",
        "dynasty": "宋",
        "type": "词",
        "rhythmic": "滴滴金",
        "title": "",
        "preface": "",
        "paragraphs": [
            "庞儿周正心儿得。",
            "眼儿单、鼻儿直。",
            "口儿香、发儿黑。",
            "脚儿一折。",
            "从来薄命多阻隔。",
            "未曾有恁相识。",
            "除非烧香做功德。",
            "且图消得。"
        ],
        "notes": "",
        "id": "0b05a8414d6478ee6db984532930d3c5"
    },
    {
        "author": "晁端礼",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "我也从来，唤作真个收拾定。",
            "据伊情性。",
            "怎到如今恁。",
            "撋就百般，终是心肠狠。",
            "应难更。",
            "是我薄命。",
            "不怨奴薄幸。"
        ],
        "notes": "",
        "id": "fb99c2e02e97c35a853d13e878959aa1"
    },
    {
        "author": "晁端礼",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "洞户深沈，起来闲绕回郎转。",
            "凤箫声远。",
            "小院杨花满。",
            "旧曲重寻，移遍秦筝雁。",
            "芳心乱。",
            "栏干凭暖。",
            "目向天涯断。"
        ],
        "notes": "",
        "id": "7b4ff60e7521716b73224bc5e42cf97c"
    },
    {
        "author": "晁端礼",
        "dynasty": "宋",
        "type": "词",
        "rhythmic": "玉叶重黄",
        "title": "",
        "preface": "",
        "paragraphs": [
            "玉纤初拈梅花蕊。",
            "早忆著、上元天气。",
            "重寻旧曲声韵，收拾放灯欢计。",
            "况人生、百岁能几。",
            "任东风、笑我双鬓里。",
            "重来花下醉也，不减旧时风味。"
        ],
        "notes": "",
        "id": "70f47ce672d446b7b5c68a5b3e34f563"
    },
    {
        "author": "晁端礼",
        "dynasty": "宋",
        "type": "词",
        "rhythmic": "玉女摇仙佩",
        "title": "",
        "preface": "",
        "paragraphs": [
            "宫梅弄粉，御柳摇金，又喜皇州春早。",
            "盛世生贤，真仙应运，当日来从三岛。",
            "车马喧青晓。",
            "看千锺赐饮，中人传诏。",
            "最好是、芝兰并砌，鸣佩腰金，彩衣相照。",
            "炉烟袅。",
            "高堂半卷珠帘，神仙飘缈。",
            "须信槐庭荫美，凤沼波澄，屈指十年三到。",
            "九叙重歌，元圭再锡，已把成功来告。",
            "四海瞻仪表。",
            "庆君臣会集，诗符天保。",
            "况自有、仙风道骨，玉函金篆，阴功须报。",
            "方知道。",
            "八千岁月椿难老。"
        ],
        "notes": "",
        "id": "861c5bbef1e3522d2664d4b3982e4a69"
    },
    {
        "author": "晁端礼",
        "dynasty": "宋",
        "type": "词",
        "rhythmic": "玉楼宴",
        "title": "",
        "preface": "",
        "paragraphs": [
            "记红颜日、向瑶阶，得俊饮、散蓬壶。",
            "绣鞍纵骄马，故坠鞭柳径，缓辔花衢。",
            "斗帐兰釭曲，曾是振、声名上都。",
            "醉倒旗亭，更深未归，笑倩人扶。",
            "光阴到今二纪，算难寻前好，懒访仙居。",
            "近来似闻道，向雾关云洞，自乐清虚。",
            "月帔与星冠，不念我、华鬚皓鬓。",
            "纵教重有相逢，似得旧时无。"
        ],
        "notes": "",
        "id": "625c6a7e3d0b3318a2c83661c18913ba"
    },
    {
        "author": "晁端礼",
        "dynasty": "宋",
        "type": "词",
        "rhythmic": "玉胡蝶・玉蝴蝶",
        "title": "",
        "preface": "",
        "paragraphs": [
            "淡淡春阳天气，夜来一霎，微雨初晴。",
            "向暖犹寒，时候又是清明。",
            "乱沾衣、桃花雨闹，微弄袖、杨柳风轻。",
            "晓莺声。",
            "唤回幽梦，犹困春酲。",
            "牵萦。",
            "伤春怀抱，东郊烟暖，南浦波平。",
            "况有良朋，载酒同放彩舟行。",
            "劝人归、啼禽有意，催棹去、烟水无情。",
            "黯销凝。",
            "暮云回首，何处高城。"
        ],
        "notes": "",
        "id": "4be8e8c896cbc4f487f8df0081c3e622"
    },
    {
        "author": "晁端礼",
        "dynasty": "宋",
        "type": "词",
        "rhythmic": "百宝装・新燕过妆楼",
        "title": "",
        "preface": "",
        "paragraphs": [
            "枫叶初丹，苹花渐老，蘅皋谁系扁舟。",
            "故人思我，征棹少淹留。",
            "一尊潋滟西风里，共醉倒、同销万古愁。",
            "况今宵自有，明月照人，逼近中秋。",
            "常爱短李家声，金闺彦士，才高沈谢何刘。",
            "片帆初卷，歌吹是扬州。",
            "此心自难拘形役，恨未能、相从烂熳游。",
            "酒醒时，路遥人远，为我频上高楼。"
        ],
        "notes": "",
        "id": "bcba2172b5bb95370076dc43625e395b"
    },
    {
        "author": "晁端礼",
        "dynasty": "宋",
        "type": "词",
        "rhythmic": "绿头鸭・多丽",
        "title": "",
        "preface": "",
        "paragraphs": [
            "晚云收，淡天一片琉璃。",
            "烂银盘、来从海底，皓色千里澄辉。",
            "莹无尘、素娥淡伫，静可数、丹桂参差。",
            "玉露初零，金风未凛，一年无似此佳时。",
            "露坐久，疏莹时度，乌鹊正南飞。",
            "瑶台冷，栏干凭暖，玉下迟迟。",
            "念佳人，音尘别后，对此应解相思。",
            "最关情、漏声正永，暗断肠、花影偷移。",
            "料得来宵，清光未减，阴晴天气又争知。",
            "共凝恋、如今别后，还是隔年期。",
            "人强健，清尊素影，长愿相随。"
        ],
        "notes": "",
        "id": "5d1fb6a657cde1988e611951cb5d9e71"
    },
    {
        "author": "晁端礼",
        "dynasty": "宋",
        "type": "词",
        "rhythmic": "绿头鸭・多丽",
        "title": "",
        "preface": "",
        "paragraphs": [
            "锦堂深，兽炉轻喷沈烟。",
            "紫檀槽、金泥花面，美人斜抱当筵。",
            "挂罗绶、素肌莹玉，近鸾翅、云鬓梳蝉。",
            "玉笋轻拢，龙香细抹，凤凰飞出四条弦。",
            "碎牙板、烦襟消尽，秋气满庭轩。",
            "今宵月，依稀向人，欲斗婵娟。",
            "变新声、能翻往事，眼前风景依然。",
            "路漫漫、汉妃出塞，夜悄悄、商妇移船。",
            "马上愁思，江边怨感，分明都向曲中传。",
            "困无力、劝人金盏，须要倒垂莲。",
            "拼沈醉，身世恍然，一梦游仙。"
        ],
        "notes": "",
        "id": "119e0d0d5b368679bcaf3eb61ff5f9cc"
    },
    {
        "author": "晁端礼",
        "dynasty": "宋",
        "type": "词",
        "rhythmic": "脱银袍",
        "title": "",
        "preface": "",
        "paragraphs": [
            "纤条绿沁。",
            "春色为伊难禁。",
            "传芳意、东君信任。",
            "燕愁莺懒，怕轻寒犹禁。",
            "护占得、幽香转甚。",
            "粉面初匀，冰肌未饮。",
            "何须爱、妖桃胜锦。",
            "夜阑人静，任月华来浸。",
            "待抱著、花枝醉寝。"
        ],
        "notes": "",
        "id": "1c3260587e5951f7db35c2a5a72c79bd"
    },
    {
        "author": "晁端礼",
        "dynasty": "宋",
        "type": "词",
        "rhythmic": "舜韶新",
        "title": "",
        "preface": "",
        "paragraphs": [
            "晨光射牖，新燕子、一一穿帘飞去。",
            "露唏鸳瓦，萧瑟风生琼宇。",
            "香篆烟消昼永，锁深院、榴花半吐。",
            "映绛绡、冰雪肌肤，自是清凉无暑。",
            "浮荣何用萦怀，冷笑看、车马喧喧尘土。",
            "地偏心远，终日何妨扃户。",
            "一枕江南好梦，泛孤棹、轻烟细雨。",
            "被数声、幽鸟惊回，砌下槐阴亭午。"
        ],
        "notes": "",
        "id": "ea4a872eccb3d20f2e2cadf10f8aa279"
    },
    {
        "author": "晁端礼",
        "dynasty": "宋",
        "type": "词",
        "rhythmic": "苏幕遮",
        "title": "",
        "preface": "",
        "paragraphs": [
            "碧桃花，春婉娩。",
            "未断尘缘，暂别瑶池宴。",
            "谪限迢迢应未满。",
            "乘月骖鸾，曾有深深愿。",
            "帝城赊，凤楼远。",
            "长寿杯深，此际谁人劝。",
            "闷倚屏山凝泪眼。",
            "百和烟中，细想千娇面。"
        ],
        "notes": "",
        "id": "f0c899bf959fb8bef187a05fdf141740"
    },
    {
        "author": "晁端礼",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "远山眉映横波脸。",
            "脸波横映眉山远。",
            "云鬓插花新。",
            "新花插鬓云。",
            "断魂离思远。",
            "远思离魂断。",
            "门掩未黄昏。",
            "昏黄未掩门。"
        ],
        "notes": "",
        "id": "3d927ddb6adc0666e157445c0f6a14fb"
    },
    {
        "author": "晁端礼",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "卷帘风入双双燕。",
            "燕双双入风帘卷。",
            "明月晓啼莺。",
            "莺啼晓月明。",
            "断肠空望远。",
            "远望空肠断。",
            "楼上几多愁。",
            "愁多几上楼。"
        ],
        "notes": "",
        "id": "f6fbde642a080b90aa239b0c898eaf9c"
    },
    {
        "author": "晁端礼",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "百花未报芳菲信。",
            "一枝探得春风近。",
            "只有雪争光。",
            "更无花似香。",
            "孤标天赋与。",
            "冷艳谁能顾。",
            "庭院好深藏。",
            "莫教开路傍。"
        ],
        "notes": "",
        "id": "827bac3734b2ce6079668f6d7b770a06"
    },
    {
        "author": "晁端礼",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "午阴未转晴窗暖。",
            "无风著地杨花满。",
            "睡起日犹长。",
            "卷帘红杏香。",
            "春心无处定。",
            "又作花时病。",
            "芳草伴离愁。",
            "绵绵早晚休。"
        ],
        "notes": "",
        "id": "49c37c4e0a737b31be06de40ab6ffff5"
    },
    {
        "author": "晁端礼",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "薄衾小枕重门闭。",
            "孤灯照著人无寐。",
            "风雨夜来多。",
            "春寒可奈何。",
            "深闺香暖处。",
            "还解怜人否。",
            "只道不来归。",
            "那知心似飞。"
        ],
        "notes": "",
        "id": "ff344b05d1a72ac5ab99c816e22ead53"
    },
    {
        "author": "晁端礼",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "风流心胆，直把春偿酒。",
            "选得一枝花，绮罗中、算来未有。",
            "名园翠苑，风月最佳时，夜迢迢，车款款，是处曾携手。",
            "重来一梦，池馆皆依旧。",
            "幽恨写新诗，托何人、章台问柳。",
            "渔舟归后，云锁武陵溪，水潺潺，花片片，舣棹空回首。"
        ],
        "notes": "",
        "id": "41e9dad2197caf44c6aa81bc9145439d"
    },
    {
        "author": "晁端礼",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "春来心事，分付千锺酒。",
            "午醉梦还醒，两眉愁、才消又有。",
            "天涯远梦，归路日中迷，楚云深，孤馆静，潇洒梨花手。",
            "回文歌罢，幽恨新兼旧。",
            "帘影卷斜阳，乱红飞、风摇暮柳。",
            "独携此意，和泪上层楼，尽平芜，穷远目，认断千山首。"
        ],
        "notes": "",
        "id": "6e667323cee498f80616fca45d4d76e8"
    },
    {
        "author": "晁端礼",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "广寒宫殿，千里同云晓。",
            "飞雪满空来，翦云英、群仙齐到。",
            "乱飘僧舍，密处洒歌楼，闲日少。",
            "风光好。",
            "且共宾朋笑。",
            "华堂深处，满满觥船掉。",
            "梅蕊拆来看，已偷得、春风些小。",
            "绮罗香暖，不怕卷珠帘，沈醉了。",
            "樽前倒。",
            "红袖休来叫。"
        ],
        "notes": "",
        "id": "c48acec000adfb3b8df40beb96a84753"
    },
    {
        "author": "晁端礼",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "栏干十二，倚遍还重倚。",
            "一曲一般愁，对芳草、伤春千里。",
            "绮窗深处，还解忆人无，碧云辞，红叶字。",
            "曾仗东风寄。",
            "缭墙深院，无路通深意。",
            "纵使得新声，又争知、相如名字。",
            "从来风韵，潇洒不禁愁，拈梨花，看菊蕊。",
            "应也成憔悴。"
        ],
        "notes": "",
        "id": "6c7d1cbc2429cb07e6606113dd4d406f"
    },
    {
        "author": "晁端礼",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "轻衫短帽，重入长安道。",
            "屈指十年中，一回来、一回渐老。",
            "朋游在否，落托更能无，朱弦悄。",
            "知音少。",
            "拨断相思调。",
            "花边柳外，潇洒愁重到。",
            "深院锁春风，悄无人、桃花自笑。",
            "金钗一股，拟欲问音尘，天杳杳。",
            "波渺渺。",
            "何处寻蓬岛。"
        ],
        "notes": "",
        "id": "3905010a3840791923208867451e0a1a"
    },
    {
        "author": "晁端礼",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "短亭过尽长亭到。",
            "未忍过征棹。",
            "天涯自是别离身。",
            "更折一枝杨柳、赠行人。",
            "淮阴堤上残阳里，暮草连空翠。",
            "一樽别酒苦匆匆。",
            "还似陇头流水、各西东。"
        ],
        "notes": "",
        "id": "302f3ad29f0070043d3718d0f37b92e5"
    },
    {
        "author": "晁端礼",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "木兰舟稳桃花浪。",
            "重到清溪上。",
            "刘郎惆怅武陵迷。",
            "无限落英飞絮、水东西。",
            "玉觞潋滟谁相送。",
            "一觉扬州梦。",
            "不知何物最多情。",
            "惟有南山不改、旧时青。"
        ],
        "notes": "",
        "id": "cfbf8448891f8d8b84e01a54abc06b72"
    },
    {
        "author": "晁端礼",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "骨秀肌香冰雪莹。",
            "潇洒风标，赋得温柔性。",
            "鬆髻遗钿慵不整。",
            "花时长是厌厌病。",
            "枕上晓来残酒醒。",
            "一带屏山，千里江南景。",
            "指点烟村横小艇。",
            "何时携手重寻胜。"
        ],
        "notes": "",
        "id": "3abc314e2ca823a46d0312cbb4a943de"
    },
    {
        "author": "晁端礼",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "潋滟长波迎鹢首。",
            "雨淡烟轻，过了清明候。",
            "岸草汀花浑似旧。",
            "行人只是添清瘦。",
            "沈水香消罗袂透。",
            "双橹声中，午梦初惊后。",
            "枕上懵腾犹病酒。",
            "卷帘数尽长堤柳。"
        ],
        "notes": "",
        "id": "8d893d08e7ffbbe969268fe0806cd5c6"
    },
    {
        "author": "晁端礼",
        "dynasty": "宋",
        "type": "词",
        "rhythmic": "行香子",
        "title": "",
        "preface": "",
        "paragraphs": [
            "别恨绵绵。",
            "屈指三年。",
            "再相逢、情分依然。",
            "君初霜鬓，我已华颠。",
            "况其间有，多少恨，不堪言。",
            "小庭幽槛，菊蕊阑斑。",
            "近清宵、月已婵娟。",
            "莫思身外，且斗樽前。",
            "愿花长好，人长健，月长圆。"
        ],
        "notes": "",
        "id": "99f8c95169db80b44e8ca448dc283f6f"
    },
    {
        "author": "晁端礼",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "洛浦神仙流品，姑山冰雪肌肤。",
            "谁家池馆雨晴初。",
            "肠断风标白鹭。",
            "国艳枉教无语，玉颜不待施朱。",
            "采菱人散夜蟾孤。",
            "冷落西溪风露。"
        ],
        "notes": "",
        "id": "7f0ef371293c8c4149f4359f203cc032"
    },
    {
        "author": "晁端礼",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "去路湘桃破萼，归时乳燕巢梁。",
            "不成一事又还乡。",
            "也是经春游荡。",
            "香炉重燃鸂鶒，罗衾再拂鸳鸯。",
            "今宵应解话愁肠。",
            "指点尘生绣帐。"
        ],
        "notes": "",
        "id": "815e733c9d87e921caf4910b80532dcd"
    },
    {
        "author": "晁端礼",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "金盆水冷又重煨。",
            "不肯傍妆台。",
            "从教髻鬟鬆慢，斜亸卷云钗。",
            "莲步稳，黛眉开。",
            "后园回。",
            "手挼柳带，鬓插梅梢，探得春来。"
        ],
        "notes": "",
        "id": "2c2c8ef6feefe492a0aae703e7beb459"
    },
    {
        "author": "晁端礼",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "吴宫绝艳楚宫腰。",
            "怯挂紫檀槽。",
            "纤纤玉笋轻拈，莺语弄春娇。",
            "松钿带，亸金翘。",
            "暗香飘。",
            "红牙拍碎，绛蜡烧残，月淡天高。"
        ],
        "notes": "",
        "id": "34d94240e324aa1292575e6c14f66bdc"
    },
    {
        "author": "晁端礼",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "红窗小艇雨馀天。",
            "李郭未神仙。",
            "片时篷底幽梦，即是五湖船。",
            "追往事，惜流年。",
            "恨风烟。",
            "向人依旧，两行垂杨，一片新蝉。"
        ],
        "notes": "",
        "id": "a5a4557e998cc4cfa379a5909c2f7648"
    },
    {
        "author": "晁端礼",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "骂女嗔男，呼奴喝爪。",
            "新来司户多心躁。",
            "家中幸自好熙熙，眉儿皱著乾烦恼。",
            "饱喜饥嗔，多愁早老。",
            "古人言语分明道。",
            "剩须将息少孜煎，人生万事何时了。"
        ],
        "notes": "",
        "id": "d16f9b074347a07e560c21ab851ad433"
    },
    {
        "author": "晁端礼",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "衰柳残荷，长山远水。",
            "扁舟荡漾烟波里。",
            "离杯莫厌百分斟，船头转便三千里。",
            "红日初斜，西风渐起。",
            "琵琶休洒青衫泪。",
            "区区游宦亦何为，林泉早作归来计。"
        ],
        "notes": "",
        "id": "b648804a4f954190ebb95bf6e3c93df9"
    },
    {
        "author": "晁端礼",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "柳暗重门，花深小院。",
            "盆池昨夜新荷卷。",
            "银床斜倚小屏风，吴波澄淡春山远。",
            "纨扇风轻，薰炉烟断。",
            "日高睡起眉山浅。",
            "尘侵鸾镜懒匀妆，谁人与整钗头燕。"
        ],
        "notes": "",
        "id": "d62468f8b026edb8055d51928418c8c8"
    },
    {
        "author": "晁端礼",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "萱草栏干，榴花庭院。",
            "悄无人语重帘卷。",
            "屏山掩梦不多时，斜风雨细江南岸。",
            "昼漏初传，林莺百啭。",
            "日长暗记残香篆。",
            "洞房消息有谁知，几回欲问梁间燕。"
        ],
        "notes": "",
        "id": "12fc5f9e538fe86dc500228fbf9176ec"
    },
    {
        "author": "晁端礼",
        "dynasty": "宋",
        "type": "词",
        "rhythmic": "遍地花",
        "title": "",
        "preface": "",
        "paragraphs": [
            "密约幽欢试思忖。",
            "教人又、怎生安稳。",
            "算都来、些子精神，诮烦恼、看看瘦损。",
            "也拟待、罗织伊家，图开解、较些可闷。",
            "把从前、已往寻思，又无可、教人得恨。"
        ],
        "notes": "",
        "id": "b6b3d81b3ab9a69998e334686d2287eb"
    },
    {
        "author": "晁端礼",
        "dynasty": "宋",
        "type": "词",
        "rhythmic": "醉桃源・阮郎归",
        "title": "",
        "preface": "",
        "paragraphs": [
            "又是青春将暮。",
            "望极桃溪归路。",
            "洞户悄无人，空锁一庭红雨。",
            "凝伫。",
            "凝伫。",
            "人面不知何处。"
        ],
        "notes": "",
        "id": "c7dc79a0c317de50db943f537afe6df6"
    },
    {
        "author": "晁端礼",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "向重门深闭，永夜孤眠，梦魂飞过。",
            "梦里分明，共玉人双卧。",
            "粉淡香浓，翠深红浅，是那回梳裹。",
            "楚雨难成，巫云易散，依前惊破。",
            "无绪无聊，向谁分诉，独语独言，自家摧挫。",
            "梦也多磨，更那堪真个。",
            "暗数残更，半敧孤枕，对夜深灯火。",
            "怨泪频弹，愁肠屡断，伊还知麽。"
        ],
        "notes": "",
        "id": "3927b88758e98d4f81cb986a46d483ee"
    },
    {
        "author": "晁端礼",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "乍酒醒孤馆，梦断幽窗，嫩凉天气。",
            "潇洒情怀，想乡关迢递。",
            "一枕清风，半帘残月，是闷人滋味。",
            "南浦离多，东阳带缓，新来憔悴。",
            "因念当时，乱花深径，画楫环溪，屡陪欢醉。",
            "踪迹飘流，顿相望千里。",
            "水远山高，雁沈鱼阻，奈信音难寄。",
            "吟社阑珊，酒徒零落，重寻无计。"
        ],
        "notes": "",
        "id": "7c09529f57aba0bdc4e2b2102bcbe1ce"
    },
    {
        "author": "晁端礼",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "看梅梢初动，池面冰澌，小春时候。",
            "当日生贤，庆黄家忠厚。",
            "龙种殊常，照人眉宇，似汝阳端秀。",
            "世取贤科，胪传圣语，增光华胃。",
            "天汉灵源，最为亲近，茅土真封，旧相传授。",
            "开府新恩，拜除书非久。",
            "鸣佩拖绅，曳香摇翠，向画堂称寿。",
            "物外光阴，樽前笑语，年年依旧。"
        ],
        "notes": "",
        "id": "bc7437def8ae74708a98415fe3f90460"
    },
    {
        "author": "晁端礼",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "正中秋初过，淡碧云容，嫩凉天气。",
            "紫府真仙，暂谪居尘世。",
            "慕道高情，照人清骨，是寿星标致。",
            "德在民心，勋藏帝室，清芬相继。",
            "庭有芝兰，世调鼎鼐，晋美乌衣，汉称韦氏。",
            "未必当时，解功成身退。",
            "天下苍生，未知此意，望谢公重起。",
            "善颂阴资，何须更觅，西山灵剂。"
        ],
        "notes": "",
        "id": "643536c46e08fa7abc2e8b8d494b60cc"
    },
    {
        "author": "晁端礼",
        "dynasty": "宋",
        "type": "词",
        "rhythmic": "金人捧露盘",
        "title": "",
        "preface": "",
        "paragraphs": [
            "天锡禹圭尧瑞，君王受厘，未央宫殿。",
            "三五庆元宵，扫春寒、花外蕙风轻扇。",
            "龙阙前瞻，凤楼背耸，中有鳌峰见。",
            "渐紫宙、星河晚。",
            "放桂华浮动，金莲开遍。",
            "御帘卷。",
            "须臾万乐喧天，群仙扶辇。",
            "云间，都人望天表，正仙葩竞插，异香飘散。",
            "春宵苦长短。",
            "指花阴，愁听漏传银箭。",
            "京国繁华，太平盛事，野老何因见。",
            "但时效华封祝，愿岁岁闻道，金舆游宴。",
            "暗魂断。",
            "天涯望极长安远。"
        ],
        "notes": "",
        "id": "d65e33b0eb7fca1027fd8669b2cf7878"
    },
    {
        "author": "晁端礼",
        "dynasty": "宋",
        "type": "词",
        "rhythmic": "金盏倒垂莲",
        "title": "",
        "preface": "",
        "paragraphs": [
            "流水漂花，记同寻阆苑，曾宴桃源。",
            "痛饮狂歌，金盏倒垂莲。",
            "未省负、佳时良夜，烂游风月三年。",
            "别后空报瑶琴，谁听朱弦。",
            "风流少年儒将，有威名震虏，谈笑安边。",
            "寄我新诗，何事赋归田。",
            "想歌酒、情怀如旧，后房应也依然。",
            "此外莫问升沈，且斗樽前。"
        ],
        "notes": "",
        "id": "0894bf11d5e83a9697734474aedc4b6b"
    },
    {
        "author": "晁端礼",
        "dynasty": "宋",
        "type": "词",
        "rhythmic": "金盏子",
        "title": "",
        "preface": "",
        "paragraphs": [
            "断魂凝睇。",
            "望故国迢迢，倦摇征辔。",
            "恨满西风，有千里云山，万重烟水。",
            "遥夜枕冷衾寒，数更筹无寐。",
            "想伊家、应也背著孤灯，暗弹珠泪。",
            "屈指。",
            "重算归期，知他是何时见去里。",
            "翻思绣阁旧时，无一事，只管爱争闲气。",
            "及至恁地单栖，却千般追悔。",
            "从今后，彼此记取，厌厌况味。"
        ],
        "notes": "",
        "id": "711f4fd49c4b21b572688139573f175a"
    },
    {
        "author": "晁端礼",
        "dynasty": "宋",
        "type": "词",
        "rhythmic": "金蕉叶",
        "title": "",
        "preface": "",
        "paragraphs": [
            "楼头已报咚咚鼓。",
            "华堂渐、停杯投箸。",
            "更闻急管频催，凤口香销炷。",
            "花映玉山倾处。",
            "主人无计留宾住。",
            "溪泉泛、越瓯春乳。",
            "醉魂一啜都醒，绛蜡迎归去。",
            "更看后房歌舞。"
        ],
        "notes": "",
        "id": "962c215124677c5f8b6b48f935e25e68"
    },
    {
        "author": "晁端礼",
        "dynasty": "宋",
        "type": "词",
        "rhythmic": "雨中花・夜行船",
        "title": "",
        "preface": "",
        "paragraphs": [
            "小小中庭，深深洞户，谁人笑里相迎。",
            "有三年窥宋，一顾倾城。",
            "舞态方浓，箫声未阕，又黯离情。",
            "怎奈向，赢得多情怀抱，薄幸声名。",
            "良宵记得，醉中携手，画楼月皎风清。",
            "难忘处、凭肩私语，和泪深盟。",
            "假使钗分金股，休论井引银瓶。",
            "但知记取，此心常在，好事须成。"
        ],
        "notes": "",
        "id": "707f4c16a08b6438c438dbbb6ee235dd"
    },
    {
        "author": "晁端礼",
        "dynasty": "宋",
        "type": "词",
        "rhythmic": "雨中花・夜行船",
        "title": "",
        "preface": "",
        "paragraphs": [
            "流水知音，轻裘共敝，相逢才换星霜。",
            "多少风亭棋酒，画阁丝簧。",
            "纤指声犹馀响，红粉泪已成行。",
            "怅绿波浦上，芳草堤边，又整归航。",
            "新移槛竹，手种庭花，未容烂熳飞觞。",
            "归去也、重趋丹禁，密侍清光。",
            "醉帽斜萦御柳，朝衣浓惹天香。",
            "帝城春好，多应不念，水郭渔乡。"
        ],
        "notes": "",
        "id": "fbec295738efa2ab684d53a9aac13d76"
    },
    {
        "author": "晁端礼",
        "dynasty": "宋",
        "type": "词",
        "rhythmic": "雨中花・夜行船",
        "title": "",
        "preface": "",
        "paragraphs": [
            "豆蔻梢头，鸳鸯帐里，扬州一梦初惊。",
            "忆当时相见，双眼偏明。",
            "南浦绿波，西城杨柳，痛悔多情。",
            "望征鞍不见，况是并州，自古高城。",
            "几多映月凭肩私语，傍花和泪深盟。",
            "争信道、三年虚负，一事无成。",
            "瑶珮空传好好，秦筝闻说琼琼。",
            "此心在了，半边明镜，终遇今生。"
        ],
        "notes": "",
        "id": "2e237f8ccd744b90c0688bda2a113d29"
    },
    {
        "author": "晁端礼",
        "dynasty": "宋",
        "type": "词",
        "rhythmic": "雨中花・夜行船",
        "title": "",
        "preface": "",
        "paragraphs": [
            "倦贰文昌，乐请左符，双旌去指东藩。",
            "有腰金新宠，昼锦荣观。",
            "独步文章，家传素业，世宝青毡。",
            "动欢声和气，里巷初惊，侍从衣冠。",
            "朱门映柳，绮窗临水，盛游应记当年。",
            "端解道、香留罗袜，墨在蛮笺。",
            "惆怅江边侧帽，寻似花底遗鞭。",
            "不如沈醉，莫思身外，且斗樽前。"
        ],
        "notes": "",
        "id": "d9a938c38622bf51358071768dfdc87a"
    },
    {
        "author": "晁端礼",
        "dynasty": "宋",
        "type": "词",
        "rhythmic": "雨霖铃",
        "title": "",
        "preface": "",
        "paragraphs": [
            "槐阴添绿。",
            "雨馀花落，酒病相续。",
            "闲寻双杏凝伫，池塘暖、鸳鸯浴。",
            "却向窗昼卧，正春睡难足。",
            "叹好梦、一一无凭，帐掩金花座凝目。",
            "当时共赏移红烛。",
            "向花间、小饮杯盘促。",
            "蔷薇花下曾记，双凤带、索题诗曲。",
            "别后厌厌，应是香肌，瘦减罗幅。",
            "问燕子、不肯传情，甚入华堂宿。"
        ],
        "notes": "",
        "id": "edcd98d26f3d734da8ff7687a7e08952"
    },
    {
        "author": "晁端礼",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "从来因被，薄情相误，误得人来已怕。",
            "那回时、有愿不昏沈，甚近日、依前又也。",
            "你莫撋就，偎随人便，却骑墙两下。",
            "自家懑、都望有前程，背地里、莫教人咒骂。"
        ],
        "notes": "",
        "id": "a889ff7025e37edb6fd43d221d1d771c"
    },
    {
        "author": "晁端礼",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "多情应解，留连春意，满地萦花惹絮。",
            "王孙何在不归来，又遍满、闲门要路。",
            "咸阳原上，姑苏台下，肠断绿波南浦。",
            "迢迢归思碧连云，解送我、春山尽处。"
        ],
        "notes": "",
        "id": "02dcd233816c3946f97730b690020acc"
    },
    {
        "author": "晁端礼",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "金碧觚稜斗极边。",
            "集英深殿听胪传。",
            "齐开雉扇双分影，不动金炉一喷烟。",
            "红锦地，碧罗天。",
            "升平楼上语喧喧。",
            "依稀曾听钧天奏，耳冷人间四十年。"
        ],
        "notes": "",
        "id": "5f1e3cf0bdfdc3163cb0c53ce4f96a82"
    },
    {
        "author": "晁端礼",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "万国梯航贺太平。",
            "天人协赞甚分明。",
            "两阶羽舞三苗格，九鼎神金一铸成。",
            "仙鹤唳，玉芝生。",
            "包茅三脊已充庭。",
            "翠华脉脉东封事，日观云深万仞青。"
        ],
        "notes": "",
        "id": "e4acf1b66f8746043463f4dfd6116825"
    },
    {
        "author": "晁端礼",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "日日仙韶度曲新。",
            "万机多暇宴游频。",
            "歌馀兰麝生纨扇，舞罢珠玑落绣絪。",
            "金屋暖，璧台春。",
            "意中情态掌中身。",
            "近来谁解辞同辇，似说昭阳第一人。"
        ],
        "notes": "",
        "id": "8b3aca66bb5e6855d157ee93f374ab9d"
    },
    {
        "author": "晁端礼",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "圣泽昭天下漏泉。",
            "君王慈孝自天然。",
            "四民有养跻仁寿，九族咸亲迈古先。",
            "歌舜日，咏尧年。",
            "竞翻玉管播朱弦。",
            "须知大观崇宁事，不愧生民下武篇。"
        ],
        "notes": "",
        "id": "f62bce13d103b21651ca3f90340df6e4"
    },
    {
        "author": "晁端礼",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "八彩眉开喜色新。",
            "边陲来奏捷书频。",
            "百蛮洞穴皆王土，万里戎羌尽汉臣。",
            "丹转毂，锦拖绅。",
            "充庭列贡集珠珍。",
            "宫花御柳年年好，万岁声中过一春。"
        ],
        "notes": "",
        "id": "37449bda50d3a015de9a468f74d66ea3"
    },
    {
        "author": "晁端礼",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "壁水溶溶漾碧漪。",
            "桥门清晓驻鸾旗。",
            "三千儒服鸳兼鹭，十万犀兵虎与貔。",
            "春服就，舞雩归。",
            "四方争颂育莪诗。",
            "熙丰教养今成效，已见夔龙集凤池。"
        ],
        "notes": "",
        "id": "ea9a43339da04de2ea0c83c7cbcfe9a5"
    },
    {
        "author": "晁端礼",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "洛水西来泛绿波。",
            "北瞻丹阙正嵯峨。",
            "先皇秘聿无人解，圣子神孙果众多。",
            "民物阜，岁时和。",
            "帝居不用壮山河。",
            "卜年卜世过周室，亿万斯年入咏歌。"
        ],
        "notes": "",
        "id": "842af71a9549b0f2396ddfecb1d8a8ba"
    },
    {
        "author": "晁端礼",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "阆苑瑶台路暗通。",
            "皇州佳气正葱葱。",
            "半天楼殿朦胧月，午夜笙歌淡荡风。",
            "车流水，马游龙。",
            "万家行乐醉醒中。",
            "何须更待元宵到，夜夜莲灯十里红。"
        ],
        "notes": "",
        "id": "f1ff0b1267a56feec37af43ef9f8241c"
    },
    {
        "author": "晁端礼",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "数骑飞尘入凤城。",
            "朔方诸部奏河清。",
            "圜扉木索频年静，大晟箫韶九奏成。",
            "流协气，溢欢声。",
            "更将何事卜升平。",
            "天颜不禁都人看，许近黄金辇路行。"
        ],
        "notes": "",
        "id": "cd216844354afa8317a8aef72fef17c6"
    },
    {
        "author": "晁端礼",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "霜压天街不动尘。",
            "千官环珮贺成禋。",
            "三竿阊阖楼边日，五色蓬莱顶上云。",
            "随步辇，卷香裀。",
            "六宫红粉倍添春。",
            "乐章近与中声合，一片仙韶特地新。"
        ],
        "notes": "",
        "id": "12671c620998f9f53414592a44a6c2ae"
    },
    {
        "author": "晁端礼",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "红紫飘零绿满城。",
            "春风於此独留情。",
            "谁将十幅吴绫被，扑向熏笼一夜明。",
            "风不定，雨初晴。",
            "晓来苔上拾残英。",
            "连教贮向鸳鸯枕，犹有馀香入梦清。"
        ],
        "notes": "",
        "id": "2e059c5934b427ee9ba75e7938c72feb"
    },
    {
        "author": "晁端礼",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "并蒂芙蓉本自双。",
            "晓来波上斗新妆。",
            "朱匀檀口都无语，酒入圆腮各是香。",
            "辞汉曲，别高唐。",
            "芳心应解妒鸳鸯。",
            "不封虢国并秦国，应嫁刘郎与阮郎。"
        ],
        "notes": "",
        "id": "23d3e7d643377db15c6f12ca319b6a20"
    },
    {
        "author": "晁端礼",
        "dynasty": "宋",
        "type": "词",
        "rhythmic": "黄河清",
        "title": "",
        "preface": "",
        "paragraphs": [
            "晴景初升风细细。",
            "云收天淡如洗。",
            "望外凤凰双阙，葱葱佳气。",
            "朝罢香烟满袖，近臣报、天颜有喜。",
            "夜来连得封章，奏大河、彻底清泚。",
            "君王寿与天齐，馨香动上穹，频降嘉瑞。",
            "大晟奏功，六乐初调清徵。",
            "合殿春风乍转，万花覆、千官尽醉。",
            "内家传敕，重开宴、未央宫里。"
        ],
        "notes": "",
        "id": "57c0ec7e1a6bc678aeb350144fc97c29"
    },
    {
        "author": "晁端礼",
        "dynasty": "宋",
        "type": "词",
        "rhythmic": "黄鹂绕碧树",
        "title": "",
        "preface": "",
        "paragraphs": [
            "鸳瓦霜轻，玳帘风细，高门瑞气非烟。",
            "积厚源深，有长庚应梦，乔岳生贤。",
            "妙龄秀发，庆谢庭、兰玉争妍。",
            "名动缙绅，况文章政术，俱是家传。",
            "别有阴功厚德，向东州、治狱平反。",
            "玉函高篆，仙风道骨，锡与长年。",
            "最好素秋新霁，对画堂、高启宾筵。",
            "何妨纵乐笙歌，剩举觥船。"
        ],
        "notes": "",
        "id": "1a3dc5ae0a4e7913bb281f19c7b12c3c"
    }
]