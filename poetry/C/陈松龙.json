[
    {
        "author": "陈松龙",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "移根千里入名园，酒晕红娇气欲昏。",
            "待得太真春睡醒，风光已不似开元。"
        ],
        "notes": "",
        "id": "0862ddbbdfa27e36870391daaacadb31"
    },
    {
        "author": "陈松龙",
        "dynasty": "宋",
        "type": "诗",
        "rhythmic": "",
        "title": "酴醾",
        "preface": "",
        "paragraphs": [
            "布叶敷条翠作围，自生芒刺护裳衣。",
            "莫嫌野兴难拘束，只伴春风亦见几。"
        ],
        "notes": "",
        "id": "4652ab07efa1fb4898081401894c0956"
    },
    {
        "author": "陈松龙",
        "dynasty": "宋",
        "type": "诗",
        "rhythmic": "",
        "title": "赠庵僧",
        "preface": "",
        "paragraphs": [
            "独羡为僧者，尘缘不到门。",
            "采薪松落子，移径竹生孙。",
            "古井汲云气，寒山招月魂。",
            "犹怜生死海，应□出前村。"
        ],
        "notes": "",
        "id": "2239b7596372285eaf5d2ffb7d08e8aa"
    },
    {
        "author": "陈松龙",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "梨花春二月，杜宇夜三更。"
        ],
        "notes": "",
        "id": "b7345c49de3ed0599b50951fc6dd2f6e"
    },
    {
        "author": "陈松龙",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "庭暗梨花疑有月，堤晴杨柳自生烟。"
        ],
        "notes": "",
        "id": "b6a4f986e0b4f8f0585fbb5338859b72"
    },
    {
        "author": "陈松龙",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "荐菊明诗眼，看梅长道心。"
        ],
        "notes": "",
        "id": "2c8eea69143fba7ed541e4d7a284ae2e"
    }
]