[
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "祈谷乐章 肃和",
        "preface": "",
        "paragraphs": [
            "履艮斯绳，居中体正。",
            "龙运垂祉，昭符启圣。",
            "式事严禋，聿怀嘉庆。",
            "惟帝永锡，时皇休命。"
        ],
        "notes": "",
        "id": "a860edb1910a288f842061da188db63b"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "祈谷乐章 雍和",
        "preface": "",
        "paragraphs": [
            "殷荐乘春，太坛临曙。",
            "八簋盈和，六瑚登御。",
            "嘉稷匪歆，德馨斯饫。",
            "祝嘏无易，灵心有豫。"
        ],
        "notes": "",
        "id": "f8564e09b4590dc2dbb469bc6c27da31"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "祈谷乐章 舒和",
        "preface": "",
        "paragraphs": [
            "玉帛牺牲申敬享，金丝𬭭羽盛音容。",
            "庶俾亿龄禔景福，长欣万宇洽时邕。"
        ],
        "notes": "",
        "id": "a8e4ea33b8fe3841e32f6089d26eeb48"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "明堂乐章 肃和",
        "preface": "",
        "paragraphs": [
            "象天御宇，乘时布政。",
            "严配申虔，宗禋展敬。",
            "罇罍盈列，树羽交暎。",
            "玉币通诚，祚隆皇圣。"
        ],
        "notes": "",
        "id": "30e0a03d49d6771751df657168570977"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "明堂乐章 雍和",
        "preface": "",
        "paragraphs": [
            "八牖晨披，五精朝奠。",
            "雾凝璇篚，风清金县。",
            "神涤备全，明粢丰衍。",
            "载[絜]彝俎，陈诚以荐。"
        ],
        "notes": "",
        "id": "47cf6ec48d035028e7f80fd306555f17"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "明堂乐章 舒和",
        "preface": "",
        "paragraphs": [
            "御扆合宫承宝历，席图重馆奉明灵。",
            "偃武修文九围泰，沈烽静柝八荒宁。"
        ],
        "notes": "",
        "id": "3292b08065835e32abdb02b8106178b4"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "雩祀乐章 肃和",
        "preface": "",
        "paragraphs": [
            "朱鸟开辰，苍龙启暎。",
            "大帝昭飨，群生展敬。",
            "礼备怀柔，功宣舞咏。",
            "旬液应序，年祥叶庆。"
        ],
        "notes": "",
        "id": "5464ce7d60debf6044aad3094ffcc332"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "雩祀乐章 雍和",
        "preface": "",
        "paragraphs": [
            "绀筵分彩，珤图吐绚。",
            "凤管晨凝，云歌晓啭。",
            "肃事苹藻，虔申桂奠。",
            "百谷斯登，万箱攸荐。"
        ],
        "notes": "",
        "id": "b60d72b695b96d1b46b42ce78daf0dc3"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "雩祀乐章 舒和",
        "preface": "",
        "paragraphs": [
            "凤曲登歌调令序，龙雩集舞泛祥风。",
            "彩旞云回昭睿德，朱干电发表神功。"
        ],
        "notes": "",
        "id": "fe7f4d4f0d60a842bf2b1167845b25ed"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "享先农乐章 诚和",
        "preface": "",
        "paragraphs": [
            "粒食伊始，农之所先。",
            "古今攸赖，是曰人天。",
            "耕斯帝籍，播厥公田。",
            "式崇明祀，神其福焉。"
        ],
        "notes": "",
        "id": "5bef1ca17a4ab41436bd077d91c5122f"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "享先农乐章 肃和",
        "preface": "",
        "paragraphs": [
            "罇彝既列，瑚簋方荐。",
            "歌工载登，币礼斯奠。",
            "肃肃享祀，颙颙缨弁。",
            "神之听之，福流寰县。"
        ],
        "notes": "",
        "id": "36f08df5d4e2d41f59267c75c85e065c"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "享先农乐章 雍和",
        "preface": "",
        "paragraphs": [
            "前夕视牲，质明奉俎。",
            "沐芳整弁，其仪式序。",
            "盛礼毕陈，嘉乐备举。",
            "歆我懿德，非馨稷黍。"
        ],
        "notes": "",
        "id": "1c28f2f899098298a769e1c57c5a18f1"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "享先农乐章 舒和",
        "preface": "",
        "paragraphs": [
            "羽籥低昂文缀已，干戚蹈厉武行初。",
            "望岁祈农神所听，延祥介福岂云虚。"
        ],
        "notes": "",
        "id": "adff4b111b83f25b08d264354285ba2f"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "祭神州乐章 肃和",
        "preface": "",
        "paragraphs": [
            "大矣坤仪，至哉神县。",
            "包含日域，牢笼月竁。",
            "露絜三清，风调六变。",
            "皇祗届止，式歆恭荐。"
        ],
        "notes": "",
        "id": "b8ad9396ca93dfeb69f80ca9d953bed9"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "祭神州乐章 雍和",
        "preface": "",
        "paragraphs": [
            "泰圻严享，阴郊展敬。",
            "礼以导神，乐以和性。",
            "黝牲在列，黄琮俯暎。",
            "九土既平，万邦贻庆。"
        ],
        "notes": "",
        "id": "42755782cb986083d5abb1c8e500a97e"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "祭神州乐章 舒和",
        "preface": "",
        "paragraphs": [
            "坤道降祥和庶品，灵心载德厚群生。",
            "水土既调三极泰，文武毕备九区平。"
        ],
        "notes": "",
        "id": "ea19a688a0bbb30b39f6ea50a0ea9f71"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "祭方丘乐章 顺和",
        "preface": "",
        "paragraphs": [
            "万物资以化，交泰属升平。",
            "易从业惟简，得一道斯宁。",
            "具仪光玉帛，送舞变咸英。",
            "黍稷良非贵，明德信惟馨。"
        ],
        "notes": "",
        "id": "48f3773059375238b5e8898ed3b485cf"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "祭方丘乐章 肃和",
        "preface": "",
        "paragraphs": [
            "至矣坤德，皇哉地祗。",
            "开元统纽，合大承规。",
            "九宫肃列，六典相仪。",
            "永言配命，长保无亏。"
        ],
        "notes": "",
        "id": "0670b8bcba1ff3296bc49b23fc0c18e3"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "祭方丘乐章 雍和",
        "preface": "",
        "paragraphs": [
            "柔而能方，直而能敬。",
            "厚载以德，大亨以正。",
            "有涤斯牷，有馨斯盛。",
            "介兹景福，祚我休庆。"
        ],
        "notes": "",
        "id": "950c85741dac6aeaf6e09ad12ba2eaef"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "祭方丘乐章 舒和",
        "preface": "",
        "paragraphs": [
            "玉币牲牷分荐享，羽旄干𬭭遰成容。",
            "一德惟宁两仪泰，三材保合四时邕。"
        ],
        "notes": "",
        "id": "98ce896a9a2da493ddc7449a6dc81c1d"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "祭方丘乐章 顺和",
        "preface": "",
        "paragraphs": [
            "阴祗协赞，厚载方贞。",
            "牲币具举，箫管备成。",
            "其礼惟肃，其德惟明。",
            "神之听矣，式鉴虔诚。"
        ],
        "notes": "",
        "id": "073a0dc7d8662cb1770b5dabfb526663"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "临高台",
        "preface": "",
        "paragraphs": [
            "高台暂俯临，飞翼耸轻音。",
            "浮光随日度，漾影逐波深。",
            "回瞰周平野，开怀畅远襟。",
            "独此三休上，还伤千岁心。"
        ],
        "notes": "",
        "id": "887c15352f330d582b074bd3264c1ce8"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "赋得蜀都",
        "preface": "",
        "paragraphs": [
            "列宿光参井，分芒跨梁岷。",
            "沈犀对江浦，驷马入城𬮱。",
            "英图多霸迹，历选有名臣。",
            "连骑簪缨满，含章词赋新。",
            "得上仙槎路，无待访严遵。"
        ],
        "notes": "",
        "id": "9a9de6b465657c7d8573368d46958da9"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "奉和咏日午",
        "preface": "",
        "paragraphs": [
            "曦车日亭午，浮箭未移晖。",
            "日光无落照，树影正中围。",
            "草萎看稍靡，叶燥望疑稀。",
            "昼寝慙经笥，暂解入朝衣。"
        ],
        "notes": "",
        "id": "066f0fd4e8b10390f50fd7b1b318cc6f"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "奉和望月应魏王教",
        "preface": "",
        "paragraphs": [
            "层轩登皎月，流照满中天。",
            "色共梁珠远，光随赵璧圆。",
            "落影临秋扇，虚轮入夜弦。",
            "所欣东馆里，预奉西园篇。"
        ],
        "notes": "",
        "id": "ed728775ba35e3693a3ea5efa521d308"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "咏花烛",
        "preface": "",
        "paragraphs": [
            "兰迳香风满，梅梁暖日斜。",
            "言是东方骑，来寻南陌车。",
            "靥星临夜烛，眉月隐轻纱。",
            "莫言春稍晚，自有镇开花。"
        ],
        "notes": "",
        "id": "a5aec1a90ed07f7ece285ddcbe2eb7ee"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "在陇头哭潘学士",
        "preface": "",
        "paragraphs": [
            "陇底嗟长别，流襟一恸君。",
            "何言幽咽所，更作死生分。",
            "转蓬飞不息，悲松断更闻。",
            "谁能驻征马，回首望孤坟。"
        ],
        "notes": "",
        "id": "89b1b74f56a8fb38d35cb797a7918adb"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "奉和禁苑饯别应令",
        "preface": "",
        "paragraphs": [
            "大藩初锡瑞，出牧迩皇京。",
            "暂以绿车重，言承朱传荣。",
            "舒桃临远骑，垂柳映京营。",
            "惠化宣千里，威风动百城。",
            "禁籞芳嘉节，神襟饯送情。",
            "金笳催别景，玉琯切离声。",
            "野花开更落，山鸟哢还惊。",
            "微臣夙多幸，薄宦奉储明。",
            "钓台慙作赋，伊水滥闻笙。",
            "怀德良知久，酬恩识命轻。"
        ],
        "notes": "",
        "id": "f9aa33cb0e53c1368f33a94fa4e8356c"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "和御史韦大夫喜霁之作",
        "preface": "",
        "paragraphs": [
            "晴天度旅雁，斜影照残虹。",
            "野净余烟尽，山明远色同。",
            "沙平寒水落，叶脆晚枝空。",
            "白简光朝幰，彤驺出禁中。",
            "息驾游兰[坂]，雕文折桂丛。",
            "无因轻羽扇，徒自仰仁风。"
        ],
        "notes": "",
        "id": "e6d32f58d4a23b6e515e4f5286871470"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "晚别乐记室彦",
        "preface": "",
        "paragraphs": [
            "穷途属岁晚，临水忽分悲。",
            "抱影同为客，伤情共此时。",
            "雾色侵虚牖，霜氛冷薄帷。",
            "举袂惨将别，停杯怅不怡。",
            "风严征雁远，雪暗去篷迟。"
        ],
        "notes": "",
        "id": "86e6a73595878257990a51ac5b1cca60"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "伤始平李少府正己",
        "preface": "",
        "paragraphs": [
            "劳息本相循，悲欢理自均。",
            "谁能免玄夜，惜尔正青春。",
            "迈德惟家宝，生才谅国珍。",
            "高文缀翡翠，茂学掩麒麟。",
            "述作纷无已，言谈妙入神。",
            "断肠虽累月，分手未盈旬。",
            "辅嗣俄长往，颜生即短辰。",
            "声华满昭代，形影委穷尘。",
            "禅草回中使，生刍引吊宾。",
            "同游秘府日，方驾直城𬮱。",
            "并拜黄图右，分曹清渭滨。",
            "风期嵇吕好，存殁范张亲。",
            "虚座怜王述，遗篇恸景纯。",
            "精灵与毫翰，千祀寿何人。"
        ],
        "notes": "",
        "id": "e0f628fd11a17708791daad4bf07503c"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "秋鴈",
        "preface": "",
        "paragraphs": [
            "日暮霜风急，羽翮转难任。",
            "为有传书意，翩翩入上林。"
        ],
        "notes": "",
        "id": "b995b059722ea1cc8eddbf52769324d3"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "神羊既不触，夕鸟欲依人。"
        ],
        "notes": "",
        "id": "27fb658ce224a1d2cfb8341a06e61c39"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "宗庙九德之歌辞",
        "preface": "",
        "paragraphs": [
            "皇祖诞庆，于昭于天。",
            "积德斯远，茂攸绪先。",
            "维文应历，神武弘宣。",
            "肇迹□水，成功坂泉。",
            "道光覆载，声穆吉先。",
            "式备牺象，用□牲牷。",
            "礼终九献，乐展四悬。",
            "神贶景福，遐哉永年。"
        ],
        "notes": "",
        "id": "4e70040ddc54ad2bf79da797e693cfc9"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "祀五方用舒和歌",
        "preface": "",
        "paragraphs": [
            "笙歌籥舞属年韶，鹭鼓凫钟展时豫。",
            "调露初迎绮春节。",
            "承云遽践苍霄驭。",
            "（见《唐诗纪事》卷四）（按：《祀五方上帝五郊乐》，《旧唐书》卷三十《音乐志》三云「贞观中魏征等作」。",
            "《全唐诗》卷三一均收魏征名下，实误。",
            "《纪事》以此首为亮作，必有所据，故录出之。",
            "）。"
        ],
        "notes": "",
        "id": "6463a1b4e761c8fa12bb7d39c55e1a2b"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "宗庙九德之歌辞",
        "preface": "",
        "paragraphs": [
            "皇祖诞庆，于昭于天。",
            "积德斯远，茂绪攸（一作「攸绪」）先。",
            "继天应历（一作「维文应历」），神武弘宣。",
            "肇迹妫水，成功版（一作「坂」）泉。",
            "道光覆载，声穆乾元（一作「吉先」），式备牺象，用洁牲牷。",
            "礼终九献，乐展四悬。",
            "神贶景福，遐哉永年。",
            "（见中华书局排印本《初学记》卷十三）（按：《全唐诗》卷八八二《补遗》已收此诗，有缺文，故重录出。",
            "注「一作」者，为《全唐诗》所收本异文。",
            "）。"
        ],
        "notes": "",
        "id": "4e70040ddc54ad2bf79da797e693cfc9"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "祭太社乐章八首（存目○见《旧唐书》卷三十《音乐志》三）（按：《旧唐书》谓此组诗「贞观中褚亮等作」。然孰为亮作，则已无从考详。诗已收《全唐诗》卷十二，不重录。）",
        "preface": "",
        "paragraphs": [
            "空。"
        ],
        "notes": "",
        "id": "b7612b71c08547dbd9309a2ec66b0785"
    },
    {
        "author": "褚亮",
        "dynasty": "唐",
        "type": "诗",
        "rhythmic": "",
        "title": "享太庙乐章十三首（存目○见同书卷三十一《音乐志》四）（按：《旧唐书》谓此组诗「贞观中魏征、褚亮等作」。《全唐诗》卷三十一均收魏征名下，未允。然孰为亮作，亦无从甄别，姑存目以备考。）",
        "preface": "",
        "paragraphs": [
            "空。"
        ],
        "notes": "",
        "id": "b7612b71c08547dbd9309a2ec66b0785"
    }
]