[
    {
        "author": "陈偕",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "芰荷风、涤面恰麦秋，应倒著春衣。",
            "渡晓溪云湿，日流尘脚，露滉蛛丝。",
            "调翼受风雏燕，弱不解争泥。",
            "衬琅玕锦院，竹外蔷薇。",
            "立久阑干凭暖，看行鱼吹沫，波晕平池。",
            "藓痕斑础石，渐雨熟梅时。",
            "傍短篱、成团粉蝶，掠野花、相逐□高低。",
            "忘言处，徽弦乍拂，流水先知。"
        ],
        "notes": "",
        "id": "773f2d9eeeda9d9438fc4f0879ac02b9"
    },
    {
        "author": "陈偕",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "榆荚抛钱，桃英胎子，杨花已送春归。",
            "未成萍叶，水面绿纹肥。",
            "沙暖溪禽行哺，忘机处、雏母相随。",
            "重帘静，铜壶昼歇，声度竹间棋。",
            "人生如意少，乐随春减，恨为情离。",
            "怕牵愁勾怨，渐近金徽。",
            "浮世更相代谢，江头明月，渡口斜晖。",
            "关情处，摩挲钓石，莫遣上苔衣。"
        ],
        "notes": "",
        "id": "6260ea0851e094f7673bd38c02b76410"
    },
    {
        "author": "陈偕",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "岚影浮春，云容阁雨，澄泓碧展玻璃。",
            "高低楼观，窗户舞涟漪。",
            "别有轻盈水面，清讴起、舟叶如飞。",
            "沙堤上，垂鞭信马，柳重绿交枝。",
            "渐残红倒影，金波潋滟，弦管催归。",
            "看飘香陈粉，满路扶携。",
            "不尽湖边风月，孤山下、猿鸟须知。",
            "东风里、年年此水，贮尽是和非。"
        ],
        "notes": "",
        "id": "48135dc82789fef34a21368b60a92197"
    }
]