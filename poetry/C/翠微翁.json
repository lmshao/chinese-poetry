[
    {
        "author": "翠微翁",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "蓂荚绕开六，宝历已当千。",
            "人间收尽繁溽，凉意入琴弦。",
            "尽道荐衡交剡，更值生申时节，喜色动闾阎。",
            "终夜望银汉，文宿贯台躔。",
            "定燕秦，封晋魏，信当然。",
            "处处红莲开幕，曹掾岂能淹。",
            "见说玉堂飞诏，已许金闺通籍，蓬岛伴神仙。",
            "来岁寿卮酒，应醉御炉烟。"
        ],
        "notes": "",
        "id": "035ec6602f650736578a8c47ee55f7c6"
    }
]