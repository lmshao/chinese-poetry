[
    {
        "author": "陈元通",
        "dynasty": "宋",
        "type": "诗",
        "rhythmic": "",
        "title": "九仙山",
        "preface": "",
        "paragraphs": [
            "九仙曾住九山头，仙去山空岁月幽。",
            "为爱遍寻方外侣，乘闲便向洞前游。",
            "苍苔断处踪犹在，玉局残来子未收。",
            "换骨丹砂应几转，吾生结得此缘不。"
        ],
        "notes": "",
        "id": "11cdde9a5a0b27a465794bfaa6271db4"
    },
    {
        "author": "陈元通",
        "dynasty": "宋",
        "type": "诗",
        "rhythmic": "",
        "title": "五日登五华岩",
        "preface": "",
        "paragraphs": [
            "来此逢端午，山间薇蕨肥。",
            "盈亏看井脉，消息验玄机。",
            "饥办胡麻饭，寒供薜荔衣。",
            "俗缘今觉尽，才到已忘归。"
        ],
        "notes": "",
        "id": "c905a8c6f34c00dfccf27ca7bc15fafc"
    }
]