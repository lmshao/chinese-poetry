[
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "老人生旦",
        "preface": "",
        "paragraphs": [
            "人生富贵多繁华，每遇诞日张绮罗。",
            "高堂宾从拥朱紫，金尊捧欢倾流霞。",
            "青春未暮神仙醉，舞腰回雪皓齿歌。",
            "难逢乐事买欢笑，千金不惜如泥沙。",
            "贫家相去一何远，自叹居里非鸣珂。",
            "平时只甘陋巷味，啜菽饮水之日多。",
            "不知今朝是生旦，东邻旋问酒可赊。",
            "烹鲜击肥非不愿，一室悬磬将如何。",
            "阿爹从容呼儿语，我有至乐非由他。",
            "立身亦足显父母，声名不必登高科。",
            "颜色苟能奉亲欢，悦口不存旨与嘉。",
            "满堂虽无金玉富，六籍诸子幸满家。",
            "日率儿曹勤诵读，行慕颜闵心孔轲。",
            "但得门庭无外事，竹林足以长婆娑。",
            "子顺亲慈有余乐，自然福至由家和。",
            "篱边晚菊知人意，岁岁来荐黄金花。"
        ],
        "notes": "",
        "id": "d28cc46d6ccd09bb9a09ac0d86d3c1da"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和余方叔题傅材甫筠谷韵",
        "preface": "",
        "paragraphs": [
            "一区投老将焉卜，扬雄草玄那可续。",
            "何似山中种修竹，白驹皎皎人如玉。",
            "山深九夏无炎溽，往来不著市廛足。",
            "主人心地一泓渌，调高和寡阳春曲。",
            "时闻樵歌起林麓，趺坐道人方闭目。",
            "读书万里归妙瞩，等闲莫蹑巢由躅。",
            "何妨春酒瓮头熟，便约幽人来卜筑。",
            "伯夷清风千载肃，堪笑荒凉旧金谷。"
        ],
        "notes": "",
        "id": "25d932faec3ff21627dcc70917766d30"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "火田郑次山贫士也家有燕坐之处五为赋之 寓意轩",
        "preface": "",
        "paragraphs": [
            "山水可吾情，对酒不必醉。",
            "及其不以酒，何由得翁意。"
        ],
        "notes": "",
        "id": "30d92665cff69c3306e1ae548fb2b9f6"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "火田郑次山贫士也家有燕坐之处五为赋之 观省斋",
        "preface": "",
        "paragraphs": [
            "一息万里驰，白日天无光。",
            "归来固吾圉，宇泰生吉祥。"
        ],
        "notes": "",
        "id": "d8a4d398c4ebc927d3f0db59c049f770"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "火田郑次山贫士也家有燕坐之处五为赋之 槁木寮",
        "preface": "",
        "paragraphs": [
            "夜半一阳动，万木总皆春。",
            "当观向荣意，从此识吾仁。"
        ],
        "notes": "",
        "id": "3b7d69a927c583d67eb12f6f89c568ee"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "火田郑次山贫士也家有燕坐之处五为赋之 岁寒谷",
        "preface": "",
        "paragraphs": [
            "中独抱孤清，外示聊以朴。",
            "不结桃李交，风味良不恶。"
        ],
        "notes": "",
        "id": "054b46ec8755c60e7bb5e74cf13d5eac"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "火田郑次山贫士也家有燕坐之处五为赋之 隠窝",
        "preface": "",
        "paragraphs": [
            "筑室在涧阿，种木清成阴。",
            "中有圣人书，可以乐吾心。"
        ],
        "notes": "",
        "id": "e1feb71e47d195b9112f8b34cbb8c05e"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和贾元永醉杨妃",
        "preface": "",
        "paragraphs": [
            "当年开元主，得失鉴前迹。",
            "图治极焦劳，自谓吾虽瘠。",
            "自从嬖在妾，乾坤轻一掷。",
            "妖花恐其魂，宜远数百驿。"
        ],
        "notes": "",
        "id": "ea0d04060c635edfa6cb2e6550e81949"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "题郑好古松图和赵国兴韵",
        "preface": "",
        "paragraphs": [
            "笔端老木千岁心，一见洗我尘土襟。",
            "坐久令人忘愠喜，古今碧涧落寒冰。",
            "乍浓乍淡阴复晴，晦明变化天所成。",
            "相画之法如相士，骨奇肉瘦神必清。",
            "烟淡云疏天幂幂，顷刻风雷暗尘壁。",
            "画工羞看手如神，十日一水五日石。"
        ],
        "notes": "",
        "id": "76bbd87ebc19fdba0eeb32a179d87897"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "观物二首  其一",
        "preface": "",
        "paragraphs": [
            "初见种汝时，微荄极枯槁。",
            "今既长枝叶，日复一日好。",
            "仪刑静独秀，精神雨中澡。",
            "嗟我费耘治，尚媿窗前草。"
        ],
        "notes": "",
        "id": "5ea61a391cb28e28dfd630eaaa5e01fc"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "观物二首  其二",
        "preface": "",
        "paragraphs": [
            "墙东一微物，妙意包藏深。",
            "人皆看枝叶，我独观其心。",
            "萌蘗既绵绵，茂盛亦骎骎。",
            "从此识天地，生生无古今。"
        ],
        "notes": "",
        "id": "7c878e828643abcdadab9f8932b7775e"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "贾元永寄诗有穷愁之叹和韵宽之",
        "preface": "",
        "paragraphs": [
            "我生抱孤贞，有似窗前竹。",
            "却笑日用功，采绿不盈掬。",
            "诗书负宿愿，发愤处幽独。",
            "古人刮目处，论道不隔宿。",
            "吾计决已久，不疑何待卜。",
            "一书讯安否，双鱼勤往复。",
            "丈夫气相许，云雨讵翻覆。",
            "穷通付一醉，东邻酒方熟。"
        ],
        "notes": "",
        "id": "41228cf1428f24a87e0ea5864393b590"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "同彭漫者寄铅山诸友韵送彭归武夷",
        "preface": "",
        "paragraphs": [
            "兀坐谁与邻，院古槐阴静。",
            "美人东南来，共此炎夏永。",
            "危衷慰孤清，羁迹不待屏。",
            "十载怀愿见，一日良独幸。",
            "开樽共有酌，当月免对影。",
            "所讲根理致，坦然见心境。",
            "诠评寖及诗，语我挈裘领。",
            "云何方浩浩，遽尔中耿耿。",
            "归理武夷棹，梦寐江南景。",
            "吾曹贵晚节，莫辞霜露冷。",
            "世事如予何，遗编且重整。"
        ],
        "notes": "",
        "id": "ce8ddd02736223972c4859010cb37e9d"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "辛亥春与陈周佐县丞会于汭川旅邸从容三日临别呈周佐",
        "preface": "",
        "paragraphs": [
            "雪夜访戴时，未至已先返。",
            "潘魏一夜话，兴味良亦短。",
            "三日聆妙语，远胜十年款。",
            "嗜欲排喧嚣，议论反根本。",
            "酒罢放怀歌，超然心更远。",
            "古人不难到，学力贵自勉。",
            "花柳况欣欣，游哉春未晚。"
        ],
        "notes": "",
        "id": "689caa8ba42129417284c5a1ac07a529"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "再过桃花台",
        "preface": "",
        "paragraphs": [
            "去年过桃花，心情乱飞絮。",
            "今年重来时，烟水已成趣。",
            "川华动春绿，渔艇自来去。",
            "况复江上山，玉立美无度。",
            "徘徊欲吟诗，日暮不成赋。",
            "但见飞鸟归，暝色带云树。",
            "我生亦何求，行止随所寓。",
            "悠然此时心，但觉狎鸥鹭。",
            "风定波自平，可玩不可怖。",
            "堪嗟世间人，险阻起平路。",
            "兹焉得所图，万事不关虑。"
        ],
        "notes": "",
        "id": "63b9df415e44b3d0bc34fcd7b3b11075"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "寄题吴伯丰所居二首 读书阁",
        "preface": "",
        "paragraphs": [
            "书阁高几寻，其高不可知。",
            "但见读书人，心与千古期。",
            "借此闲旷地，端坐穷轩羲。",
            "世尘飞不到，月霁光风吹。",
            "况复揭扁榜，字画天下奇。",
            "妙有指南处，世人那易窥。",
            "昔闻堂上声，斲轮尝笑之。",
            "而子得深省，不觉糟粕遗。",
            "终日几案乐，舍此归其谁。"
        ],
        "notes": "",
        "id": "f46f9ea503158d881577a5d6052f587e"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "寄题吴伯丰所居二首 亦爱轩",
        "preface": "",
        "paragraphs": [
            "心兮如太虚，何恶亦何爱。",
            "吾庐寄吾兴，妙处端有在。",
            "于中忘岁时，畴觉屡迁代。",
            "但知曲肱眠，居然乐其内。",
            "无事户不出，此意谁能会。",
            "更约素心交，携书静相对。"
        ],
        "notes": "",
        "id": "fc947f40b8652cfdc6c8044b21299876"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "石井偶书呈同来者",
        "preface": "",
        "paragraphs": [
            "为君半日留，得与诸贤集。",
            "人生贵远游，何苦自维絷。",
            "好鸟鸣更幽，远山青欲湿。",
            "时有午边风，吹从木阴入。"
        ],
        "notes": "",
        "id": "e8cf1929cf8894df61dd0377ebf465ad"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "甲寅寒食日访徐子融子融同出游晚归志所历二十六韵",
        "preface": "",
        "paragraphs": [
            "至后一百五，春光正韶华。",
            "往往天气少，多与人事差。",
            "今年特清朗，川原烂红霞。",
            "埋头卷书册，访友况不赊。",
            "尽日俱襄阳，满城同看花。",
            "百种鬭红紫，意气各雄夸。",
            "忽焉有招呼，径醉碧桃家。",
            "主人意厚甚，更约观金沙。",
            "而我方与子，浩荡兴无涯。",
            "但恐催日驭，所幸未西斜。",
            "行行复行行，小筑逢异葩。",
            "杂然不知名，品品亦自嘉。",
            "园翁旋相问，酌酒仍烹茶。",
            "珍重颇深简，市井避喧哗。",
            "子乃若有告，未语先咨嗟。",
            "愿言更出郭，前林路非遐。",
            "会当有奇遇，始信我不讹。",
            "果见山下蒙，一泓莹无瑕。",
            "渊然蟠蛟龙，不为藏黾蛙。",
            "稍稍出奇怪，罗列如髻丫。",
            "须臾耸崭绝，炼不经女娲。",
            "特立如丈夫，匪可干以邪。",
            "相与发浩叹，题品乃未加。",
            "因念世沈晦，岂但如尔耶。",
            "乘风且归欤，投林有昏鸦。",
            "聊为赋此诗，醉笔歌龙蛇。"
        ],
        "notes": "",
        "id": "22d31b46c3d3a4433c5423998c32129a"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "寒食后一日赵国兴携具拉游清风峡登一览亭分韵赋诗以尘埃已逐双溪去为韵得已字",
        "preface": "",
        "paragraphs": [
            "家家趁寒食，看花雒城里。",
            "孰知我辈人，屐去登山齿。",
            "千峰据其高，一览无余美。",
            "小溪山下来，青烟林末起。",
            "俯瞰阛阓居，总在尘埃底。",
            "洒樽遽移下，诗兴良未已。",
            "因念读书人，故事为重纪。"
        ],
        "notes": "",
        "id": "913ae4c91eb26a9f35d7410edbecdbe2"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "回郑家桥小酌复以临清流而赋诗为韵得流字",
        "preface": "",
        "paragraphs": [
            "愧我困尘冗，因君得清游。",
            "脱身桃李场，慰彼林壑幽。",
            "水光晚更碧，山色翠欲流。",
            "诗情天万里，浩荡不可收。"
        ],
        "notes": "",
        "id": "5a7798ea0945fa46200d75c6dd8267b1"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "中秋后二夕陪赵连州饮荷香亭次连州韵",
        "preface": "",
        "paragraphs": [
            "使君今宵有高会，天为好事收滂沱。",
            "厌将歌舞竞时好，只有风月为诗魔。",
            "此际主劝客尽醉，何日弟和兄且歌。",
            "台高林影散满地，不饮奈此清光何。"
        ],
        "notes": "",
        "id": "edada56333ca00b91030c3e7a3ddb90e"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "以花枝好处安详折酒盏满时撋就持为韵赠徐子融",
        "preface": "",
        "paragraphs": [
            "春来凡草木，开处总成花。",
            "东皇本无心，世人徒尔夸。",
            "我爱花中王，矫矫出群姿。",
            "非不爱桃李，桃李多繁枝。",
            "寄语折花人，半开花正好。",
            "折到离披时，翻成被花恼。",
            "花不在色香，全在精神处。",
            "不惯识花人，未肯轻分付。",
            "一夜无风雨，花枝报平安。",
            "折花须惜枝，容易莫伤残。",
            "兰薰可以佩，幽人撷其芳。",
            "红紫时所竞，安得细推详。",
            "白面谁家郎，逢花便攀折。",
            "言会折花枝，折花人更别。",
            "曲糵有工夫，气味独醇厚。",
            "欲酿胸中春，岂可樽无酒。",
            "座上尝春风，客来同把盏。",
            "妙处我独知，醺然面生暖。",
            "浅深存斟酌，杯行不须满。",
            "既满须持之，不持惧招损。",
            "香液喷瓮面，红光浮满巵。",
            "此为最佳处，亦是极难时。",
            "杯深不可把，俯身为渠撋。",
            "淋浪莫沾衣，操纵得其权。",
            "有客太诗狂，斗酒约相就。",
            "那识半醺时，春风满怀袖。",
            "我有酒一壶，酝酿颇得宜。",
            "饮之痊沈疴，赠子聊以持。"
        ],
        "notes": "",
        "id": "762301a5daa8ae670a54549c55944dd1"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "送赵进臣持闽宪节",
        "preface": "",
        "paragraphs": [
            "任官自古惟贤材，天子耳目寄外台。",
            "祥刑所系切民命，可不于此钦恤哉。",
            "猗嗟东南俗脆弱，独有闽岭高崔嵬。",
            "山川风气颇相等，挟刚负险不可摧。",
            "自来岩谷多啸聚，屡遣使者歼渠魁。",
            "今幸田里各安业，毕竟习俗怀阴猜。",
            "侵陵矫虔或未免，狱讼不平良善灾。",
            "民强官弱亦已久，往往州县翻低回。",
            "政须绣斧肃风采，坐使一方公道开。",
            "秋霜凛烈惩其奸，扑灭不复然死灰。",
            "阳和宽大布德意，抚摩穷困如婴孩。",
            "湘江之水碧悠悠，使君昔日曾徘徊。",
            "于今八州复延颈，洗冤泽物须公来。",
            "澄清本是平生志，从此四境无氛埃。",
            "勿谓故园有松菊，长忆三径荒莓苔。"
        ],
        "notes": "",
        "id": "3137571cab2a33e1ab95c1aa9a58e7ff"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "先生跋所藏汤君墨梅约诸人赋诗俾文蔚亦题其后",
        "preface": "",
        "paragraphs": [
            "皎皎冰雪姿，黯然宜水墨。",
            "却恐施丹素，翻令涴颜色。",
            "孤山水云深，庾岭林月黑。",
            "晴窗一挥染，想像意俱得。"
        ],
        "notes": "",
        "id": "000251cd68d7149a6b337c24828e084f"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "寄题吴子似所居二首 读书亭",
        "preface": "",
        "paragraphs": [
            "古人不可见，千卷留遗编。",
            "要非纸上语，至理实参前。",
            "列圣精微心，舍此将何传。",
            "根本会于一，枝叶数万千。",
            "博文可约礼，掘井志得泉。",
            "兹乃读书旨，涵泳当忘年。",
            "勿以急迫求，留神尝静专。",
            "亦勿事悠悠，岁月空推迁。",
            "久而竟纯熟，脱落不知然。",
            "众理斯旁通，如海会百川。",
            "又如庖丁刀，体解牛无全。",
            "超然得我心，枘凿非方圆。",
            "书在言语后，用起言语先。",
            "唐人资缀缉，汉儒拘训笺。",
            "记诵日益博，畴知心鉴昏。",
            "祗足骋驰骛，与道实天渊。",
            "瑱山名亭意，难与世人言。",
            "方将屏俗虑，日夕亲圣贤。",
            "见闻岂足道，孰是入德门。",
            "隠几无别事，真趣在穷研。",
            "一旦忽冰释，花柳春无边。",
            "此时案上书，始可付蹄筌。"
        ],
        "notes": "",
        "id": "d4453a7fbea5801dd14cd9887a3754df"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "寄题吴子似所居二首 经德堂",
        "preface": "",
        "paragraphs": [
            "上帝降斯民，厥初存秉彝。",
            "古昔世教明，大道行坦夷。",
            "裘葛顺冬夏，饮食充渴饥。",
            "非有慕于外，夫妇皆与知。",
            "岳渎气既分，民风日浇漓。",
            "仁义既榛塞，教化悲陵迟。",
            "隠然善端著，不胜奸伪滋。",
            "其至藉吾道，纷纷取世资。",
            "阳尊若示公，阴叛实济私。",
            "孟氏极雄辩，剖晰精毫厘。",
            "言言七篇在，炳如日星垂。",
            "千载嗟晦蚀，大义谁复提。",
            "延陵有佳孙，好学谨操持。",
            "传授有所自，源派分江西。",
            "若为日用功，义利早辨之。",
            "细读象山记，妙意良在兹。",
            "愿言不为获，努力但耘耔。",
            "堂前有松桂，年年长柯枝。",
            "生意不自已，何心论报施。",
            "请子对佳木，长哦经德诗。"
        ],
        "notes": "",
        "id": "30f6f524c13dd481e67379229c730289"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "送吴子似归番阳",
        "preface": "",
        "paragraphs": [
            "忆昔舟泊云锦溪，溪上故人知为谁。",
            "读书亭中不草草，永平人物入深讨。",
            "生平借甚梅子真，我乃晚遇情相亲。",
            "古人事业贵悠久，归欤访我同门友。"
        ],
        "notes": "",
        "id": "77bc4015ee3bb0a47358db6511095041"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和叶仲洽喜雨",
        "preface": "",
        "paragraphs": [
            "一旱不问下与高，风吹日炙同煎熬。",
            "悲鸣鸿雁不饮啄，向人终日声嗷嗷。",
            "千里赤地天不管，毫发微功矜桔槔。",
            "乘除自古有成说，霖潦一春多发泄。",
            "渴苗欲死俟沾溉，到此翻令成泽竭。",
            "不眠耿耿抱幽恨，离毕中宵起占月。",
            "仰天浩叹如何理，引手欲挽天河水。",
            "鹅湖作镇县东隅，山巅忽有云峰起。",
            "朝𬯀何事故要勒，雨未崇朝还又止。",
            "农家与苗相为命，情不愿苏惟愿死。",
            "愁肠欲断成寸寸，顷刻风雷惊动散。",
            "为霖三日泽已均，泼墨千山云不断。",
            "骚人赋诗喜欲狂，自写长牋几脱腕。",
            "东西倒悬今少解，欢情随雨亦滂沛。",
            "祇愁西北望云霓，腥膻久矣为民害。",
            "请看麟史书伐邢，一日兴师当问罪。",
            "诗成聊写闵雨志，𤱶亩拳拳有深爱。"
        ],
        "notes": "",
        "id": "04b91763021b369f6162718962a039f5"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "题傅岩叟悠然阁三章章八句  其一",
        "preface": "",
        "paragraphs": [
            "悠然君之见，不与凡见同。",
            "正似东篱下，山忽在眼中。",
            "谁昔夜登阁，歌罢饮亦终。",
            "恍若有真契，可知不可穷。"
        ],
        "notes": "",
        "id": "50a1a3d23bd07d16fab108781eb6f633"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "题傅岩叟悠然阁三章章八句  其二",
        "preface": "",
        "paragraphs": [
            "悠然阁之名，名从见中起。",
            "长哦好仁诗，高山勤仰止。",
            "意与口俱到，掘井真得水。",
            "嗟哉世间人，穿凿求义理。"
        ],
        "notes": "",
        "id": "23be69d06e9a8b37d181aecab34e7af4"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "题傅岩叟悠然阁三章章八句  其三",
        "preface": "",
        "paragraphs": [
            "悠然君之心，非古亦非今。",
            "忘言犹有诗，无弦安用琴。",
            "渊明此时意，千载无知音。",
            "但见登阁时，山高白云深。"
        ],
        "notes": "",
        "id": "38cc9a7a04f3a8b24f2377a567d45dc6"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "庐山杂咏 栖贤三峡桥",
        "preface": "",
        "paragraphs": [
            "我来未试烹茶水，且读石上涪翁诗。",
            "上卧百尺晴蝃𬟽，下贮一匣青玻璃。",
            "渊深知是蛟龙宅，风怒似挟熊虎威。",
            "自古贤栖知几许，今有精蓝藏翠微。"
        ],
        "notes": "",
        "id": "b1734bf3e64ee9bc9d63ef32474691b6"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "庐山杂咏 天池",
        "preface": "",
        "paragraphs": [
            "朝登天池峰，暮酌天池水。",
            "一枕僧榻清，钟磬半空里。",
            "平生此名山，籍籍满吾耳。",
            "乘兴作远游，杖策自不已。",
            "行行到绝顶，尘世知隔几。",
            "云烟出其下，渺视犹万里。",
            "山川与人物，往往尽蒙被。",
            "始疑翻雪涛，混同一彭蠡。",
            "顷刻开一罅，初见山逦迤。",
            "仿佛人世界，未可详目指。",
            "山中为予言，此地去天咫。",
            "风雨晦冥候，与世殊不似。",
            "霖潦方下作，山头旋磨蚁。",
            "云深此埋屋，山下乃不尔。",
            "历验予所言，其言亦非诡。",
            "未必隔仙凡，高深实殊轨。",
            "初夜现佛灯，数星林末起。",
            "如萤复如炬，或明亦或止。",
            "昔闻颇甚怪，今见乃如此。",
            "寄语登山人，仍须细穷理。"
        ],
        "notes": "",
        "id": "b365a225e3f3d9d6424ffa7d0551a7c0"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "白鹿洞谒先生祠堂呈李梦开教授是日李入洞讲书",
        "preface": "",
        "paragraphs": [
            "先师紫阳翁，雅爱穷幽微。",
            "前贤有遗迹，所至皆发挥。",
            "千古庐山高，白鹿遇亦希。",
            "何人实经始，閟藏启天机。",
            "临流勘书台，隠然钓鱼矶。",
            "圣朝始加贲，泉石生光辉。",
            "榛莽百年中，潜长虎豹威。",
            "衣冠固不论，樵牧亦寥稀。",
            "今昔有显晦，山川无是非。",
            "先生适剖竹，按图重歔欷。",
            "斩荆得遗址，涧绕山合围。",
            "买田敞堂塾，岂将终遁肥。",
            "学子共栖集，相与咏而归。",
            "继圣讲绝学，咳唾落珠玑。",
            "此理忽森著，鱼鸢真跃飞。",
            "小子恨晚遇，讲席吊及依。",
            "升堂拜遗像，泫然涕沾衣。",
            "幸今主盟人，高识可与几。",
            "光风霁月意，端欲贤圣希。",
            "时来一讲订，诸生佩弦韦。",
            "超然此会意，规范喜无违。",
            "徘徊不忍去，暮宿留山扉。",
            "因极昔游处，恍如身泗沂。",
            "矧复洞中友，进步方𬴂𬴂。",
            "永矢忘世味，来食此山薇。"
        ],
        "notes": "",
        "id": "44e8df17b7c6296fe50470952c99a6de"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "卧龙瀑布",
        "preface": "",
        "paragraphs": [
            "登陟百险艰，来看云间瀑。",
            "飞从千仞峰，泻作一条玉。",
            "冬夏有盈缩，古今无断续。",
            "当日武夷翁，翩然来结屋。"
        ],
        "notes": "",
        "id": "41b11c732ad179dc8589f0253a74c0eb"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "武侯像",
        "preface": "",
        "paragraphs": [
            "堂堂千载人，遗像凛如生。",
            "趋舍同一操，岂无当代英。",
            "欲唤卧龙起，四海盲聋惊。",
            "此意无今昨，未应归杳冥。"
        ],
        "notes": "",
        "id": "c9ad13fd4998ec3f0472f6b102ab5b3a"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "新居六咏 竹林隠居",
        "preface": "",
        "paragraphs": [
            "无才济苍生，竹林远栖遁。",
            "中有圣人书，饭蔬自无闷。"
        ],
        "notes": "",
        "id": "6df544c24a640bbf5622f3b2999de2cb"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "新居六咏 花堤",
        "preface": "",
        "paragraphs": [
            "筑堤环碧沼，种花仍满堤。",
            "幽人日往来，非关桃李蹊。"
        ],
        "notes": "",
        "id": "910f09402348808dbede06307fdf8a46"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "新居六咏 半月池",
        "preface": "",
        "paragraphs": [
            "池东如月弦，池西如月弓。",
            "池北千丈屏，倒影碧波中。"
        ],
        "notes": "",
        "id": "07e007511c04c3c81dd0b3d27ebe1815"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "新居六咏 曲水",
        "preface": "",
        "paragraphs": [
            "清沟知几曲，花落流红锦。",
            "何须浮羽觞，自可供杯饮。"
        ],
        "notes": "",
        "id": "7cfd9359fb34688c1a1c6a57e02b88b0"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "新居六咏 克斋",
        "preface": "",
        "paragraphs": [
            "燕坐焚清香，日永袅烟篆。",
            "妙处良独知，功收物欲战。"
        ],
        "notes": "",
        "id": "1dc9775bd4986ec60be17759ad446b0b"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "新居六咏 梅窗",
        "preface": "",
        "paragraphs": [
            "绿阴初散地，今有入簷枝。",
            "开窗对潇洒，岁寒惟独知。"
        ],
        "notes": "",
        "id": "e5079ce9b95117ad6c0891fd5a101b4c"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "五月十二日闲中偶作",
        "preface": "",
        "paragraphs": [
            "黄卷与晤对，日日有新闻。",
            "青山不世情，时时有佳宾。",
            "不动利害心，且无将迎勤。",
            "自得村童乐，何须市朝纷。",
            "种菊绕庭砌，黄花俟秋芬。",
            "琴书便当归，免使思白云。",
            "犂锄理荒秽，菽水娱朝昏。",
            "此外何所慕，甘作耕桑民。"
        ],
        "notes": "",
        "id": "1929397c67e48206f00604364504261f"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "徐天锡归自玉山昌甫以三诗送之后二篇有及予与徐子融傅岩叟之意且托其转寄答其意以谢之  其一",
        "preface": "",
        "paragraphs": [
            "我闻章泉清，有客日洗耳。",
            "而况坦腹眠，满意得佳士。",
            "相期忘岁月，饱饭读书史。",
            "祇恐翁独吟，黄鹄举千里。",
            "静言同门友，吾郡差若多。",
            "相望数舍隔，便如千里赊。",
            "惟有湖上翁，时时许相过。",
            "比缘迹萍梗，亦已废琢磨。"
        ],
        "notes": "",
        "id": "d48335722bdce06d1997f0221ef46f95"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "徐天锡归自玉山昌甫以三诗送之后二篇有及予与徐子融傅岩叟之意且托其转寄答其意以谢之  其二",
        "preface": "",
        "paragraphs": [
            "曾共傅岩孙，同坐傅岩石。",
            "纪游未抄寄，双梅解相忆。",
            "天涯思美人，折花陡岑寂。",
            "所幸柱上题，如新未陈迹。"
        ],
        "notes": "",
        "id": "13b3ea7eb6870cd869e1c9cdc40ecb3f"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "寄题徽州李君博文阁",
        "preface": "",
        "paragraphs": [
            "曾参一唯外，相顾了无言。",
            "颜渊但如愚，永谢枝叶繁。",
            "后人谓二子，独得道之原。",
            "脱落章句卑，统宗而会元。",
            "谁知圣门教，入道固有门。",
            "非博奚反约，溯流乃求源。",
            "颜曾日用功，如海众水吞。",
            "及其成功后，木落归本根。",
            "固非求捷径，大学废讲论。",
            "李君敞高阁，驾言避俗喧。",
            "藏书比邺侯，日夕手自翻。",
            "百家期贯穿，目击万里存。",
            "上下洞今古，高深察乾坤。",
            "一旦忽融会，豁然破篱籓。",
            "笑彼习忘子，读书尝惮烦。"
        ],
        "notes": "",
        "id": "bdd8036c2519fea019d79f4849330e65"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和胡应祥游石井韵",
        "preface": "",
        "paragraphs": [
            "世间潢潦水，可叹无根源。",
            "盈满涸可待，骤雨空翻盆。",
            "鹅峰此邦镇，秀润草木繁。",
            "泄为石井泉，永与天地存。",
            "平湖十顷开，风漪绿荷翻。",
            "意共一脉落，高下相吐吞。",
            "清游二三丈，归途月黄昏。",
            "咫尺阻同集，笑我真惮烦。",
            "相期一朝去，雷电当飞奔。",
            "鞭龙起为雨，微功不须论。"
        ],
        "notes": "",
        "id": "a79421ca09402b546b6afe7fda23d7b2"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "壬申老人生旦",
        "preface": "",
        "paragraphs": [
            "两岁霜风吹客袍，亲庭礼阙捧香醪。",
            "今日升堂祝亲寿，亲寿愿比南山高。",
            "古来人生七十稀，吾亲八十脸如桃。",
            "但得岁月无穷极，从教两鬓添霜毛。",
            "闲中花竹自娱戏，日课诗礼勉儿曹。",
            "随分家风尝礼法，何心与世争雄豪。",
            "自古作善天所佑，赋与庞眉并寿绦。",
            "不须神仙授秘诀，已保柱石常坚牢。",
            "年年新酿此时熟，真珠滴红听小槽。"
        ],
        "notes": "",
        "id": "dcc4ee87287c6db981c51388e544811e"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "赵忠州有苦寒懒起之句和其韵",
        "preface": "",
        "paragraphs": [
            "生息同宇宙，形骸通物我。",
            "天寒雪盈尺，灶冷炉无火。",
            "酒面生红光，花枝娇婀娜。",
            "虽然太守乐，亦要民安妥。"
        ],
        "notes": "",
        "id": "78ece3339c93f604261fa33a14bf655e"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "去草棘",
        "preface": "",
        "paragraphs": [
            "草虽至微物，禀气何不同。",
            "瑞者为灵芝，大抵和所钟。",
            "薰者为兰荪，芬香播春风。",
            "人知外秀异，胡不原诸中。",
            "奈何一种类，亦费造化工。",
            "沾濡足雨露，山川徒茂丰。",
            "畏冗无地著，无足比蒿蓬。",
            "成熟不堪食，但逞毫芒锋。",
            "除却刺人衣，此外无余功。",
            "惨虽未荆棘，包藏固难容。",
            "因行为芟除，当路靡留踪。",
            "害物亦害己，去汝如去凶。",
            "安得天地间，榛翳亨衢通。"
        ],
        "notes": "",
        "id": "4b7bd3d5bd00d93772b52fac4daf4564"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和余方叔病中见寄",
        "preface": "",
        "paragraphs": [
            "我亦病闭门，机闲了无触。",
            "故人送诗来，绸缪写心曲。",
            "胡乃稽报章，悼往牵服属。",
            "天理循自然，非敢故羁束。",
            "人生寿夭定，心要无愧恧。",
            "逞欲千乘危，安分一瓢足。",
            "范雎倾穰侯，郦寄卖吕禄。",
            "何如北窗卧，酒熟巾自漉。",
            "况有圣贤书，可洗昏花目。",
            "一任岁月驶，流徙惊转瞩。",
            "安知疾疢余，非以石攻玉。"
        ],
        "notes": "",
        "id": "c055e16bbcb7d6a65f0e7b10ddc7fc2b"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "用门牌日有好花迎客笑岁𫇴新酒奉亲欢为韵为老人寿",
        "preface": "",
        "paragraphs": [
            "地僻广乾坤，身闲多月日。",
            "耕凿太古民，天然自淳质。",
            "未始泥神仙，阅世自长久。",
            "日用饮食余，帝力我何有。",
            "修竹三径幽，青山四时好。",
            "何须万间厦，一廛可娱老。",
            "园柑结新实，篱菊开晚花。",
            "旋𥬠瓮头酒，不负老年华。",
            "田夫与野老，一笑相逢迎。",
            "只说桑麻事，安知市朝争。",
            "年年愿今日，有酒可留客。",
            "虽是无珍馐，随宜具肴核。",
            "人言鹤发翁，翻作朱颜少。",
            "把酒更何辞，一对西风笑。",
            "环堵一亩宫，中有长生计。",
            "秋月与春花，今年又明岁。",
            "年高亲可庆，家贫儿包羞。",
            "今年胜去年，粗有酒新𥬠。",
            "岁月绵绵永，福禄日日新。",
            "天开九龄数，眼见四世人。",
            "共乐堂上亲，旋约山中友。",
            "虽是盘无馔，未至樽无酒。",
            "积善虽人为，康宁荷天宠。",
            "但愧儒素风，日乏甘旨奉。",
            "子孙虽未贤，粗肯诗礼亲。",
            "愿言各努力，忠孝以立身。",
            "人间无事日，箪瓢亦清欢。",
            "但愿从今日，时时报平安。"
        ],
        "notes": "",
        "id": "a4664c5d554fc38cf6bfbca18dd65c15"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "夏夜露坐偶书且勉同学子",
        "preface": "",
        "paragraphs": [
            "人生邂逅如岐路，南北东西忽离聚。",
            "渊明本赋归去来，保社乃今随所寓。",
            "读书不杂嚣尘声，好在园林最幽处。",
            "朱桥跨出林阴外，一水绕庭将绿护。",
            "有时小立凭危栏，临风不忍空归去。",
            "矧逢暑夕远灯火，杖策月林时散步。",
            "更深每与二三子，辍寐每为清景驻。",
            "山高望望北斗低，花香拂拂南薰度。",
            "拟将胸次涤河汉，不管衣巾湿风露。",
            "清谈未必真废事，言下应当有微悟。",
            "不妨俯仰更观察，此意直须起训诂。",
            "郊墟次第新凉入，自可灯窗穷入暮。",
            "凡人努力在年少，老大悲伤欲何诉。",
            "嗟予学古虽有志，蹭蹬独为一生误。",
            "鸢鱼性分信机浅，风月情怀乃天赋。",
            "归哉要结园绮徒，清夜团栾绕庭树。"
        ],
        "notes": "",
        "id": "e0663a6a91ea0f305ae2a1bddde336aa"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "予始生日岩叟携酒见过且有寿语赋此以谢之",
        "preface": "",
        "paragraphs": [
            "自笑山泽为癯儒，侪之富贵非其徒。",
            "他人诞日䜩歌酒，贫家箪瓢屡空虚。",
            "昨朝不记生年月，面前忽见樽罍列。",
            "感君祝我还祝君，两翁相对头如雪。"
        ],
        "notes": "",
        "id": "079a1794a4bcce82241d207313b908fa"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "乙亥老人生旦",
        "preface": "",
        "paragraphs": [
            "儿愿岁岁登斯堂，再拜为亲扶寿觞。",
            "近思去岁生日时，膝下罗列儿孙行。",
            "更愿明年似今日，酒面菊花如意黄。",
            "人间富贵谁不愿，儿只愿寿长且康。",
            "田园薄有可衣食，但要作善思无疆。",
            "生涯淡淡随分过，不逐势利常奔忙。",
            "初非熊经慕仙术，自是日月闲中长。",
            "天赋清奇古容貌，精神矍铄筋骨彊。",
            "今朝捧酒祝亲意，不知何者堪比方。",
            "欲将吾亲比松柏，松柏老不禁风霜。",
            "欲将吾亲比龟鹤，龟龄鹤算终可量。",
            "溪北柱石山峩峩，蟠根结据由洪荒。",
            "家居山下不记年，永与山石同苍苍。"
        ],
        "notes": "",
        "id": "86f2cb132e039a92763d05cf360e71dd"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "责己",
        "preface": "",
        "paragraphs": [
            "圣人当耳顺，吾年已逾再。",
            "日觊有新功，迩来如稍怠。",
            "嗟尔性虽驽，敢不鞭其退。",
            "须教十二时，此心无不在。",
            "书此当盘铭，终身以服佩。"
        ],
        "notes": "",
        "id": "5820a9e260e0f39f3f970ada5a2f1052"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "丁丑老人生旦",
        "preface": "",
        "paragraphs": [
            "箕畴五福孰居一，惟有年高无等匹。",
            "皆缘作善天降康，视履知当获元吉。",
            "贫居衣食虽屡乏，墙下有桑园芋栗。",
            "乘肥衣轻岂不快，往往久长难可必。",
            "矍铄吾翁八十五，骨劲双瞳如点漆。",
            "安贫每甘菽水养，虽是形癯心则逸。",
            "菊花开晚似有意，不为重阳为今日。",
            "成行儿女罗酒浆，拜祝愿天从所乞。",
            "不愿分外乐事多，只愿亲安体无疾。",
            "不愿官书汾阳考，只愿亲年增秩秩。",
            "儿孙倘或有生意，此去买田多种秫。",
            "直须酿酒如春红，岁岁称觞无了毕。",
            "况当风物一年好，盘荐黄橙并绿橘。"
        ],
        "notes": "",
        "id": "dd578248467bb35f9ed87ca0def3af37"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "戊寅老人生旦",
        "preface": "",
        "paragraphs": [
            "吾家本是田家子，其先世世居田里。",
            "儿因逐食浪飘蓬，欲归无以供甘旨。",
            "吾翁亦能甘淡薄，日夕饭疏而饮水。",
            "浑然质朴古人风，固应自有长生理。",
            "筋骸虽老自康健，聪明少壮犹难比。",
            "了无机械足怡神，不生嗜好彊精髓。",
            "人间可慕是荣华，人间可羡为豪侈。",
            "荣华有似庭下花，芳菲之日知能几。",
            "豪侈真如草头露，不能顷刻朝阳里。",
            "谁知贫贱自安分，年年如此只如此。",
            "吾乡自来丙山高，位当南极崔嵬起。",
            "吾家门门对此山，算高欲与山同纪。",
            "加之西邻与东舍，往往黄发皆儿齿。",
            "酒熟长愿相招呼，一笑忘形相汝尔。"
        ],
        "notes": "",
        "id": "35cb81f1ece19c825665dc0e0f684a0e"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "自铅山归上饶途中感兴",
        "preface": "",
        "paragraphs": [
            "来时积雪归途熟，暗中流换惊时节。",
            "所幸康宁九十亲，依然堂上垂华发。",
            "随意何当足甘旨，斑衣日戏慈颜悦。",
            "丈夫事业有用舍，穷通不必生分别。",
            "直须用力随处处，无徒潇洒送日月。",
            "嗟嗟世人泣岐路，东乡久哉吾计决。",
            "终当𫄬马扶桑树，车行万里谁能遏。",
            "慷慨自奋歌此章，老去不知情激烈。"
        ],
        "notes": "",
        "id": "24cf79fe5244c8067a76a9912f7dfd8c"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "送周希颜游章贡",
        "preface": "",
        "paragraphs": [
            "忆昔吾先师，慷慨歌远游。",
            "超忽凌八荒，咫尺视九州。",
            "东将征旸谷，挂衣扶桑头。",
            "西不畏羊肠，而以摧其辀。",
            "南辕有遐眺，直指百粤陬。",
            "北驾何所之，亦欲穷燕幽。",
            "堕地弧矢志，壮岁无不酬。",
            "肯学鄙丈夫，拘剪守一丘。",
            "今日因送子，歌此临清流。",
            "江深不可极，负重万斛舟。",
            "慨然动高兴，不作贾胡留。",
            "发足真自此，行矣万里修。",
            "倘或跨疲蹇，路长殊可忧。",
            "愿言自努力，岁晚当遂谋。",
            "江山有会意，寄书传置邮。"
        ],
        "notes": "",
        "id": "3e4601cc2341f77dc24409a20498fd67"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "己卯老人生旦",
        "preface": "",
        "paragraphs": [
            "今朝酒熟吾翁喜，又见生朝会邻里。",
            "虽无盘馔罗膻荤，情话从容自嘉旨。",
            "人生富贵固足乐，惟有长年难得似。",
            "恬于世味心自闲，赢得庞眉更儿齿。",
            "晨兴再拜启阿爹，从古昭昭是天理。",
            "不因为善天降祐，何以康宁膺寿祉。",
            "称觞膝下列儿孙，虽说居贫良亦美。",
            "从今都不记春冬，只消岁月将时纪。",
            "束书但愿早还家，年年祝颂秋风里。"
        ],
        "notes": "",
        "id": "f5d3cef189438ecd56949e51ad9b60ba"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "穷冬积雪闵织纺妇",
        "preface": "",
        "paragraphs": [
            "长哦豳人诗，九月欲授衣。",
            "方当流火辰，先已戒其期。",
            "当春非不蚕，入夏非不丝。",
            "一寸不上身，止为忧啼饥。",
            "蚕毕起功绩，关心听鸣鵙。",
            "岂不念人生，所急在衣食。",
            "衣单寒不御，鹑结百千缕。",
            "轻裘那得知，凄其良自苦。",
            "穷冬岁将往，雪片大如掌。",
            "怜他昨日织，安知今日纺。",
            "娇痴贵安女，未始识机杼。",
            "纨绮厌不华，缯帛何曾数。",
            "贫富固有分，茫茫何足论。",
            "感触此时心，宁不哀穷困。",
            "冯谁歌七月，俾汝知时节。",
            "塞墐聊补纫，团栾围榾柮。"
        ],
        "notes": "",
        "id": "4fb0e45ee0c49e32302607776b3495ba"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "建德道中六言",
        "preface": "",
        "paragraphs": [
            "有底可人情意，尽是酒村鱼市。",
            "行人忘却家乡，沽酒买鱼供醉。"
        ],
        "notes": "",
        "id": "e756fcb65c37a33b3f9d62a2ab7e781b"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "徐敬甫出示所居之别墅南岩图并诸公题咏欲予同作为赋长韵",
        "preface": "",
        "paragraphs": [
            "忆昔同作康山游，杖屦历遍千岩幽。",
            "知君已具看山眼，每遇胜处尝淹留。",
            "从兹一去间何阔，倒指殆欲忘春秋。",
            "不知此地复何地，但见大江东去流。",
            "相逢恍然如隔世，尽洗积年离别愁。",
            "首为袖出南岩图，著鞭先我占一丘。",
            "南岩之高不可攀，俗驾欲到何缘由。",
            "君乃结屋于其巅，避世拟追园绮俦。",
            "雪飞霜瀑自天落，戟列万竹干云修。",
            "客来煮茗话畴昔，酒熟春禽相劝酬。",
            "自言得此已足老，岂复更怀身世忧。",
            "无心偶作云出岫，良念棣萼情绸缪。",
            "对床听雨有真意，肯放拂衣归去休。",
            "登高一日展遐眺，洗眼九华云渍收。",
            "语我南岩卜筑地，只放五老高一头。",
            "丹梯万丈径可蹑，独恨未遂曾往谋。",
            "我生亦有山水癖，欲见未见心先投。",
            "长哦南山白石烂，梦寐沧江飞白鸥。",
            "归与亟办买山计，甘与世好相盾矛。",
            "采蕨可以忘朝饥，种橘自当千户侯。",
            "眷言志事在𤱶亩，适我愿兮遑他求。",
            "此时作书报同志，知肯远为题诗不。"
        ],
        "notes": "",
        "id": "2e4b6c3a93c44ed28113a1ddf3170605"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "石潭道中追赋大江",
        "preface": "",
        "paragraphs": [
            "我生大江东，与江不相识。",
            "一日作远游，江头因目极。",
            "桃花春未涨，水落略见石。",
            "望断淮山青，隔岸才咫尺。",
            "恃此一苇航，焉能恨南极。",
            "云屯十万众，守卫以人力。",
            "抚御有良将，成城众心得。",
            "江淮唇齿势，如家护墙壁。",
            "守淮即守江，淮民须爱惜。",
            "我朝圣泽深，不在险在德。",
            "慈俭今天子，迩遐无间隔。",
            "大臣百执事，根本共培植。"
        ],
        "notes": "",
        "id": "b60d23a8c098b1608e7fb89cd1c39534"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "追赋九华",
        "preface": "",
        "paragraphs": [
            "我闻九华名，未登九华峰。",
            "睨视百里外，烟翳尝冥蒙。",
            "快意一披抉，几欲挟长风。",
            "庶识真面目，高下俱迎逢。",
            "飞雪如有意，未积先消融。",
            "凌晨展清眺，万里开晴空。",
            "炯然明吾眸，洗出青芙蓉。",
            "未暇窥杳眇，固已领其宗。",
            "忆昔访庐阜，妙处尝支筇。",
            "景遇可题品，一一归诗筒。",
            "九华名此邦，挺挺诸山雄。",
            "若欲于五老，优劣定其中。",
            "窃比之孔门，等级回与雍。",
            "未敢谓核论，折衷章泉翁。"
        ],
        "notes": "",
        "id": "0a19c13ecb8ba5aafcb186d2a340afed"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "追赋秋浦",
        "preface": "",
        "paragraphs": [
            "我为秋浦游，欲访秋浦迹。",
            "及已到此邦，秋浦无处觅。",
            "或云百里间，始见江祖石。",
            "或云江祖石，止在齐山侧。",
            "地形著山川，记载具文籍。",
            "父兄世流传，论且不可核。",
            "况出形器表，理可俄而测。",
            "所以圣人心，贵在于默识。",
            "不然差毫厘，千里成舛忒。",
            "想今锦𫛴鸟，欲见已不得。",
            "试听白猿吟，傥能喧夜寂。"
        ],
        "notes": "",
        "id": "d6b89b5161d735f2770a2071cc628ff7"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "入郭回度黄沙岭息木阴下口占古意",
        "preface": "",
        "paragraphs": [
            "孰驱我去，孰驱我归。",
            "息荫乔木，清风吹衣。",
            "火日炎空，聊此徘徊。",
            "夷险自若，怨尤谁哉。",
            "世间万事，付酒一杯。"
        ],
        "notes": "",
        "id": "ef4bef8e53decbba8f0d62cda8551c44"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "辛巳老人生旦",
        "preface": "",
        "paragraphs": [
            "陶陶太古民风淳，诈伪不萌情意真。",
            "何尝吐纳事屈伸，往往皆为百岁人。",
            "中古便似秋冬辰，和气无复如阳春。",
            "机巧百出妄喜嗔，七十者稀以为珍。",
            "我翁逍遥常幅巾，朴素几与太古邻。",
            "饮食淡泊厌膻荤，衣裘不择敝与新。",
            "日日娱嬉寂寞滨，甘与圣世为遗民。",
            "天锡遐龄登九旬，回视同庚皆土尘。",
            "炯然双眸且精神，坚彊直可齐松椿。",
            "儿孙虽不侧朝绅，家庭礼法粗克遵。",
            "白酒年年造逡巡，膝下戏彩娱慈亲。"
        ],
        "notes": "",
        "id": "ea6075134f3a6990b43eaa4bffbc81c2"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "周道人求诗书赠",
        "preface": "",
        "paragraphs": [
            "道人妙推算，未知谁赏音。",
            "章泉谨许可，赠之五字吟。",
            "老我已无用，穷通总无心。",
            "但思结茆地，访君白雪深。"
        ],
        "notes": "",
        "id": "6601483f89f57233a1c1f9904fc550db"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "荷湖行为赵忠州寿",
        "preface": "",
        "paragraphs": [
            "青山屋上名荷湖，故知下有神仙居。",
            "全似太华峰头玉井样，花开十丈世所无。",
            "自有天地此山有，谁人种得如船藕。",
            "造物不肯轻畀付，付与湛溪云隠手。",
            "云隠济人阴德多，有如此藕痊沉疴。",
            "自炼还丹成九转，方瞳点漆颜长酡。",
            "甚不爱飞霞千树结蟠桃，甚不爱湛溪千顷涨葡萄。",
            "蟠桃入口那能甘比蜜，湛溪不抵酒滴真珠槽。",
            "爱莲往往缘青壁，俯笑凡人无路觅。",
            "不知身世若为高，但见照人双眼碧。",
            "寄语峰头十丈花，年年来伴枣如瓜。",
            "不须更记岁与月，只记山前云隠家。"
        ],
        "notes": "",
        "id": "1a3f9a0f215bcb53b9cca278689afdc4"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "癸未老人生旦",
        "preface": "",
        "paragraphs": [
            "昔人端为祈黄耈，再拜慇懃扶大斗。",
            "吾翁今年九十一，儿从两岁贫无酒。",
            "趋庭何以祝弥诞，盈把菊花空在手。",
            "嗅香嚼蘂当甘旨，翁亦怡然如适口。",
            "人生贫富在分定，独是期颐世稀有。",
            "翁余九十儿七十，膝下庞眉仍皓首。",
            "若将此事较人间，岂非造物意愈厚。",
            "因兹历历诏儿孙，自古悦亲惟孝友。",
            "上惇下睦无间言，一门和气薰蒸久。",
            "虽无旨酒奉杯酌，意乐心宽亲自寿。",
            "更于大节保终始，立身扬名以垂后。",
            "世上荣亲无若此，何必金章并紫绶。",
            "南邻白酒况可赊，丰俭随家惟用缶。",
            "年年此举谅不难，甲子无穷环癸丑。"
        ],
        "notes": "",
        "id": "8d410d27f0dbe2cc6c771c2547ffd667"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "寄题俞伯南所居 希贤",
        "preface": "",
        "paragraphs": [
            "毋为陵学山，当为川学海。",
            "尹重贵自任，颜乐誓不改。"
        ],
        "notes": "",
        "id": "d419dbc72e6924f9c22f9219c9c52987"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "寄题俞伯南所居 野处",
        "preface": "",
        "paragraphs": [
            "岩筑无外求，莘耕有余乐。",
            "既为尧舜民，自抱羲农朴。"
        ],
        "notes": "",
        "id": "b93baf394c78f5a2fb5b762759ea7876"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "寄题俞伯南所居 毅斋",
        "preface": "",
        "paragraphs": [
            "器重或可胜，道远畴能至。",
            "勉效既竭回，羞称愿息赐。"
        ],
        "notes": "",
        "id": "44f16007471fb6f877c38bb573e68a06"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "石溪道中偶作",
        "preface": "",
        "paragraphs": [
            "自从天地开辟来，溪水清驶山崔嵬。",
            "山高水清亦奇观，怪问胡不生人材。",
            "人材本作世间用，朴仆支倾作梁栋。",
            "不然空冒一时名，过眼空花已如梦。",
            "人生出处不可期，伊周亦偶遭明时。",
            "颜闵何尝有科目，德尊百代帝王师。",
            "自古相传惟此道，一派源流端可考。",
            "道存不系穷与通，经济业穷耕钓老。",
            "风埃鼎鼎百年中，世事兴废何终穷。",
            "只有诗书传圣学，尧舜授受同高风。",
            "唤醒此原山与水，孕秀发祥从此始。",
            "立朝有道佐明君，抱璞山林亦奇伟。",
            "吾家家此不计年，未知起者谁其先。",
            "丈夫才业贵自负，不必美恶归山川。",
            "久欲题诗磨翠壁，要使后来闻义激。",
            "乾坤造化岂无人，细与摩挲观此石。"
        ],
        "notes": "",
        "id": "62acec714c113c9b707bdae368dab848"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "诸君用东坡玉堂观郭熙画诗韵题江山王君平远楼黄子京携至求同作",
        "preface": "",
        "paragraphs": [
            "有客有客心地闲，楼外青林林外山。",
            "风烟出没美无度，依约图画有无间。",
            "眼随白鸟去边远，一声渔唱江村晚。",
            "此时谁会倚栏心，云出不知何处𪩘。",
            "岁寒松柏饱风霜，肯逐桃李争春阳。",
            "安得共卧百尺楼，为挹江濑吞山光。",
            "当年影过八砖日，坡仙想像频搔发。",
            "无言细玩郭熙画，应思老去寻泉石。"
        ],
        "notes": "",
        "id": "74ad5bf0acaa62059da64262fd041ef4"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "寄题玉山周晦叔家似贤斋",
        "preface": "",
        "paragraphs": [
            "人心殊嗜好，黑白互相形。",
            "逐臭不自悟，荧荧飞青蝇。",
            "一日对此君，炯然双眼明。",
            "子猷虽借宅，绿阴仍满庭。",
            "雅净两龚洁，高寒伯夷清。",
            "可近不可狎，劲挺干青冥。",
            "世人景先哲，绘画劳丹青。",
            "想像不觌面，孔孟何由倾。",
            "安知君子交，日日与相迎。",
            "手种万苍玉，君家有典刑。",
            "清风流至今，修好无渝盟。"
        ],
        "notes": "",
        "id": "b726ebf9d08fac108c552e8f0e863cad"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "题周几道桂轩",
        "preface": "",
        "paragraphs": [
            "轩前一树桂，手种知为谁。",
            "但见青如盖，团圆障朝曦。",
            "西风入庭户，吹香浮酒巵。",
            "相与一浩歌，涣焉剖藩篱。"
        ],
        "notes": "",
        "id": "6186a363c8a76f7eee7b8c5e165fc7c0"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "玉山朱文龙有遗经林野二处赵昌甫程德夫皆有诗朱求予同作 遗经",
        "preface": "",
        "paragraphs": [
            "汉人一经训，籯金云不如。",
            "君家遗经意，不与汉人俱。"
        ],
        "notes": "",
        "id": "b6cf393374310395f2a630d5f1fc97f5"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "玉山朱文龙有遗经林野二处赵昌甫程德夫皆有诗朱求予同作 林野",
        "preface": "",
        "paragraphs": [
            "有人抱幽真，偏适林野趣。",
            "要之等喧寂，乃是安心处。"
        ],
        "notes": "",
        "id": "757a50dccda7c176e756c68464551989"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "薛玠两投诗以古风谢之",
        "preface": "",
        "paragraphs": [
            "知君家住象山麓，日有见闻新耳目。",
            "自怜各在天一涯，休誉惟能采乡曲。",
            "却来一见玉溪头，已知标致非凡俗。",
            "等闲挥翰墨淋浪，惠我新诗不金玉。",
            "细将学问说根源，异同更与明朱陆。",
            "吾道工夫有端绪，要是义精仁乃熟。",
            "博文约礼是真传，收拾奇功归谨独。",
            "参前倚衡勿间断，千载断弦端可续。",
            "手披诗卷荷情真，聊以斯言报谆复。"
        ],
        "notes": "",
        "id": "0c6f3d9072fedeb2c3f71e82982e5e19"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "永邑杨君鉴子明辟斋读书将从事于古人为己之学求斋名于予并欲得一语以示为学之方予谓学虽多端而其要莫先于明善所以子思孟子俱以此开道后学大学格物之训实同出一源故因杨君之请扁以明善且诗以演其义幸毋忽其言之陋云",
        "preface": "",
        "paragraphs": [
            "人性靡不善，因物始有迁。",
            "本体遭剥蚀，如鉴尘所昏。",
            "畴昔均秉彝，善端本绵绵。",
            "既茂闲邪功，诚心所由存。",
            "若为用力地，格物居其先。",
            "万殊一理贯，洞然见本根。",
            "表里俱澄澈，断断义理分。",
            "言动中伦虑，狂愚讵同论。",
            "彼哉迷复子，一息万里奔。",
            "认赘以为嫡，未尝知反观。",
            "君子审取舍，不容泾渭浑。",
            "中扃了如烛，肯蔽耳目官。",
            "中庸示明训，一言会其元。"
        ],
        "notes": "",
        "id": "7bbcdd6593ca8df708a9227e3c6b943c"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "汪元思遗诗和意以谢",
        "preface": "",
        "paragraphs": [
            "吾道本公平，何尝分彼此。",
            "总只在人心，浑然皆天理。",
            "推原赋予初，所钟均粹美。",
            "贤愚同一辙，所行无意轨。",
            "由其气禀异，于焉有臧否。",
            "清者洞然明，泓澄如止水。",
            "浊者性天蒙，荡然惟纵弛。",
            "末虽有善恶，反之即其始。",
            "变化在乎人，虽愚必明矣。",
            "日用无余功，自修惟克己。",
            "近代朱文公，此道頼纲纪。",
            "居尝语学者，虚名以为耻。",
            "必先由博学，然后能约礼。",
            "颜渊躬四勿，鲁参悟一唯。",
            "吁嗟今世人，非不究经旨。",
            "议论徒纷纭，反躬乖践履。",
            "好恶徇私情，是非随愠喜。",
            "体既杂真妄，用斯殊表里。",
            "要在无间断，善端勤积累。",
            "须臾不可忘，颠沛必如是。",
            "坚持敬一字，方知道在迩。",
            "我辈无他求，直须安汝止。"
        ],
        "notes": "",
        "id": "3683967d50eef340bf9dc904b53a24e4"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "辛丑春游金华出东郊",
        "preface": "",
        "paragraphs": [
            "青山双夹小溪流，绿筿人家古渡头。",
            "虽是溪山不相识，劝人啼鸟却相留。"
        ],
        "notes": "",
        "id": "e04e11b6fdec857cd44f0b91df06fbf9"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "常山道中",
        "preface": "",
        "paragraphs": [
            "路势弓腰转，湖光鉴面开。",
            "稻田春事给，村碓晚舂催。",
            "问宿尚十里，与谁同一杯。",
            "自怜今日首，频作望乡回。"
        ],
        "notes": "",
        "id": "6a70f1a1ff5a72cedd5d3440c6b07ac2"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "甲辰九月初访晦庵先生大安道中和余正叔韵",
        "preface": "",
        "paragraphs": [
            "潇潇风露菊花秋，人在瓯闽第一州。",
            "少日已尝怀壮志，今朝端不负清游。",
            "陪君数日从容语，洗我平生散乱愁。",
            "从此归来复何事，风涛虽险奈虚舟。"
        ],
        "notes": "",
        "id": "359fb54c163ba4911ed577a87ddeed42"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "归铅山正叔复用前韵和答之",
        "preface": "",
        "paragraphs": [
            "歛藏先用肃如秋，次第阳和遍九州。",
            "岁月正缘闲里度，纷嚣那得静中游。",
            "明知与点有真乐，未足希颜却自愁。",
            "讽咏棹歌思九曲，与君重约泛扁舟。"
        ],
        "notes": "",
        "id": "6a14efbe30ec45cb9884cb88127a051e"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和正叔咏梅一绝",
        "preface": "",
        "paragraphs": [
            "儿童剪伐未须施，竹外横斜一两枝。",
            "冷艳更开深雪里，此花应不冀人知。"
        ],
        "notes": "",
        "id": "487e6e97140f36f33049dc5d04081bf4"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和李监税",
        "preface": "",
        "paragraphs": [
            "一缕彤霞晚照晴，眼随白鸟去边明。",
            "疏疏烟树有无际，激激滩流高下声。",
            "归思楚云连日暮，新诗边月带霜清。",
            "前村倘有梅花约，草草相逢盖亦倾。"
        ],
        "notes": "",
        "id": "c406f93882098c8b3c3a6e6375b88329"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和徐子融见寄",
        "preface": "",
        "paragraphs": [
            "学问分明有本根，一编鲁论幸今存。",
            "奈何至理难穷究，愿与良朋细讨论。",
            "欲探圣传千古秘，莫令心鉴一毫昏。",
            "吾侪总在生成内，要识无私造化恩。"
        ],
        "notes": "",
        "id": "dbea63b1d8fb171bc2245f54fe3ae5ac"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "记梦",
        "preface": "",
        "paragraphs": [
            "梦里分明记本根，觉来无语正心君。",
            "阴阳却把量消长，且喜新来胜一分。"
        ],
        "notes": "",
        "id": "c9cb07299d60228d6347f5ee3c63384f"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "示浩",
        "preface": "",
        "paragraphs": [
            "持身端的在兢兢，谨独方无愧怍情。",
            "莫道隠微人不见，暗中临我有神明。"
        ],
        "notes": "",
        "id": "89d45c3b0b098def3ddf46659ac278c2"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "雨中即事",
        "preface": "",
        "paragraphs": [
            "客身常恨春多雨，遥想吾庐长绿苔。",
            "每作家书问无恙，故园梅竹为新栽。"
        ],
        "notes": "",
        "id": "cba8d3eb0709cd1b09474c353fc8dff5"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "送赵国开赴崇安丞",
        "preface": "",
        "paragraphs": [
            "十载交游一日如，高情多谢不相疏。",
            "分携幸不隔江海，得便常须访起居。",
            "折柳正当三月暮，泛舟深约九秋余。",
            "相期暇日吟哦外，只有公勤是荐书。"
        ],
        "notes": "",
        "id": "2755b3478fbcefb0eced00f3fb9d802d"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和徐子融韵  其一",
        "preface": "",
        "paragraphs": [
            "逊敏工夫不可偏，两端相济若韦弦。",
            "允怀固是常存养，明善谁知合在先。"
        ],
        "notes": "",
        "id": "d22ce662c9f58f4fb9772deb8159dc25"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和徐子融韵  其二",
        "preface": "",
        "paragraphs": [
            "读书端的在研穷，洞贯精粗与始终。",
            "卓尔颜渊有真见，分明来自博文中。"
        ],
        "notes": "",
        "id": "55f512efefeb3c2709a4becefb7525bc"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和徐子融韵  其三",
        "preface": "",
        "paragraphs": [
            "雨余云静太虚澄，月在今宵分外清。",
            "喜得佳篇来讽咏，世间荣辱一毫轻。"
        ],
        "notes": "",
        "id": "e909c59c90a34703d05bfa987036bdcf"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和徐子融韵  其四",
        "preface": "",
        "paragraphs": [
            "自怜涉世每多艰，事到萦心或厌烦。",
            "近日工夫何所似，有时惭愧梦中闲。"
        ],
        "notes": "",
        "id": "5b98b7476a9efcfd0f58a052822c91ae"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "庚戌春下鄱阳舟中诸作 解舟汭口",
        "preface": "",
        "paragraphs": [
            "浩荡春江洗客愁，歌声欵乃发中流。",
            "溪斋却忆凭栏日，数尽来舟与去舟。"
        ],
        "notes": "",
        "id": "9274e3153aafa9c15425d22ca4fc6352"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "庚戌春下鄱阳舟中诸作 过赭亭",
        "preface": "",
        "paragraphs": [
            "船篷推起不教低，为放山光水色归。",
            "客子离家已三日，赭亭山下欲斜晖。"
        ],
        "notes": "",
        "id": "031a0915da85a10f421b1bd471777f04"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "庚戌春下鄱阳舟中诸作 过桃花台",
        "preface": "",
        "paragraphs": [
            "橹声终日听咿哑，碧浪红旌动彩霞。",
            "独我船中无一事，安排诗句过桃花。"
        ],
        "notes": "",
        "id": "7d923b8cd60ed22583e9fd7131c899c0"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "庚戌春下鄱阳舟中诸作 过安仁界",
        "preface": "",
        "paragraphs": [
            "远山淡淡水茫茫，知是江湖何处乡。",
            "娘子提携青裹布，始知风土近鄱阳。"
        ],
        "notes": "",
        "id": "4eae6d0a2222f0bcf42d3ade3c0b5b1c"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "书窗碧桃",
        "preface": "",
        "paragraphs": [
            "铜瓶只插碧桃花，日对幽人静不哗。",
            "为尔细观冰雪艳，就中便觉牡丹夸。"
        ],
        "notes": "",
        "id": "19066857dd8fcdaaec8bb3c6250efe2b"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "病中对竹",
        "preface": "",
        "paragraphs": [
            "窗外修篁仅百竿，相看不待报平安。",
            "何时得我身彊健，共尔青青到岁寒。"
        ],
        "notes": "",
        "id": "cb018da9b9d4c580784e22a565089453"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和子融韵",
        "preface": "",
        "paragraphs": [
            "为把新诗子细寻，时移不觉日西沉。",
            "固知妙旨存精一，须察人心与道心。"
        ],
        "notes": "",
        "id": "e32b4be3850f1dea3011ba1188daae68"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "又和清明日兀坐用前韵",
        "preface": "",
        "paragraphs": [
            "天理流行不用寻，鸢飞鱼跃自升沉。",
            "细观自有昭然处，始信严师是此心。"
        ],
        "notes": "",
        "id": "f4af83a042072259f3801013b7168ce1"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和子融闻琴",
        "preface": "",
        "paragraphs": [
            "古曲谁弹起，千年无此音。",
            "尚怜惟韵在，端欲后人寻。",
            "指上虽传操，声中要识心。",
            "半生孤此志，弦续自而今。"
        ],
        "notes": "",
        "id": "de9825e89cc2d08eeb1543a71772b453"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "赵守祷雨有感枕上得句足成五十六字呈赵守",
        "preface": "",
        "paragraphs": [
            "雨意随人自及时，使君一念实通微。",
            "不知沛泽人间遍，但觉炎蒸梦里非。",
            "苗稼顿回枯欲死，桑林又喜绿添肥。",
            "从今饱吃鄱阳饭，细纪贤侯德政归。"
        ],
        "notes": "",
        "id": "7537ea48c19a31fec7dc43e5315fa85c"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "七月廿六日登四望亭小酌和赵守韵二绝  其一",
        "preface": "",
        "paragraphs": [
            "为爱黄云到晚晴，一樽高兴寄危亭。",
            "风荷卷水高低绿，烟树连山远近青。"
        ],
        "notes": "",
        "id": "31482cde0e929f94c0fa8ca99523d557"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "七月廿六日登四望亭小酌和赵守韵二绝  其二",
        "preface": "",
        "paragraphs": [
            "极目风烟尽一城，身闲无日不登亭。",
            "双明远与孤鸿没，绕郭一江罗带青。"
        ],
        "notes": "",
        "id": "3a5b702e6fe5df445020f556d0679337"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和赵守木犀",
        "preface": "",
        "paragraphs": [
            "花开时节趁柔金，冷露繁霜未许侵。",
            "况是天香无俗韵，一樽清赏有知音。"
        ],
        "notes": "",
        "id": "83ee8e048fc9d8cb8ea9aaec116c95ac"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "送欧阳国瑞归铅山",
        "preface": "",
        "paragraphs": [
            "交游无数竟谁同，雅羡夫君气似虹。",
            "吾道久随流俗弊，义居今见古人风。",
            "端能纵目秦淮上，邂逅论文楚水东。",
            "归去梅花开也未，江头叶叶剪霜风。"
        ],
        "notes": "",
        "id": "8228270ac37365b3b4b9e36d07aac59e"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "寄题吴伯丰同荣堂",
        "preface": "",
        "paragraphs": [
            "一气同流举切身，胡然于此限比邻。",
            "直须静处工夫到，便觉闲中意思真。",
            "心远独游千载上，客来共醉一樽醇。",
            "寓形宇内皆生意，何但名园草木春。"
        ],
        "notes": "",
        "id": "7be84f33d2b62107a2e24e44c59b7312"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "舟行望龟峰",
        "preface": "",
        "paragraphs": [
            "面对灵龟最上峰，舟中活计不为穷。",
            "半春台下桃花水，一霎岸边杨柳风。",
            "天巧此时穷险怪，渊泉终日悟流通。",
            "一生堪笑渔翁拙，卧听潇潇雨打篷。"
        ],
        "notes": "",
        "id": "cac509fa127dbd1e05b4a4827d5cbf34"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "舟次兰溪和欧阳国瑞韵",
        "preface": "",
        "paragraphs": [
            "客子经行处，吴江万顷秋。",
            "风烟晓浓淡，云树远稀稠。",
            "缓去花相送，重来鸟劝留。",
            "与君无楚粤，一笑况同舟。"
        ],
        "notes": "",
        "id": "1e768ea74c03265aa774bf59e9d1ae6e"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "赠陈敬甫",
        "preface": "",
        "paragraphs": [
            "鄱水相逢亦偶然，吴中邂逅复掀髯。",
            "细思话别秋风日，已是浮生一岁添。"
        ],
        "notes": "",
        "id": "20d65ce850dbff43cd1d834cc51cfef2"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "月台观月",
        "preface": "",
        "paragraphs": [
            "秋来无日不登临，独喜今宵月满襟。",
            "仰面青天思把酒，寄情古调欲携琴。",
            "凉风舞袂身将举，白露沾衣夜向深。",
            "要看一台清影满，尽教移转碧梧阴。"
        ],
        "notes": "",
        "id": "14c13a013b51df56c3af61148559f62f"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "又和欧阳国瑞韵",
        "preface": "",
        "paragraphs": [
            "台高无奈月明何，岂惮攀缘上岌峩。",
            "万壑秋声归草木，百年乡思动关河。",
            "遥知素影千家共，不独秋光此地多。",
            "中夜酒酣狂欲舞，停杯且复听吴歌。"
        ],
        "notes": "",
        "id": "21882c4fcfcf9f76f0747dc3795d75b1"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和赵工部临安见寄韵",
        "preface": "",
        "paragraphs": [
            "节物惊人故欲催，天涯倦客几时回。",
            "坐倾浊酒醒还醉，手把新诗卷又开。",
            "远想含香当奏事，近缘无月不登台。",
            "烟波见说西湖好，要趁秋风把钓来。"
        ],
        "notes": "",
        "id": "896a39c9c3ac8beb60d8f6af08dfe137"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "十一月十四夜诵康节诗至忆弟三首潸然有感",
        "preface": "",
        "paragraphs": [
            "人生虽是有愚贤，到底天伦只一般。",
            "惆怅同安何处所，不堪岁暮更天寒。"
        ],
        "notes": "",
        "id": "0c43191d26a1df90f9a134e563044387"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "自吴中归过钓台",
        "preface": "",
        "paragraphs": [
            "倦游偶得赋归来，我亦何心世莫猜。",
            "水绿山青从所好，一帆风过钓鱼台。"
        ],
        "notes": "",
        "id": "70943d65049a6b700a066edc870d23df"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "过赵清献墓居",
        "preface": "",
        "paragraphs": [
            "为读忠臣孝子碑，欲行回首重依依。",
            "纷纷车马门前过，知有几人琴鹤归。"
        ],
        "notes": "",
        "id": "d93522f3883c1d9eac7d3307f6aa2c10"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "见梅",
        "preface": "",
        "paragraphs": [
            "晓鸡残月更离程，只见梅花不忍行。",
            "水郭山村谁是伴，惟伊与我共孤清。"
        ],
        "notes": "",
        "id": "add119e509d0b50b55ccf3fe4c886139"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "望灵山喜而又作",
        "preface": "",
        "paragraphs": [
            "白云深处认灵山，喜气津津眉宇间。",
            "别去庭闱今八月，且欣明日慰亲颜。"
        ],
        "notes": "",
        "id": "25494a75ff6f055e26b081dbaea1aa72"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "程子云欲还乡阻雨聊戏之",
        "preface": "",
        "paragraphs": [
            "霏霏小雨酿梅黄，结束琴书底用忙。",
            "已幸一春邻绛帐，祇今十日是端阳。",
            "榴花照眼新篁翠，卢橘盈盘煮酒香。",
            "天识主人留客意，故教归路滑羊肠。"
        ],
        "notes": "",
        "id": "0811729630c8d39a1d7a83a68cfdb897"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "探梅不遇登祈雨峰",
        "preface": "",
        "paragraphs": [
            "人生何处不从容，旋向僧家借短筇。",
            "那为孤芳穷僻远，要留脚力上高峰。"
        ],
        "notes": "",
        "id": "880f7926e554ba27fd1508bd9a982a36"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "送彭应期下鄱阳",
        "preface": "",
        "paragraphs": [
            "当年心事几绸缪，长记天西玉一钩。",
            "客里近来嗟我倦，江边重得送君游。",
            "读书会有新功用，把酒聊寻旧倡酬。",
            "自愧不能追往事，但劳清梦绕螺州。"
        ],
        "notes": "",
        "id": "8a3dc0f001e6d2cfd0b9611c70e39ed2"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "湛溪纳凉",
        "preface": "",
        "paragraphs": [
            "是处皆炎热，澄江消客忧。",
            "相邀读书罢，同作浴沂游。",
            "自喜坐茂树，谁能唤小舟。",
            "月华如有待，先在柳梢头。"
        ],
        "notes": "",
        "id": "812a48a961f37cc673a353e0b788108b"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "夜坐有感年四十",
        "preface": "",
        "paragraphs": [
            "仲尼切戒取人恶，孟子真能不动心。",
            "嗟我痴顽何所得，但能于此惜分阴。"
        ],
        "notes": "",
        "id": "45101b06649829d166119dd94553f7aa"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "徐子融八月四夜见访值予有出寄诗三绝和韵以谢  其一",
        "preface": "",
        "paragraphs": [
            "云开日脚漏微明，无奈秋风掠面清。",
            "因作西邻闲纵步，不知乘兴有高情。"
        ],
        "notes": "",
        "id": "3d5aace582f82356b5dadb12c426dcd4"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "徐子融八月四夜见访值予有出寄诗三绝和韵以谢  其二",
        "preface": "",
        "paragraphs": [
            "小斋虽不奉名谭，此理要须见倚参。",
            "料得归怀明月满，不应对影祗成三。"
        ],
        "notes": "",
        "id": "45ab549625d8921168ac25004052d735"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "徐子融八月四夜见访值予有出寄诗三绝和韵以谢  其三",
        "preface": "",
        "paragraphs": [
            "夜凉灯火掩柴扉，诗诵城南忆退之。",
            "更把新诗细䌷绎，无言谁会点头时。"
        ],
        "notes": "",
        "id": "e95649deeef7a95b98bc5097b2dba213"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "予酷爱桂香置两枝于萧寺之寓室日出不得对花夜归月影在窗撒灯清坐为赋二十八字",
        "preface": "",
        "paragraphs": [
            "惜香故剪碧云枝，却负花香花有辞。",
            "为辍清眠陪永夜，月窗相对恰相宜。"
        ],
        "notes": "",
        "id": "f1cb5e04e61908032e34ef11ec39c3c8"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "十月三夜省愆二绝  其一",
        "preface": "",
        "paragraphs": [
            "亲为父子须还爱，分属君臣合用钦。",
            "细算天心无负我，我生犹有负天心。"
        ],
        "notes": "",
        "id": "f67d4b4ae6fb730cfafef9e0b445fe59"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "十月三夜省愆二绝  其二",
        "preface": "",
        "paragraphs": [
            "孔子九思频点检，曾参三省重绸缪。",
            "事来若也能思省，事过何因有悔尤。"
        ],
        "notes": "",
        "id": "402dcb813019130c39ec0513295d7103"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和徐子融见寄",
        "preface": "",
        "paragraphs": [
            "清时何故有遗材，酒胆如虹亦壮哉。",
            "多谢论交比金石，自惭进德未涓埃。",
            "政须尊酒风前共，莫作扁舟月下回。",
            "风雪当门须有夜，要观四物一时来。"
        ],
        "notes": "",
        "id": "0d3a0859182395250ecaf199d2f01b05"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "用赵国兴梅韵自赋",
        "preface": "",
        "paragraphs": [
            "西郊有客枕溪居，特为孤芳小结庐。",
            "窗外横枝疏带竹，花边流水暗通渠。",
            "伊方傲矣百花上，我亦翛然三径余。",
            "此外不关茅屋事，为谁烟雨自妆梳。"
        ],
        "notes": "",
        "id": "a6d1d94b889624001942d415c191d2f5"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "国兴招饮后圃即席赋",
        "preface": "",
        "paragraphs": [
            "主人命酒嫌杯浅，狂客催诗恨句迟。",
            "此夜直须诗酒领，十分春色在花枝。"
        ],
        "notes": "",
        "id": "22347304d07715a003b0a70ab36aea81"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "上巳游惠泉和赵国兴韵",
        "preface": "",
        "paragraphs": [
            "闲倚栏杆觅句时，此身如在浣花溪。",
            "草迷芳径王孙醉，花满春山杜宇啼。",
            "酒罢啜茶留石井，兴余随月步江堤。",
            "清泉白石平生约，未有工夫为品题。"
        ],
        "notes": "",
        "id": "681d55ceb8ce7db5061dcc201af867c7"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "徐子融以诗送余方叔吴介甫二书见示和韵以谢  其一",
        "preface": "",
        "paragraphs": [
            "借得缄书卷又开，喜同千里故人来。",
            "切嗟正为求真益，肯使鳞鸿泛往回。"
        ],
        "notes": "",
        "id": "50ff95b79da7103c772e7066e4c19e4c"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "徐子融以诗送余方叔吴介甫二书见示和韵以谢  其二",
        "preface": "",
        "paragraphs": [
            "簪去良朋未有期，无邪端欲正吾思。",
            "近来自服无他药，一卷中庸对证医。"
        ],
        "notes": "",
        "id": "4902a5c11e09fc41c4a96b35913503c3"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "送赵德勤将漕淮东  其一",
        "preface": "",
        "paragraphs": [
            "逼人富贵固骎骎，体国忧时一寸心。",
            "符印递迁无旷岁，庙堂谁谓少知音。",
            "民间利病搜求久，财计源流讲究深。",
            "飞挽恢恢有余地，要知罢困极于今。"
        ],
        "notes": "",
        "id": "6b3763de7ebf5644ba5f6dec11b645e9"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "送赵德勤将漕淮东  其二",
        "preface": "",
        "paragraphs": [
            "才难叹息古犹今，使节双持委寄深。",
            "真主厉精思吏治，累朝忠孝结人心。",
            "激扬正頼扶风宪，钦恤惟存布德音。",
            "吏称民安两无事，不妨丹扆献规箴。"
        ],
        "notes": "",
        "id": "e7366908c9335e59201a02bd672de98f"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "送赵德勤将漕淮东  其三",
        "preface": "",
        "paragraphs": [
            "登亭每忆楚东时，把酒吟诗对落晖。",
            "拭目正看黄鹄举，回头不奈白云飞。",
            "未应失计荒茅屋，正坐无钱买钓矶。",
            "𤱶亩有怀常抱膝，论思惟日望公归。"
        ],
        "notes": "",
        "id": "890b62b893720142e5a211402f98b9aa"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "送彭应期游淮东  其一",
        "preface": "",
        "paragraphs": [
            "昔日淮西今又东，为文怪似史迁公。",
            "远游要是丈夫志，自足一枝真计穷。"
        ],
        "notes": "",
        "id": "05c3546b0722a67bff043e4591e6880f"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "送彭应期游淮东  其二",
        "preface": "",
        "paragraphs": [
            "论心有约未能遂，两载江头再语离。",
            "纵乏青铜沽一醉，临风分袂可无诗。"
        ],
        "notes": "",
        "id": "c2ca148a9caaea3b8dfba5925cf6925b"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "六月十四夜独坐无喧阁",
        "preface": "",
        "paragraphs": [
            "凭栏无事此时情，一阕欣闻欵乃声。",
            "归去夜阑谁管领，付他风月自清明。"
        ],
        "notes": "",
        "id": "4851dfcfd4a3567f67b879dc07711e0c"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "七月四夜雨过差凉闲坐和徐子融晦日所寄四绝  其一",
        "preface": "",
        "paragraphs": [
            "昏花病眼已经年，世味甘酸总澹然。",
            "堆案文书浑不读，一灯危坐晚凉天。"
        ],
        "notes": "",
        "id": "c831a1c42e6e94be12d35b010ed12580"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "七月四夜雨过差凉闲坐和徐子融晦日所寄四绝  其二",
        "preface": "",
        "paragraphs": [
            "珍重羲黄书一编，昔经秦火不能然。",
            "君今于此得消息，岂外吾身更觅天。"
        ],
        "notes": "",
        "id": "0667f6db285f568d8608b1dc7370ac5e"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "七月四夜雨过差凉闲坐和徐子融晦日所寄四绝  其三",
        "preface": "",
        "paragraphs": [
            "每向清宵自省愆，滔滔无奈世皆然。",
            "盈亏消息因而悟，万事支颐一听天。"
        ],
        "notes": "",
        "id": "9806c8803e8906364e0d3624907f0bad"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "七月四夜雨过差凉闲坐和徐子融晦日所寄四绝  其四",
        "preface": "",
        "paragraphs": [
            "此理分明见各偏，何时讲习到同然。",
            "寄书好与随庵道，千里元来共一天。"
        ],
        "notes": "",
        "id": "cdc27ba2437dcb80c3d06e7c805ce147"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "送赵国晋随侍之江西",
        "preface": "",
        "paragraphs": [
            "如今无复酒肠宽，十五年同一梦间。",
            "岁月易从愁里换，鬓毛多向别时斑。",
            "诸公台阁总皆著，独我山林自爱闲。",
            "见说西风欲回首，樽前重得话间关。"
        ],
        "notes": "",
        "id": "233dc4550a203c6f05bff86bf179b129"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "七月廿六日赵国兴招饮山堂有诗和韵",
        "preface": "",
        "paragraphs": [
            "满地秋阴日欲残，故人相约过松关。",
            "风烟雨后呈姿态，杖屦秋来起废闲。",
            "喜有诗情浓似酒，从渠日历积如山。",
            "清溪况解知人意，为绕山堂绿一湾。"
        ],
        "notes": "",
        "id": "47d3fb137e36a2a2ffe69eb1f92498a3"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和韵呈徐子融聊寓规谏时子融同会",
        "preface": "",
        "paragraphs": [
            "儒党凋零类月残，兴言及此最情关。",
            "杯觞固可随宜醉，主宰何尝有暂闲。",
            "行健要将干作马，登高须识艮为山。",
            "莫教尽日劳舟楫，只在当初相见湾。"
        ],
        "notes": "",
        "id": "ebe815a92cc177d8067aa117356d9836"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和赵连州雨中宿蒙轩韵",
        "preface": "",
        "paragraphs": [
            "千岩万壑暮云归，不但晴宜雨亦宜。",
            "妙处已将诗句写，吟余惟有梦魂知。",
            "对床谁共三更听，击节难名一段奇。",
            "安得山间伴清宿，拥衾推枕和公诗。"
        ],
        "notes": "",
        "id": "23722b45dd19aa58bdf9c49b54a2417b"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和傅国开县丞竹涧韵",
        "preface": "",
        "paragraphs": [
            "随宜适意小轩亭，傍竹临流取次成。",
            "地接园池山迳近，畦分花木四时平。",
            "秋风日有酒杯乐，径石时敲拄杖声。",
            "既有清湾堪钓月，可无一叶小舟横。"
        ],
        "notes": "",
        "id": "5839da6e3152f0d5fbbb0bad0c2bf616"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "又和载酒过竹涧韵",
        "preface": "",
        "paragraphs": [
            "名园一水绿潆洄，消得风流太守来。",
            "把酒哦诗真不恶，此时怀抱十分开。"
        ],
        "notes": "",
        "id": "78c320b8ac05aa53c01f4934bab03ac3"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "连州再招饮蒙轩次其韵",
        "preface": "",
        "paragraphs": [
            "把酒蒙轩喜屡同，笑谈终日坐生风。",
            "但知此意无欣厌，一任时人自介通。",
            "醉里直愁逢李白，席间何幸有车公。",
            "南枝趁取梅花未，贤圣时时为一中。"
        ],
        "notes": "",
        "id": "64c8e85142a095837e13e573957ad921"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "十一月望后同徐子融黄子功送先生归闽是夕宿分水岭头遇雪次早别先生二兄北归约联诗不成自赋一绝",
        "preface": "",
        "paragraphs": [
            "先生风节本高寒，千仞峰头雪正漫。",
            "一夕诸生聆妙论，时人莫作剡溪看。"
        ],
        "notes": "",
        "id": "b6ad3ff81dadda2a10152a21ce8c9063"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "后一日和徐子融韵",
        "preface": "",
        "paragraphs": [
            "未省千林变作瑶，祇知尊酒侍清宵。",
            "大将臣子明忠孝，妙在阴阳验息消。",
            "忆此老仙冲雪去，归欤两袂喜风飘。",
            "岭头故事诗能纪，今古相逢总不饶。"
        ],
        "notes": "",
        "id": "10ab84dd6befe9622b46b47a71aa64a7"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "乙卯正月别子融",
        "preface": "",
        "paragraphs": [
            "相逢便欲作归谋，为子慇懃一日留。",
            "山好不妨和雨看，水平重得绕湖游。",
            "酒须更放微醺饮，诗亦无劳著意求。",
            "别去不愁山水隔，兴来径理雪中舟。"
        ],
        "notes": "",
        "id": "e138e3bd19c74d6d783c2b7b7c8b233c"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "三月望访徐子颜",
        "preface": "",
        "paragraphs": [
            "近有平林远有山，先生无日不开颜。",
            "杜门有味心千古，何用浮名落世间。"
        ],
        "notes": "",
        "id": "205d26657535020529734727336e17a3"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "九月十一日挈浩同省先陇早起四山昏翳冲雾露涉水登山至山颠则日已东上澄空朗然下视村中雾犹蒙罩人烟桑柘皆不可辨戏成一绝",
        "preface": "",
        "paragraphs": [
            "拄上高峰近日轮，四山端的见来亲。",
            "此身已在烟霾上，可惜烟霾底下人。"
        ],
        "notes": "",
        "id": "fa38d6fbe9bfd158bce9b38fcac808e9"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "子融观木犀怀赵连州有别后吟情浑冷落不知花卉若为开之句录以见寄予报云近读书之暇多哦康节诗时有自适处忽奉佳章辄用此意继韵后录呈先生有报书",
        "preface": "",
        "paragraphs": [
            "诗哦击壤兴悠哉，一任光阴头上催。",
            "味好花间饮醇酎，风清竹外见疏梅。",
            "孤鸿忽自云间至，好意惊从天外来。",
            "人有合离花一也，不应人去不花开。"
        ],
        "notes": "",
        "id": "ebaf8587a7c67e30110b3ae7fa0fac68"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "晚步傅氏小园",
        "preface": "",
        "paragraphs": [
            "溪园信步晚徘徊，白白红红夹径开。",
            "漫折一枝携在手，也教人道看花来。"
        ],
        "notes": "",
        "id": "206e9aa403002adb5910966631d92144"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "赵湖州东园杂咏和人韵 先春堂",
        "preface": "",
        "paragraphs": [
            "芳园十亩面东开，春色知从此地来。",
            "门外风光浑未觉，堂前早已发桃梅。"
        ],
        "notes": "",
        "id": "5af5e4a1ba5d84f3200f9e268a1e7177"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "赵湖州东园杂咏和人韵 邀月",
        "preface": "",
        "paragraphs": [
            "远乐数声闻玉箫，酒酣起舞月中宵。",
            "谪仙当日真豪放，明镜飞空许见邀。"
        ],
        "notes": "",
        "id": "242f1377ea8901b7eb8ac84abbeacd8a"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "赵湖州东园杂咏和人韵 宾日",
        "preface": "",
        "paragraphs": [
            "著眼高时四海空，何须服日脸霞红。",
            "清朝坐对升旸谷，万里云烟在古风。"
        ],
        "notes": "",
        "id": "edb50857804f390b0dc83bf7f9a556dc"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "赵湖州东园杂咏和人韵 一勺",
        "preface": "",
        "paragraphs": [
            "吞梦胸襟纳九江，等闲领客醉壶觞。",
            "爱将万事寻源委，锄到云间得秘藏。"
        ],
        "notes": "",
        "id": "be8a5d5d1f775d235c3de30407603128"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "赵湖州东园杂咏和人韵 隽游",
        "preface": "",
        "paragraphs": [
            "亭据高峰上上头，登临人世一沤浮。",
            "嚣尘到此都遗尽，直欲乘风跨鹤游。"
        ],
        "notes": "",
        "id": "6dbb7ccd2d44027e48a86c249e78028c"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "赵湖州东园杂咏和人韵 矍圃",
        "preface": "",
        "paragraphs": [
            "剔攘取予见经纶，中的工人又日新。",
            "一醉使君豪气发，颇思三箭定胡人。"
        ],
        "notes": "",
        "id": "fc1cb5a37c6236725d34fa72b2505e58"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和傅岩叟病中见寄",
        "preface": "",
        "paragraphs": [
            "平时安乐病中知，多少人间未发机。",
            "若把此身常似病，分明四十九年非。"
        ],
        "notes": "",
        "id": "f0c281c553db1840642c7b3f00e5ab47"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "雨不止和族叔韵",
        "preface": "",
        "paragraphs": [
            "小斋容膝足迟回，世路羊肠不用猜。",
            "久矣此心冥进取，翩然何日赋归来。",
            "新𥬠半熟瓮头酒，小摘微黄叶底梅。",
            "尽日北窗听雨卧，任他门巷长蒿莱。"
        ],
        "notes": "",
        "id": "72335a89a1d29b41191e65fd48fcab56"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "戊午正月送赵工部赴江东参谋",
        "preface": "",
        "paragraphs": [
            "设门大字题嘉遁，买宅浩然归去来。",
            "十亩清溪千个竹，一庭春意半窗梅。",
            "渔樵正伴诗翁乐，鸥鹭俄惊诏墨催。",
            "底事此中留不住，钓磻知有济时才。"
        ],
        "notes": "",
        "id": "e4ac43684b1ddb2a8dfaea6a88f57b84"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "许世卿孝亭邂逅为予修琴临别求诗为赋长句",
        "preface": "",
        "paragraphs": [
            "邂逅相逢不记春，未知此际得情亲。",
            "一溪云月闲中计，三尺丝桐物外身。",
            "未有清尊酬痛饮，已惊明日是行人。",
            "抱琴归去无余恨，大吕黄钟一味醇。"
        ],
        "notes": "",
        "id": "93ac357d4ed6cbc638617ffbe9b8da9b"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "雪中约嘉言叔",
        "preface": "",
        "paragraphs": [
            "没晓园林玉万株，最宜梅竹与茅庐。",
            "高人想见诗肩耸，乘兴还能访戴无。"
        ],
        "notes": "",
        "id": "44fb209865e8d795abde17a0ab434e4b"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "送傅君玉赴廷对",
        "preface": "",
        "paragraphs": [
            "自叹忠肠皎日星，致身无地老岩坰。",
            "君今有策奏天子，要使谗邪缩项听。"
        ],
        "notes": "",
        "id": "3997d32eecb3cd9971d2c78013929fbb"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "读书傅氏揖桂林外一山恍如徐子融书阁所见书阁见山之阴揖桂见山之阳戏成一绝呈子融",
        "preface": "",
        "paragraphs": [
            "自昔桂阳名此山，登楼恍若见林端。",
            "山中固有诛茅地，却许吾人背面看。"
        ],
        "notes": "",
        "id": "296a37fc955384e7fc7343175961b904"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "子融和答三首再用韵赋一绝以谢",
        "preface": "",
        "paragraphs": [
            "登楼触目皆诗料，难写风烟尽笔端。",
            "不但绿阴晴后好，亦便山色雨中看。"
        ],
        "notes": "",
        "id": "d6ea291c41b893782412c81db8943ddc"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "傅材甫窗前白月桂开材甫索诗戏作  其一",
        "preface": "",
        "paragraphs": [
            "天然容貌本施朱，喜异羞同世不趋。",
            "化得丹砂成玉雪，也知人著半工夫。"
        ],
        "notes": "",
        "id": "c1e7b6df2a063b620617ec6069dbbd12"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "傅材甫窗前白月桂开材甫索诗戏作  其二",
        "preface": "",
        "paragraphs": [
            "冰姿冷淡不求知，却有同心为赋诗。",
            "更约东君同管领，一尊相对晚凉时。"
        ],
        "notes": "",
        "id": "e380d1f006b0f6810a1ed549121b446d"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "中秋雨作中夜月明余方叔留寓斋宿酒阑随水纵步方叔有诗用韵同赋",
        "preface": "",
        "paragraphs": [
            "琼楼玉宇不胜秋，把酒临风味转优。",
            "云雨自为朝暮变，歌诗不尽古今愁。",
            "谁知明月天心到，却有佳宾水际留。",
            "无限醉眠呼不醒，步随清影只搔头。"
        ],
        "notes": "",
        "id": "59f7542a79a20bacc9a9f160cc731522"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "方叔再用前韵约同赋",
        "preface": "",
        "paragraphs": [
            "坐谈冰雪满怀秋，珍重余君学素优。",
            "每有诗情并酒兴，为平月恨与花愁。",
            "支颐万事从渠变，拂榻今宵为我留。",
            "何处青山堪卜筑，约君归种菊千头。"
        ],
        "notes": "",
        "id": "7e2ffc59d88b866928ad9dec8e93f956"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "同余方叔龚南才纳凉于筠谷竹间题五十六字",
        "preface": "",
        "paragraphs": [
            "蹑险扪萝策短藜，翠微深处有幽栖。",
            "风常拂面炎凉变，事不关心得丧齐。",
            "白酒携来云外饮，新诗留向竹间题。",
            "相陪尽日余清兴，犹自徜徉玩碧溪。"
        ],
        "notes": "",
        "id": "d7e4345be0752668e3ce4eb5f8498caa"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "侍嘉言叔溪行和其韵",
        "preface": "",
        "paragraphs": [
            "山下江清水见沙，杖头沽醉酒旗家。",
            "多情黄菊知人意，故放篱边三四花。"
        ],
        "notes": "",
        "id": "ff699c2fd4c4a3d8341dfd7a625451b2"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和赵国兴访萧氏草堂",
        "preface": "",
        "paragraphs": [
            "四野山围面面屏，何人结屋趣方成。",
            "好风吹过半湖碧，白鸟飞边一点明。",
            "乘兴半春携酒约，隔山遥夜读书声。",
            "买邻为爱茅斋近，试倩诗人状此情。"
        ],
        "notes": "",
        "id": "4bd2b053a741799c4cead78222b7128a"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "庚申清明日子融出游寄示纪游十绝以长句谢之",
        "preface": "",
        "paragraphs": [
            "浴沂天气出郊坰，所至题诗取次成。",
            "花坞风烟俱入咏，云岩泉石屡增名。",
            "摩挲硖石旧题字，展转东山未尽情。",
            "不出祗寻窗下计，春光随处亦清明。"
        ],
        "notes": "",
        "id": "954abda88d93b98e8a452fb3f0c09a1f"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "晚步清晖不见主人题竹间",
        "preface": "",
        "paragraphs": [
            "饱食无余事，逍遥散步行。",
            "清晖人不见，鸥鹭自相迎。"
        ],
        "notes": "",
        "id": "3b2739bff357608f05634efcc490b97c"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "送赵国宜赴筠州户掾",
        "preface": "",
        "paragraphs": [
            "苦无多路旅程宽，正是江南绿打团。",
            "欲湿征衫梅雨细，不成客梦麦秋寒。",
            "官闲诗可频搜句，亲近书宜月问安。",
            "自笑无才愧之子，明时君禄讵能干。"
        ],
        "notes": "",
        "id": "5af9d5b153cdab3a94d633e9ace5a5e9"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "送赵国开赴湘阴",
        "preface": "",
        "paragraphs": [
            "听取闽山父老谣，屡曾游戏试牛刀。",
            "双凫泽国翩翩去，一鹗秋风渐渐高。",
            "书至未忘千树橘，政成须种满城桃。",
            "早归宣室膺前席，莫漫江头赋广骚。"
        ],
        "notes": "",
        "id": "eb8df55a8550edcb08be5fee4f10869c"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和茂嘉郎中催梅韵",
        "preface": "",
        "paragraphs": [
            "快读新诗似见梅，昏昏醉眼为君开。",
            "枝头未见粉苞露，句里先传春信来。",
            "试问花神缘底晚，政须羯鼓为渠催。",
            "前枝见说南枝早，合取彭溪溪上栽。"
        ],
        "notes": "",
        "id": "c28c9e85fd0249670b95b1eedd2a2492"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "二月廿一日游藏胜有感",
        "preface": "",
        "paragraphs": [
            "柴门终日掩荒苔，记得年时把酒杯。",
            "幸有春风到桃李，一年一度看花来。"
        ],
        "notes": "",
        "id": "36bc6b8ff3da47de2345630ce740b951"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和赵国宜转寄傅岩叟诗韵时岁歉人艰食闻国宜有发粟意因有以劝相之",
        "preface": "",
        "paragraphs": [
            "云章华阁照明时，朝野如今尚采诗。",
            "紫府祗因通夕梦，永平从此失朝饥。",
            "似闻令子心传印，便有行人口似碑。",
            "还许秫田分靖节，黄花重九醉东篱。"
        ],
        "notes": "",
        "id": "8a5324185ac78b12389ab7ac09f79022"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和赵忠州见寄",
        "preface": "",
        "paragraphs": [
            "道义虽同趣，穷通奈两途。",
            "蜀闽歌召杜，莘野乐唐虞。",
            "世上风波恶，胸中矛盾无。",
            "交情岁寒见，故我即今吾。"
        ],
        "notes": "",
        "id": "bc9ec117dfcd4d443bc6d549cc7ab3f5"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "赵河源幼子种莲于盆池一干开双叶戏作小诗时河源二幼子一受命矣",
        "preface": "",
        "paragraphs": [
            "穉子堂前戏彩时，种莲积水作盆池。",
            "间闻并萼窥红影，谁识双柯媚绿漪。",
            "莫谓微荄无妙意，也知造物等儿嬉。",
            "看看膝下成双绿，为应君家此段奇。"
        ],
        "notes": "",
        "id": "f1684525e8d476c7a8c0df736a4dd9d4"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "贺赵及卿黄定甫主宾联名登第",
        "preface": "",
        "paragraphs": [
            "人杰须知本地灵，鹅峰挺拔湛溪清。",
            "新添九桂丛芳茂，旁发一枝花更荣。",
            "文社只今传盛事，宦途从此展修程。",
            "归耕媿我犹无地，仅有青山一笑迎。"
        ],
        "notes": "",
        "id": "1a6416c616ad9072800b114d7ff218b8"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "送赵局之官",
        "preface": "",
        "paragraphs": [
            "琴书结束定何时，折赠新年梅一枝。",
            "诗过钓台天欲雪，春归湖岸柳成丝。",
            "交游文社顿成阔，富贵帝乡今可期。",
            "小试活民医国手，眼明诸老会相知。"
        ],
        "notes": "",
        "id": "2e03d5c365c5c081020c90407940dbeb"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "十二月十二日踏雪度崧岭  其一",
        "preface": "",
        "paragraphs": [
            "何事隆冬震地雷，天公补过令方回。",
            "玉装庭树三番白，花间江梅六出开。",
            "岂止为民除瘴疠，且欣无地不琼瑰。",
            "到家未说丰年事，喜奉慈亲酒一杯。"
        ],
        "notes": "",
        "id": "71f87e9d374c357f994ecadff1d5aa8b"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "十二月十二日踏雪度崧岭  其二",
        "preface": "",
        "paragraphs": [
            "雪行崧岭岁华新，又作残年踏雪人。",
            "茅屋画簷俱富贵，穉松枯木总精神。",
            "哦诗未怕寒生粟，举酒惟知暖欲春。",
            "自说到家贫亦好，两峰门外玉璘珣。"
        ],
        "notes": "",
        "id": "1c52730d932b100bb5af08281f2aec77"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "十二月廿三日举故事访黄冈梅",
        "preface": "",
        "paragraphs": [
            "岁披草棘访槎牙，为爱凌霜傲雪花。",
            "不学春花娇女面，朱帘翠幕几重遮。"
        ],
        "notes": "",
        "id": "d325b699582d3a2ae1cd043c2d8321d2"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "壬申春社前一日晚步欣欣园",
        "preface": "",
        "paragraphs": [
            "何必游园问主人，只寻花柳閙中春。",
            "都无拣择行随意，不费思量句有神。",
            "是处林园明紫翠，晚晴楼阁倚嶙峋。",
            "村村鸡酒相招唤，安得便为同社邻。"
        ],
        "notes": "",
        "id": "68955c6b4264f07cc61fd1c4947e545a"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和赵忠州归耕之赋",
        "preface": "",
        "paragraphs": [
            "壮年学易计非疏，晚读人间种树书。",
            "不向云霄羡鸿鹄，却来江海伴舂锄。",
            "感君绿野成归计，令我青山思故居。",
            "只恐奇谋未施设，折秦强赵要相如。"
        ],
        "notes": "",
        "id": "17dfd8e8d9adad0441dc8aabd4ca24c0"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "三月八日晚步溪上二绝  其一",
        "preface": "",
        "paragraphs": [
            "绿杨芳草两边洲，不碍晴川日夜流。",
            "我到忘机每终日，为谁飞去怪沙鸥。"
        ],
        "notes": "",
        "id": "d3ed2a68a8e389fd98db801927e61b9d"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "三月八日晚步溪上二绝  其二",
        "preface": "",
        "paragraphs": [
            "画笔难描苹渚意，诗情难状柳堤风。",
            "若令妙处人皆会，甘把渔竿伴钓翁。"
        ],
        "notes": "",
        "id": "f76b2709e9884e4d3847d0aacc5f536b"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "天王寺佛塔灯隔林见之奇绝因成口占",
        "preface": "",
        "paragraphs": [
            "上元灯火九衢中，何似金莲下半空。",
            "要识隔林奇绝处，星毬带叶荔枝红。"
        ],
        "notes": "",
        "id": "dfcaa37ac8739880e1086bf1da07fa1a"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "赋叶茂卿泉石轩",
        "preface": "",
        "paragraphs": [
            "郭外多佳士，溪南好结庐。",
            "因君爱泉石，令我想风雩。",
            "既有琴书乐，应无世俗拘。",
            "谁能厌朝市，来此共须臾。"
        ],
        "notes": "",
        "id": "df71758ea3c0ecf69945fdc94f10d04c"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "行崧岭将半下瞰山中一人家似不与世接者凝伫久之因成一绝",
        "preface": "",
        "paragraphs": [
            "几曲青山一亩宫，前村惟有小溪通。",
            "鸡鸣鸟宿知昏旦，水碓无人自在舂。"
        ],
        "notes": "",
        "id": "68138717403fdd929b8e7f138eb69075"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "寄题张正国斗斋  其一",
        "preface": "",
        "paragraphs": [
            "几人大厦室庐窘，之子数椽天地宽。",
            "醉里挥毫诗胆大，不悬金印老江干。"
        ],
        "notes": "",
        "id": "0c94a5794ecfd338021db7f9679c1815"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "寄题张正国斗斋  其二",
        "preface": "",
        "paragraphs": [
            "蒲团竹几炷熏炉，賸读平生未见书。",
            "酌古量今会文夜，清风明月四窗虚。"
        ],
        "notes": "",
        "id": "2b1649500d2ae270beea8b45814a66c3"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "寄题张正国斗斋  其三",
        "preface": "",
        "paragraphs": [
            "数年约我过温溪，好趁鸡黄秋黍炊。",
            "添子江湖千顷意，劝于窗外作盆池。"
        ],
        "notes": "",
        "id": "a3d2e23f342deab1fe63d96c980064fe"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "送会稽王君东归",
        "preface": "",
        "paragraphs": [
            "人生相遇若云萍，听唱阳关酒暂停。",
            "夜雨挑灯今昨恨，秋风吹梦短长亭。",
            "笑予衰鬓霜侵绿，喜子新功刃发硎。",
            "欲当马檛何以赠，江边犹有柳条青。"
        ],
        "notes": "",
        "id": "814669b0815b92ae6bcef6032e4e96c5"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "视新买徐七坞田",
        "preface": "",
        "paragraphs": [
            "人说山田薄有收，不如平壤水交流。",
            "深耕早种将勤补，亦胜当初无寸畴。"
        ],
        "notes": "",
        "id": "2945f9684a23ce56ac300b5a42bb9e87"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和周次公韵送郑恭叔归城南并简次公  其一",
        "preface": "",
        "paragraphs": [
            "三十年前识雅容，蹉跎人事各成翁。",
            "而今头白灯明里，有酒何妨一醉红。"
        ],
        "notes": "",
        "id": "925aa3f711955b60c2c3d0c223ae123c"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和周次公韵送郑恭叔归城南并简次公  其二",
        "preface": "",
        "paragraphs": [
            "春山曾记别匆匆，多少传言诗句中。",
            "远目不穷天万里，几随西日送征鸿。"
        ],
        "notes": "",
        "id": "ac2d7eb147a575f4caef01aa2e9a593d"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "癸酉立春冲雪观梅",
        "preface": "",
        "paragraphs": [
            "吾翁当日手亲栽，今见芳英几度开。",
            "把酒未能娱一醉，冲寒犯雪日须来。"
        ],
        "notes": "",
        "id": "1d4cba1637a5ed5287c724b0ed4f208c"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "老人及儿辈皆和再用前韵",
        "preface": "",
        "paragraphs": [
            "不厕繁桃俗杏栽，诗怀端为此花开。",
            "自缘祗结冰霜侣，花底浑无俗驾来。"
        ],
        "notes": "",
        "id": "0fa46a6bd15a19a76648f12bec5fa371"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "题赵守飞霞亭",
        "preface": "",
        "paragraphs": [
            "问津早似武陵溪，屋上鹅峰有遁肥。",
            "醉脸丹时歌雪白，碧山深处染桃绯。",
            "林亭缥缈仙翁乐，酒盏交酬花片飞。",
            "逍遣个中闲日月，赋诗应不送春归。"
        ],
        "notes": "",
        "id": "ed2026ff00d28eef8ece87c2a27ab64d"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "再用韵呈赵守",
        "preface": "",
        "paragraphs": [
            "不待渔舠唤隔溪，种桃千树正红肥。",
            "山围晓障新图画，花押春班簇紫绯。",
            "池净白鸥相对浴，客来青鸟故双飞。",
            "寄诗为问花前醉，何似天香满袖归。"
        ],
        "notes": "",
        "id": "04205b9bc781d0e556a2c046920b6950"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和赵忠州园亭落成宴客三首 自为堂",
        "preface": "",
        "paragraphs": [
            "双旌未逐诏书还，放适何妨且谢安。",
            "地拔鹅峰长突兀，天教老子得蹒跚。",
            "病瘳不必维摩问，客醉谁知太守欢。",
            "更乞为时推此意，要令宵旰九重宽。"
        ],
        "notes": "",
        "id": "28d5272bae274b58fb5ccaa026a2e3eb"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和赵忠州园亭落成宴客三首 飞霞亭",
        "preface": "",
        "paragraphs": [
            "水香流出洞中花，曾阅秦朝与汉家。",
            "咫尺不知尘世隔，渔郎回首锁烟霞。"
        ],
        "notes": "",
        "id": "b2eb5156d86ffa93a8f662e903425f54"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和赵忠州园亭落成宴客三首 钓鼇",
        "preface": "",
        "paragraphs": [
            "自来名教属吾曹，立极何须说断鼇。",
            "聊把经纶寄鱼钓，岂无裴楷试仙涛。"
        ],
        "notes": "",
        "id": "7e5e80f6374dba603ec6a5948233eea1"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "庐陵赵令君宅后有莲濠月夕相拉观莲戏庐陵",
        "preface": "",
        "paragraphs": [
            "朱桥绿水夜深游，满载荷花万斛舟。",
            "多病近来常止酒，及无尊俎欠风流。"
        ],
        "notes": "",
        "id": "f630cf77c8df94fd50ccee2d6a9227c3"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "庐陵呼酒再用韵",
        "preface": "",
        "paragraphs": [
            "令君领客作清游，萧散仙人莲叶舟。",
            "唤得酒来诗兴发，浩歌和月吸黄流。"
        ],
        "notes": "",
        "id": "69ba6356a23d68e026fa4fd6c9e1b47f"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "庐陵于两池中作船亭名卧芦取山谷满船明月卧芦花之句落成为赋小诗",
        "preface": "",
        "paragraphs": [
            "路入芳池柳岸行，宛然野渡一舟横。",
            "祗缘胸次规模别，便有江湖气象生。",
            "云影恍疑帆影度，啸歌中有棹歌声。",
            "天书恐逐衔芦雁，未许花边卧月明。"
        ],
        "notes": "",
        "id": "b88494f11121dd81f92ac60eaaab7d83"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "晚坐卧庐复与庐陵同用前韵",
        "preface": "",
        "paragraphs": [
            "待得巡簷有月行，梅仙无惜为琴横。",
            "频招野客耽诗兴，祇恐东君费曲生。",
            "拄笏静看山拥翠，凭栏闲听水流声。",
            "人生聚散无劳较，万里青天白鸟鸣。"
        ],
        "notes": "",
        "id": "7ecb6cdfcd8981c32930b2abf6f4aaea"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "八月十日过松水",
        "preface": "",
        "paragraphs": [
            "拂石临流几岁秋，未尝历险究源头。",
            "今朝拄上云烟去，为吸清泠最上流。"
        ],
        "notes": "",
        "id": "7531767840f009de79e07df1333415da"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "以寿山石绦环寄赵昌甫将以廿八字",
        "preface": "",
        "paragraphs": [
            "连城价重虽非玉，千古名存寿此山。",
            "野服闲居颇相称，无端因得玩如环。"
        ],
        "notes": "",
        "id": "2dddec0c5933336424dc6f3820bed61c"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "甲戌正月从君用弟觅月桂栽",
        "preface": "",
        "paragraphs": [
            "花发枝头月月新，不妨分种过西邻。",
            "琴书结束归来日，要使门庭长有春。"
        ],
        "notes": "",
        "id": "bf144976e078456dc82e8384f131185b"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "送叶味道赴南宫",
        "preface": "",
        "paragraphs": [
            "圣世宗儒重设科，名公硕德总搜罗。",
            "近年底事摧颓甚，士气都缘斲丧多。",
            "忧世情词常恳恻，喜君事业久研磨。",
            "不才但有山林兴，洗耳专听奏凯歌。"
        ],
        "notes": "",
        "id": "af549375c73c3196d56b11705d85d482"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "呈仓使觅官书",
        "preface": "",
        "paragraphs": [
            "岁月蹉跎发已丝，埋头自笑有书痴。",
            "故人倘解怜清好，归去山房补缺遗。"
        ],
        "notes": "",
        "id": "05dbd5a96291e8777cc9d8e03192022e"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "池阳地寒梅开甚晚上元后始见疏花一夕春雪晓起观梅为梅解嘲",
        "preface": "",
        "paragraphs": [
            "千林一夜散琼瑰，莫诮亭前春后梅。",
            "未入纷纷红紫队，不妨曾是雪中开。"
        ],
        "notes": "",
        "id": "4d5369243a6e04e69f7252c68b88e560"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "仓使亦为梅著句适与予意相合和其韵",
        "preface": "",
        "paragraphs": [
            "六花如觉厌春迟，桃未敷红柳未垂。",
            "只有红梅太孤寂，裁冰缀玉助清奇。"
        ],
        "notes": "",
        "id": "656fa5b469053ac717ddc05c2cd83ada"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "别仓使二首  其一",
        "preface": "",
        "paragraphs": [
            "千里江头访故人，事虽论旧道弥新。",
            "悬知一味忧勤意，要活九州穷困民。",
            "秋月洞明波底影，祥风潜有雪中春。",
            "荒山僻峤雪深处，无惜遄驱六辔均。"
        ],
        "notes": "",
        "id": "320a436456b8fa4054feeb373ac2a712"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "别仓使二首  其二",
        "preface": "",
        "paragraphs": [
            "服膺师训毅名斋，观省无妨动与偕。",
            "只向此中窥所守，已知平日谨诸怀。",
            "器充宏博乾坤大，理析精微律吕谐。",
            "吾道古今穷不尽，一尊深夜讲朋侪。"
        ],
        "notes": "",
        "id": "73fc47cd5635d8c70d88f4fc2ba461d3"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "归途喜晴",
        "preface": "",
        "paragraphs": [
            "来时风雪乱纷纷，归日川原处处春。",
            "因识发生真意思，雨余花柳更精神。"
        ],
        "notes": "",
        "id": "570f84901b9cefe1898571450156e024"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "追赋齐山",
        "preface": "",
        "paragraphs": [
            "兴动齐山杖屦飞，可人迟日嫩晴晖。",
            "一堤烟柳连秋浦，万里江山入翠微。",
            "泉石怪奇难尽究，古今题品待携归。",
            "春来歌酒虽无禁，不与红尘染是非。"
        ],
        "notes": "",
        "id": "d9ce35594987cec61ddf3e4e415840a0"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "追赋台治诸景有怀仓使",
        "preface": "",
        "paragraphs": [
            "日日花光展翠游，芙蓉高树压城头。",
            "招邀风月新添竹，管领湖山数上楼。",
            "欲伴清琴庭舞鹤，不惊使节浦眠鸥。",
            "花开红藕薰风细，恨不同撑柳外舟。"
        ],
        "notes": "",
        "id": "d82da96c725cb4d4757f3844a4bc31de"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "追赋西庙广觉寺",
        "preface": "",
        "paragraphs": [
            "精蓝同占一青山，游子纷纷春自闲。",
            "要福乞灵从尔辈，独携筇杖款松间。"
        ],
        "notes": "",
        "id": "ecb683449d6f3b26dcd5e8259594ff18"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "晨兴",
        "preface": "",
        "paragraphs": [
            "书窗欲曙梦初还，起坐披衣百虑间。",
            "谁识斯时会心处，静听鸟语乐相关。"
        ],
        "notes": "",
        "id": "d528a78dacfb71998aacbb3b452636c8"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "送赵国呈赴金坛",
        "preface": "",
        "paragraphs": [
            "未成花柳种成堤，早有先声到浙西。",
            "待得已书驯雉绩，不妨聊访旧鸾栖。",
            "堂前风入琴三弄，江上春归雨一犂。",
            "莫道催科能样急，也分一念到群黎。"
        ],
        "notes": "",
        "id": "2c39ecb591925fdfdf105078d6d53db4"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "与周希颜游灵泉归途偶作",
        "preface": "",
        "paragraphs": [
            "花日迟迟暖似烘，杖藜飞舞趁东风。",
            "野桥傍水柳先绿，山寺留春桃正红。",
            "信步哦诗忘日晚，因言契理觉春融。",
            "莆田远在千山外，长使灵泉信息通。"
        ],
        "notes": "",
        "id": "7c220d269147accabdce9940aa6c9450"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和昌甫见寄韵",
        "preface": "",
        "paragraphs": [
            "每日相亲一卷书，席门犹是昔年如。",
            "似公长者今时少，花外何时见小车。"
        ],
        "notes": "",
        "id": "52fb76b9444a4a10a5a461eb0821d5b2"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "清明上冢见杜鹃花",
        "preface": "",
        "paragraphs": [
            "春来未听杜鹃啼，但见青山花满枝。",
            "俗礼不违聊上冢，他乡寒食叹年时。"
        ],
        "notes": "",
        "id": "d39664f1d5189535c3ccc2ac389f4947"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "希颜见寄二绝和韵  其一",
        "preface": "",
        "paragraphs": [
            "海棠带雨浅深红，共憇闲亭拂面风。",
            "识得春光随处乐，鬓丝谁管已成翁。"
        ],
        "notes": "",
        "id": "d4d5de1be54802f1bc206fbf0404ddea"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "希颜见寄二绝和韵  其二",
        "preface": "",
        "paragraphs": [
            "乳燕将雏看学飞，绝胜对客麈频挥。",
            "绿阴翠幄闲中好，谁道春随红紫归。"
        ],
        "notes": "",
        "id": "ba6c8a4779c779cab6f446afc46af242"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "周公美载酒见过以长句见谢意",
        "preface": "",
        "paragraphs": [
            "门前题凤风何薄，雪夜回舟意未真。",
            "谁似松溪弄明月，兴来载酒访幽人。",
            "扣舷牛渚盟当践，落帽龙山约又新。",
            "况有梅花凉玉雪，暑窗容我日为邻。"
        ],
        "notes": "",
        "id": "4aa03febfdb4c0710db2887ee138c770"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "中秋后一夕正望浮桥观月",
        "preface": "",
        "paragraphs": [
            "省赋山间明月章，好风吹我上河梁。",
            "冰轮不带一分缺，玉鉴无如今夕光。",
            "正自凭栏观水静，不妨倚杖看人忙。",
            "有谁会得迟归意，籁息天高午夜凉。"
        ],
        "notes": "",
        "id": "10f6dcfb53a3d8d86f04badee08d2706"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "重九后一日同公美游灵泉公美举示莲塘纳凉之句后公美和予浮桥观月之韵纪灵泉之游予以老人不快不暇即赋老人既安用渠纳凉韵为谢",
        "preface": "",
        "paragraphs": [
            "寺访灵泉山路长，赋诗因得话莲塘。",
            "林间度竹风无暑，涧里流花水带香。",
            "静胜携筇终日款，闲来坐石满襟凉。",
            "纪游未暇牵人事，题品输君第一章。"
        ],
        "notes": "",
        "id": "2c0ffe72378d7449ee0d589f346a4b68"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "昌甫寄徐崇甫书并崇甫寄渠诗及渠兄弟和章因次其韵呈昌甫",
        "preface": "",
        "paragraphs": [
            "念作章泉去，川流日夜东。",
            "一身长是客，双鬓已成翁。",
            "霁想濂溪月，和思柳下风。",
            "平安毅斋信，多谢为流通。"
        ],
        "notes": "",
        "id": "2d5b174ac67ef689a0d18931e3fa2f49"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "十月九日同公美践上林之约回途纪实",
        "preface": "",
        "paragraphs": [
            "景入小春方嫩寒，缓行不觉鸟间关。",
            "倚空叠嶂何崷崒，带石清溪屡绕环。",
            "政拟徘徊檀木岭，且先点检上林山。",
            "杖藜未作忙归计，又喜临清得钓湾。"
        ],
        "notes": "",
        "id": "8e02d990751eb61bc45da94e5f2c4091"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "壬午三月廿三日偕诸生携酒过公美家公美宅前山花烂开极可爱为赋一绝",
        "preface": "",
        "paragraphs": [
            "青春深处每徘徊，为爱花城锦绣堆。",
            "谁似君家奇绝处，坐迎春色入门来。"
        ],
        "notes": "",
        "id": "4a9b1980b2b489f8d5d1c46082c7f8e9"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "公美约同游龙安寺僧留小饮归途一绝",
        "preface": "",
        "paragraphs": [
            "几年无便到招提，沙路徐行趁碧溪。",
            "花竹禅房成小款，笑谈不觉到斜西。"
        ],
        "notes": "",
        "id": "ac988eefaf038cbfff7eea986c6baa60"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "十一日同诸友登南台二绝  其一",
        "preface": "",
        "paragraphs": [
            "万里秋风约我曹，俯观阛阓总尘劳。",
            "跻攀不藉登山屐，身世从知本自高。"
        ],
        "notes": "",
        "id": "d45d4dd3b9a7b0d5580e3ab7a68d186c"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "十一日同诸友登南台二绝  其二",
        "preface": "",
        "paragraphs": [
            "脚底云山叠叠低，面前一带绕清溪。",
            "秋光总可供吟笔，写作登高第一题。"
        ],
        "notes": "",
        "id": "6a5dd06d116d554fceff44619ab6802e"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "登山却立俯视一村风物殊可人意二绝  其一",
        "preface": "",
        "paragraphs": [
            "桑柘阴中日日行，只闻犬吠与鸡鸣。",
            "此时身在烟云上，眼界不知如许明。"
        ],
        "notes": "",
        "id": "634cbc27cc599bd05d77873f72bd5480"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "登山却立俯视一村风物殊可人意二绝  其二",
        "preface": "",
        "paragraphs": [
            "竹树谁家跨小桥，清溪一带抱山腰。",
            "不须更倩王摩诘，水墨平铺百尺绡。"
        ],
        "notes": "",
        "id": "e4442c42f7dca2503f8f39cf3378a925"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "重阳侍老人饮",
        "preface": "",
        "paragraphs": [
            "九十慈亲鬓发皤，今年菊早去年花。",
            "一尊细说重阳事，似此清欢有几家。"
        ],
        "notes": "",
        "id": "89ad047f7e7729e71152afc334753dbd"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "节后赴傅岩叟之招望日同游栖隠庵华严寺呈岩叟及同游者",
        "preface": "",
        "paragraphs": [
            "乘兴联翩渡小溪，轻车不怕日斜西。",
            "拟来古寺观新扁，且向山斋读旧题。",
            "茆屋起烟归路暝，秋云阁雨暮天低。",
            "人生适意惟行乐，不较毫芒宠辱齐。"
        ],
        "notes": "",
        "id": "7fbbcfe48238bf24acefadb65cb076ce"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "岩叟用前韵相留践云岩之约和韵以谢",
        "preface": "",
        "paragraphs": [
            "屡陪轩骑过横溪，每想云岩望眼西。",
            "酬约再寻山下路，赋诗留与石间题。",
            "吟风弄月计为上，竞利争名著总低。",
            "明日杖藜归故隠，人生离合信难齐。"
        ],
        "notes": "",
        "id": "82b0b635794def61b61efab016e0962f"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "赠说相道人",
        "preface": "",
        "paragraphs": [
            "我生本是山泽癯，只爱竹林痴读书。",
            "道人相遇说心相，我亦无心更问渠。"
        ],
        "notes": "",
        "id": "6c0f1d5006576ac08e59071d249a0275"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "斋前梅开",
        "preface": "",
        "paragraphs": [
            "每岁冲寒出探梅，如今花向屋簷开。",
            "玉颜相见无朝晚，绕树须拚日百回。"
        ],
        "notes": "",
        "id": "fe5a1e37f46594325821d788184d5088"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "癸未二月廿五日访周道人西庵戏题",
        "preface": "",
        "paragraphs": [
            "道人邀我饭胡麻，半日清闲得远家。",
            "多少欲来无路问，空于洞口觅桃花。"
        ],
        "notes": "",
        "id": "a14951a32a04ff45ed62f9a4641c7896"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "清明前二日同周公美黄子京郊行和子京韵  其一",
        "preface": "",
        "paragraphs": [
            "武夷云会总儒衣，今似晨星渐觉稀。",
            "晚节喜君同臭味，不嫌枯淡肯来归。"
        ],
        "notes": "",
        "id": "7677dd60b4431e851b96ece92c191140"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "清明前二日同周公美黄子京郊行和子京韵  其二",
        "preface": "",
        "paragraphs": [
            "寻春杖屦偶乘闲，多谢诗囊肯破悭。",
            "坐石有言盟白石，爱山随意买青山。"
        ],
        "notes": "",
        "id": "e47735f58b670deacfa02882c086ff89"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "清明前二日同周公美黄子京郊行和子京韵  其三",
        "preface": "",
        "paragraphs": [
            "大道公行居广居，敢将仁义作蘧庐。",
            "直须至理超然会，不在陈编细字书。"
        ],
        "notes": "",
        "id": "3baf67ab7a0b0632ae83af0cab2df6e1"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "后一日因展省归途口占  其一",
        "preface": "",
        "paragraphs": [
            "千丈抠衣记武夷，家山今日屡攀跻。",
            "春风拍拍满怀处，况是花开更鸟啼。"
        ],
        "notes": "",
        "id": "181f2db3cda9d2962042a5dc7196c98e"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "后一日因展省归途口占  其二",
        "preface": "",
        "paragraphs": [
            "春光休道属谁家，造化平铺无等差。",
            "不问世间凡草木，得春随意总皆花。"
        ],
        "notes": "",
        "id": "cdc7d6374a7355c241bcde1b6e49d872"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "寄题黄子京贫乐斋",
        "preface": "",
        "paragraphs": [
            "羞逐纷纷世所趋，东溪风月未尝孤。",
            "闭门蒿藋从渠长，堆案简编聊自娱。",
            "机括要须明活法，箪瓢非但守枯株。",
            "不观点也风雩意，洒落胸中一累无。"
        ],
        "notes": "",
        "id": "38d359e398298265aadb7c31a74cf1cc"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "又谢子京惠贽见",
        "preface": "",
        "paragraphs": [
            "少日深期造孔门，于今老矣叹无闻。",
            "自怜大业乖传授，頼有遗编可讨论。",
            "君赠名章多过誉，我惭衰朽不胜文。",
            "誓言愿毕余生力，细与穷源探本根。"
        ],
        "notes": "",
        "id": "059340bfe9ba5d858744f40b786b2347"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "集著尚书偶成",
        "preface": "",
        "paragraphs": [
            "水饮已忘三月味，囊空真乏一钱储。",
            "屡空本是吾家事，赢得闲身且著书。"
        ],
        "notes": "",
        "id": "e4c7e6d1b7d76220940a3f0eab83da19"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "灌圃",
        "preface": "",
        "paragraphs": [
            "少日尝嗤稼圃非，近来闲听老农知。",
            "世间机械从来耻，不惮晨昏抱瓮疲。"
        ],
        "notes": "",
        "id": "2caa809c27a97b544d544aa91dffbedb"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "赋决明",
        "preface": "",
        "paragraphs": [
            "每荐盘餐自觉清，尝于雨后撷其英。",
            "未言服饵收奇效，翠叶黄花眼早明。"
        ],
        "notes": "",
        "id": "5112c07fe9fb4d0a8b7952ca24fa1caf"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "永丰祝子益和予诗见寄许见访以长句谢之且坚其约",
        "preface": "",
        "paragraphs": [
            "反关甘与世情暌，绿遍闲庭草欲齐。",
            "何处客来谈列岫，有人雪踏自东溪。",
            "坐低流俗几千辈，已见新诗第一题。",
            "他日竹林如肯过，圣门相与探端倪。"
        ],
        "notes": "",
        "id": "b29fdcb398b7b8180139ce8a195ba314"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "寄题列岫",
        "preface": "",
        "paragraphs": [
            "面面青山不记名，想知宜雨亦宜晴。",
            "去来自在云千叠，高下无多屋数楹。",
            "晨诵昼弦俱乐事，春光秋月总诗情。",
            "个中真乐谁能识，不问人间枯与荣。"
        ],
        "notes": "",
        "id": "3f93e5a62cd235e2f973403e6fc2e32d"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "叶茂卿寄诗卷赋此以谢之",
        "preface": "",
        "paragraphs": [
            "正念交情旧，忽来诗卷新。",
            "既能赊酒饮，宁作卖书贫。",
            "计想寻窗下，闲须过涧滨。",
            "为言田舍乐，花鸟亦情真。"
        ],
        "notes": "",
        "id": "e9a1db7598ff12d7f73ab76ccb67412a"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "送赵国宜之官武林",
        "preface": "",
        "paragraphs": [
            "自从栖隠入山深，间阔真同金玉音。",
            "已谓清光依日月，不知幽趣尚园林。",
            "暂违陶径菊松面，喜动苏堤梅柳心。",
            "闻道专留荐贤牍，知音当在伯牙琴。"
        ],
        "notes": "",
        "id": "612d4bcc19a33f6157eda1fe4215c21b"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "送赵惠卿赴玉沙法曹",
        "preface": "",
        "paragraphs": [
            "不辞艰险涉江湖，素志惟期欲展舒。",
            "平允外应无别法，坦夷中自有亨衢。",
            "虽云天远雁行近，未至风高鱼素疏。",
            "见说民淳须事简，不妨宦学进工夫。"
        ],
        "notes": "",
        "id": "26226ecd6778b42d2ebae22fd6f1d9ea"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "昌甫前诗见简方和去未达间再于岩叟处见后诗和韵以谢",
        "preface": "",
        "paragraphs": [
            "章泉相去每相思，多谢交情不见遗。",
            "缱绻方赓前日句，联翩又读后来诗。",
            "梅方迎腊多投好，菊已凌霜不入时。",
            "大抵世情皆若此，吾侪真结岁寒知。"
        ],
        "notes": "",
        "id": "8cd9b2197916072faff9430c0b697109"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "一夕梦中得绝句觉时惟记后二句最真因润色足成之",
        "preface": "",
        "paragraphs": [
            "岁月苦为身口累，风霜无奈鬓毛侵。",
            "中间一事却奇特，存得当时一片心。"
        ],
        "notes": "",
        "id": "3433ab5a6d230eb28f2bf28ae59aa3bf"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "甲申正月答昌甫见寄韵代书",
        "preface": "",
        "paragraphs": [
            "负米尝漂迹，关心为倚门。",
            "尽欢惟啜菽，奉旨屡空尊。",
            "温剂劳分给，新诗且记存。",
            "开缄细吟讽，小立近黄昏。"
        ],
        "notes": "",
        "id": "577f6b3e42b4d4f0918ca0887810f224"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "周公美尝年有红梅之约今花时雨雪公美以诗遣花酒和韵以谢",
        "preface": "",
        "paragraphs": [
            "红梅高赏趁春晴，不记年华几甲庚。",
            "花酒一时双遣至，却愁不似对梅清。"
        ],
        "notes": "",
        "id": "48eeca7aa1aa2493012835fd07a232c9"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "清明资福僧遣诗赋此以答之",
        "preface": "",
        "paragraphs": [
            "清明恰值雨晴时，賸喜邻僧福有诗。",
            "十里懒寻沽酒旆，一编深下读书帷。",
            "放怀是处青春好，无事于中白日迟。",
            "况是精蓝去家近，兴来何惜瘦藤支。"
        ],
        "notes": "",
        "id": "5b3be93f34391fcb65e5c0cd20b34dbd"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和公美一绝",
        "preface": "",
        "paragraphs": [
            "欺人一任雪堆头，岂复长怀身外愁。",
            "涉世自知今已惯，风波应不覆虚舟。"
        ],
        "notes": "",
        "id": "35c1af6e9c03bdf801a982310e9ddecf"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "四月二日往檀林登车遇雨度鹅湖岭渐觉开霁一路晴快野花满山赋二绝  其一",
        "preface": "",
        "paragraphs": [
            "出门正尔值淋漓，决策登车不自疑。",
            "一路新晴天借与，花香鸟语却撩诗。"
        ],
        "notes": "",
        "id": "711075fc2a0c9a3ef6e12b404355b91c"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "四月二日往檀林登车遇雨度鹅湖岭渐觉开霁一路晴快野花满山赋二绝  其二",
        "preface": "",
        "paragraphs": [
            "块坐萧斋废短筇，一春长在雨声中。",
            "野花留得春光在，无数青山玉雪丛。"
        ],
        "notes": "",
        "id": "1b96c75644d2f1e283fd19e0d5d0a448"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "问尘清坐久之归途偶得绝句",
        "preface": "",
        "paragraphs": [
            "问尘清坐兴悠哉，小立朱桥未忍回。",
            "好景吟情忽相契，小溪流出柳阴来。"
        ],
        "notes": "",
        "id": "a4d691836c1350b23ef50050e55d8b45"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "崧岭石泉",
        "preface": "",
        "paragraphs": [
            "高城石井下成池，对自初分混沌时。",
            "虽小古今无涸溢，却怜江海有盈亏。"
        ],
        "notes": "",
        "id": "1f19630a19120df2cd974d9b009957f4"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "家园偶闻野花香",
        "preface": "",
        "paragraphs": [
            "杖藜曾是为春忙，紫陌青山到处芳。",
            "不谓竹林栖隠地，好风时遶野花香。"
        ],
        "notes": "",
        "id": "7fbd79436ba73dd4a2008c14c45179a3"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "六月十二日喜雨",
        "preface": "",
        "paragraphs": [
            "麟经书雨意何如，可喜非常故可书。",
            "膏泽未观南亩遍，嫩凉且觉北窗虚。",
            "采诗好入丰年颂，把酒聊娱化日舒。",
            "怀抱一时宽亩𤱶，微疴勿药顿消除。"
        ],
        "notes": "",
        "id": "a60e9bfb21a6800e7de3d694a85f598a"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "贱生诸友有祝颂语以五十六字谢之",
        "preface": "",
        "paragraphs": [
            "庸庸不作世间奇，空负生成造化机。",
            "岁月漫惊多发积，功程殊未进毫微。",
            "不贪腰下悬金印，且自尊前戏彩衣。",
            "多谢诸君借辉润，一朝盈箧尽珠玑。"
        ],
        "notes": "",
        "id": "e844ecb7d7d0177ba960ad6b598d35b9"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "纵步过资福寺僧留饮出示净度文三教一理论戏书时寺门桂花烂开",
        "preface": "",
        "paragraphs": [
            "一编净度出玄文，因憇书窗醉酒尊。",
            "儒释未须谈一二，且于花下立黄昏。"
        ],
        "notes": "",
        "id": "6740ef3b425953733d98380e64986e53"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "九月十八日自双溪还寺车中偶得",
        "preface": "",
        "paragraphs": [
            "太初元有此山川，往古来今几许年。",
            "合是地灵神降岳，为生人杰柱惊天。",
            "遗民但抱羲农朴，正学谁知孔孟传。",
            "要识碧溪流不断，后人须看石崖镌。"
        ],
        "notes": "",
        "id": "8d766b97f131b0f956b4b4946f9dc7a9"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "隠将峡口占二绝  其一",
        "preface": "",
        "paragraphs": [
            "小似武夷深更幽，地盘九曲一溪流。",
            "诛茆结屋虽成左，赢得青山自在游。"
        ],
        "notes": "",
        "id": "f9ccc69cc7e78c0e1502af7965359e72"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "隠将峡口占二绝  其二",
        "preface": "",
        "paragraphs": [
            "四顾青山数亩余，岂无闲地可耕锄。",
            "有人肯办入山苦，满谷桑麻绕舍蔬。"
        ],
        "notes": "",
        "id": "06ea430e4c315bd0a946ffbc7224fb12"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "谢昌甫以诗惠药牋",
        "preface": "",
        "paragraphs": [
            "药裹屡蒙扶病亲，一番书至一情真。",
            "人言莫急晨昏奉，我叹尚为萍梗身。",
            "栖隠重曾定要约，章泉一见话悲辛。",
            "吴牋况拜慇懃赐，且续新诗为缕陈。"
        ],
        "notes": "",
        "id": "087e6d419abe3e761e516b0fe7962775"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和张元德寄昌甫末章见及之韵",
        "preface": "",
        "paragraphs": [
            "江南目断短长亭，会面无由见德星。",
            "所及交情无皂白，且欣师训炳丹青。",
            "君将偃室春鸣瑟，我但莱衣日过庭。",
            "多谢新诗相勉进，敢忘圭复识中扃。"
        ],
        "notes": "",
        "id": "3ec70894beea01439b7dc72a98ed4384"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "用前韵寄昌甫",
        "preface": "",
        "paragraphs": [
            "几欲来观鱼计亭，未酬此约已星星。",
            "自从萧寺一回别，不记春山几度青。",
            "尚友古人长闭户，喜闻新命忽扬庭。",
            "兴来会作扁舟去，剥啄应劳为启扃。"
        ],
        "notes": "",
        "id": "0d3813272cc201b2b928eb381734fac2"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "和周公美韵",
        "preface": "",
        "paragraphs": [
            "风光报答可无诗，渐喜春风熟燕泥。",
            "客至甚思留竹隠，书来无奈趣岩栖。",
            "幸同故国云虽暮，朗诵新吟日未西。",
            "自愧续貂才不敏，徘徊月已在榱题。"
        ],
        "notes": "",
        "id": "afa4de2ac6fb80b49b39481a934603be"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "赵忠州雨中赏海棠",
        "preface": "",
        "paragraphs": [
            "问春何事苦晴悭，春意惜花留嫩寒。",
            "共到花前细商畧，精神最好雨中看。"
        ],
        "notes": "",
        "id": "1b4429fa6f17f36d91a713db63a443ac"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "赋萧爽薝卜戏岩叟",
        "preface": "",
        "paragraphs": [
            "且喜花时雨不妨，凭阑闲与细平章。",
            "一池交映月添白，六出同妍雪逊香。",
            "素有书痴缘病懒，不知诗兴为渠忙。",
            "道人雅好惟清供，却恐花神索酒觞。"
        ],
        "notes": "",
        "id": "c350df3ec23490c8cccc7b40821a1829"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "月夜观花",
        "preface": "",
        "paragraphs": [
            "底事更深睡不感，惜花爱月两关情。",
            "黑甜一枕虽云美，未省人间有此清。"
        ],
        "notes": "",
        "id": "de49f211739fc6535f034465482aaf44"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "岩叟约观栖隠薝卜雨阻和前韵送酒再用韵答之",
        "preface": "",
        "paragraphs": [
            "暂辍书程业未妨，倚栏高诵杜陵章。",
            "不知雨意将诗意，但觉花香带酒香。",
            "散破苦嫌饥雀下，争喧闲看蜜蜂忙。",
            "也知栖隠如萧爽，恨不花前共举觞。"
        ],
        "notes": "",
        "id": "b90be47ec016ad83af313bd5b7f97473"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "六月十七夜待月",
        "preface": "",
        "paragraphs": [
            "凝伫虚亭未惬心，清光隠隠隔疏林。",
            "欲观玉鉴呈全体，独倚朱栏到夜深。"
        ],
        "notes": "",
        "id": "a85e9d8b55f181623ba67aaa7b9754f1"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "黄子京见访值予未还留诗和韵以谢  其一",
        "preface": "",
        "paragraphs": [
            "自从别去竹林居，暇日寻诗每念渠。",
            "疾读新编慰牢落，清风习习满襟裾。"
        ],
        "notes": "",
        "id": "ecbc4c8f26b5215fe96e5bf25f4d14b9"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "黄子京见访值予未还留诗和韵以谢  其二",
        "preface": "",
        "paragraphs": [
            "此去团溪百里余，不须踪迹叹差殊。",
            "平铺此理元无间，曾验工程进也无。"
        ],
        "notes": "",
        "id": "b1b9540b272445b4d6160bbe4aa236aa"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "子京又以长篇告别值予欲出一绝谢之",
        "preface": "",
        "paragraphs": [
            "二年不作上方游，一日重寻旧话头。",
            "却恨婵娟成两处，清尊无分共中秋。"
        ],
        "notes": "",
        "id": "ef8d5d3cfbf837bf46d02609b0cba0a0"
    },
    {
        "author": "陈文蔚",
        "dynasty": "宋",
        "type": "诗",
        "rhythmic": "",
        "title": "又和胡应祥游石井韵",
        "preface": "",
        "paragraphs": [
            "两年再踏铅山路，今日初尝石井泉。",
            "碧玉岩边论汤餠，全胜五鼎击肥鲜。"
        ],
        "notes": "",
        "id": "481be865718ae0626b90315cb6c67d5b"
    }
]