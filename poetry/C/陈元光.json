[
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "落成会咏一首",
        "preface": "",
        "paragraphs": [
            "泉潮天万里，一镇屹天中。",
            "筮宅龙钟地，承恩燕翼宫。",
            "环堂巍岳秀，带砺大江雄。",
            "轮奂云霄望，晶华日月通。",
            "凌烟乔木茂，献宝介圭崇。",
            "昆俊歌常棣，民和教即戎。",
            "盘庚迁美士，陶侃效兼庸。",
            "设醴延张老，开轩礼吕蒙。",
            "无孤南国仰，庶补圣皇功。"
        ],
        "notes": "",
        "id": "a0d1dbbe1a44e1aa256524d32b1d21da"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "示珦",
        "preface": "",
        "paragraphs": [
            "恩衔枫陛渥，策向桂渊弘。",
            "载笔沿儒习，持弓缵祖风。",
            "祛灾勦猛虎，溥德翊飞龙。",
            "日阅书开士，星言驾劝农。",
            "勤劳思命重，戏谑逐时空。",
            "百粤雾纷满，诸戎泽普通。",
            "愿言加壮努，勿坐鬓霜蓬。"
        ],
        "notes": "",
        "id": "d003a8fb58517c9bb2582d3b5e3a563d"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "太母魏氏半径题石",
        "preface": "",
        "paragraphs": [
            "乔岳标仙迹，玄扃妥寿姬。",
            "乌号非岭海，鹤仰向京师。",
            "系牒公侯裔，悬弧将相儿。",
            "清贞蜚简籍，规范肃门楣。",
            "万里提兵路，三年报母慈。",
            "劒埋龙守壤，石卧虎司碑。",
            "忧阕情犹结，祥回禫届期。",
            "竹符忠介凛，桐杖孝思凄。",
            "许史峋嶙篆，曹侯感旧诗。",
            "鸿蒙山暝启，骏彩德昭垂。",
            "华表瑶池冥，清漳玉树枝。",
            "昭题盟岳渎，展墓庆重熙。"
        ],
        "notes": "",
        "id": "13d932850a4e49aeab5f27a516ffd528"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "漳州新城秋宴",
        "preface": "",
        "paragraphs": [
            "地险行台壮，天清景幕新。",
            "鸿飞青嶂杳，鹭点碧波真。",
            "风肃天如水，霜高月散银。",
            "婵娟争泼眼，廉洁正成隣。",
            "东涌沧溟玉，西呈翠𪩘珍。",
            "画船拖素练，朱榭映红云。",
            "琥珀杯方酌，鲛绡席未尘。",
            "秦箫吹引鳯，邹律奏生春。",
            "缥{纟耳少}纤歌遏，婆娑妙舞神。",
            "会知冥漠处，百怪恼精魂。"
        ],
        "notes": "",
        "id": "047fb0360500157659e1264ad66cac7b"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "晓发佛潭桥",
        "preface": "",
        "paragraphs": [
            "朝暾催上道，兔魄欲西沈。",
            "去雁长空没，飞花曲径深。",
            "事沿桥树往，诗落海鸥吟。",
            "马鬣嘶风耸，龙旗闪电临。",
            "峰攒仙掌巧，露重将袍阴。",
            "农唤耕春早，僧迎展拜钦。",
            "看看葵日丽，照破艳阳心。",
            "（以上二诗见沈定均《漳州府志·艺文志》）。"
        ],
        "notes": "",
        "id": "e32677b88f5c5c816b2e4cf5bc6aac91"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "参军许天正，是用纪邦勋。",
            "（按《全唐诗》卷四五许天正《和陈元光平潮寇诗》。",
            "题注曰：「元光赠诗云『参军许天正，是用纪邦勋。",
            "』天正和之。",
            "」）。"
        ],
        "notes": "",
        "id": "d09678d121ca61bf3845112e934ae15b"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "落成会咏二首（前一首《全唐诗》已收）",
        "preface": "",
        "paragraphs": [
            "云霄开岳镇，日月列衙瞻。",
            "胜日当佳庆，清风去积炎。",
            "山畚遥猎虎，海舶近通盐。",
            "龙泽覃江浦，螭坳耀斗蟾。",
            "文床堆玉笏，武座肃金签。",
            "奇计绳陈美，明诚学孔兼。",
            "忠勤非一日，箴训要三拈。",
            "千古清泉水，居官显孝廉。"
        ],
        "notes": "",
        "id": "8f755eca7101d57b7cf8e36904363e65"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "半径寻真",
        "preface": "",
        "paragraphs": [
            "半径寻仙迹，危峰望帝州。",
            "千山红日媚，万壑白云浮。",
            "坐石花容笑，穿林鸟语愁。",
            "招呼玄鹤下，撚捋紫芝柔。",
            "铸鼎龙归洞，惊旗虎负丘。",
            "高栖谋未遂，胜景至须留。",
            "岩谷连声应，漳湖合派流。",
            "飘然歌一曲，缥缈在瀛州。",
            "（以上《康熙漳浦县志》十八《艺文》下）。"
        ],
        "notes": "",
        "id": "b9c256a93e4bd43f67e458c7f7d8a60f"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "题龙湖",
        "preface": "",
        "paragraphs": [
            "环堤森雾伏，璧水湛天枢。",
            "带雨金龙甲，朝天锦鲤鱼。",
            "楼船摇月鉴，阁鼓肃冰壶。",
            "扣枻歌三叠，飞觞泻百枯。",
            "犀燃神鬼泣，剑射斗牛虚。",
            "怀古标遐轨，龙湖第一途。"
        ],
        "notes": "",
        "id": "99bd6e4f9f6fcfffe8a0fcae3864c2bc"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "其二",
        "preface": "",
        "paragraphs": [
            "一戈探虎穴，万里到龙湖。",
            "原上千花雨，湖边百草埔。",
            "分曹驱鹿豕，犄角困獐狐。",
            "野女妍堆髻，山獠醉倒壶。",
            "气清消雾冷，路险迫云衢。",
            "虎帐风霆肃，龙旗日月舒。",
            "芟除尽荆棘，雨交鉴湖娱。"
        ],
        "notes": "",
        "id": "ada8f25da69b58c3de2eb4700d6a3c8d"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "其三",
        "preface": "",
        "paragraphs": [
            "地极绥安镇，天随使节存。",
            "民风移丑陋，土俗转酝醇。",
            "野服迎旌佩，獠草避阵云。",
            "宣威雄剑鼓，导化动琴樽。",
            "石裂磨刀处，溪留饮马痕。",
            "龙湖鱼鸟眼，认此第三巡。"
        ],
        "notes": "",
        "id": "745e9f6ced054f6ff38f85ca151e6f04"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "其四",
        "preface": "",
        "paragraphs": [
            "望望龙湖上，鱼龙薄汉云。",
            "鸿蒙开半月，蛇秽破孤军。",
            "一鉴生风翰，千章涣浪纹。",
            "法慈敷教化，清静加弥纶。",
            "法慈剪凶丑，凛冽回春温。",
            "龙湖三五夜，棨戟四回轮。",
            "。"
        ],
        "notes": "",
        "id": "c5abd58ef68135857f8b3cf8a8115dc9"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "其五",
        "preface": "",
        "paragraphs": [
            "只骑登南服，五龙开洞门。",
            "未有登临者，天留好使君。",
            "湖心涵万象，湖口合千春。",
            "久玩天机动，昭回汉表文。",
            "迢遥天侣上，磊落野人群。",
            "促命茅君起，雄挥记五巡。"
        ],
        "notes": "",
        "id": "d4942740ada068aaac01f5e3dcf1d10e"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "南獠纳欵",
        "preface": "",
        "paragraphs": [
            "南薰阜物华，南獠俨庭寔。",
            "野味散芳芬，海殽参茂密。",
            "胸篆飞瑞烟，𧏖珠媚炎日。",
            "掩嫮笼白鹇，盐章闷㶉𫛶。",
            "归化服维新，皇朝重玄[质]（盾）。",
            "筮辰贡龙颜，表子躬逢地吉。"
        ],
        "notes": "",
        "id": "544352821a5b986e21e7e27a79ffab90"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "观雪篇",
        "preface": "",
        "paragraphs": [
            "不敢希酿泉，忻然覩香雪。",
            "圭璧充庭辉，山林变瑶阙。",
            "农郊卜岁丰，帅阃和民悦。",
            "触簷鸣瑀珩，拂衙凛铁钺。",
            "藻台净冰鉴，茶壶团素月。",
            "圣恩宏海陬，边臣効芹说。"
        ],
        "notes": "",
        "id": "bb742f6fd4b723555bc37f1f71f5124c"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "平獠宴喜",
        "preface": "",
        "paragraphs": [
            "玉钤森万骑，金鼓肃群雄。",
            "扫穴三苗窜，旋车百粤空。",
            "风生云无帐，雪压碧油[幢]（憧）。",
            "火烈消穷北，呈祥应岁东。",
            "朝端张孝友，炮鳖待元戎。"
        ],
        "notes": "",
        "id": "aa74f7ebb710cf216159e8495df647cd"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "山游怀古",
        "preface": "",
        "paragraphs": [
            "迅烈驱黎瘴，委蛇陡翠微。",
            "汉宫尘漠漠，随社黍离离。",
            "圣远津稀问，蟾升树亦辉。",
            "晨昏童冠浴，夜静士民嬉。",
            "边檄兴师旅，秋深近阻饥。",
            "仲由刚协力，曾点志同时。",
            "倚曲酬歌去，宣尼正哂而。"
        ],
        "notes": "",
        "id": "3334742ad3d9d82763e9e68ca6bfdfac"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "旋师之什",
        "preface": "",
        "paragraphs": [
            "雪尽青山昏，师旋赤眉至。",
            "皇天监有光，边帅却非义。",
            "六月张貔貅，万弓发羊豕。",
            "海岳皆效灵，苗民悉循纪。",
            "卷舒如祥云，进止若时雨。",
            "薄暮天为阴，衔枚肃我旅。",
            "一火空巢窝，群凶相籍死。",
            "《采芑》歌言旋，记此非黩武。"
        ],
        "notes": "",
        "id": "cecf4a7a7038ff74253a57895d48320b"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "喜雨次曹泉州",
        "preface": "",
        "paragraphs": [
            "上帝将垂谴，边臣惊不宁。",
            "徬徨劳野马，干曝俯龙亭。",
            "精意馨穹昊，阳和正郁蒸。",
            "𬘡缊云作瑞，黮𪒘雨成声。",
            "原湿枯随发，生灵死复苏。",
            "刑牲崇礼报，作颂庆升平。"
        ],
        "notes": "",
        "id": "b030bf8438a647487e0fb72707547340"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "其二",
        "preface": "",
        "paragraphs": [
            "羲和停火轮，霡霂深民福。",
            "年康收篚文，庭寔陈秋获。",
            "土产若未腴，勤绥功则博。",
            "九五垂衣裳，千万监忠朴。",
            "铜虎谨深悬，木铎今始作。",
            "诰勅常佩吟，酒色难湎惑。",
            "愿皇钦福多，锡民无灾瘼。",
            "载答圣皇恩，转轮赴河洛。"
        ],
        "notes": "",
        "id": "d548c71f7188d90bd6049382875f0a5e"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "望阙谢恩",
        "preface": "",
        "paragraphs": [
            "御扆褒忠勇，官符再佩箴。",
            "遐陬蒙一体，服马赫遥临。",
            "海岭知天瑞，懽忻荷圣心。",
            "排衙香御胸，应郭撒妖祲。",
            "讲武勤西狩，呼嵩拜北钦。",
            "天颜严咫尺，夙夜敢荒淫。"
        ],
        "notes": "",
        "id": "a02524ba89a753c48f2091acff0e473f"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "教民祭蜡",
        "preface": "",
        "paragraphs": [
            "玉垒陈酽酪，金盌荐芳饎。",
            "父老吹龙笛，官僚仗虎墀。",
            "山川出云雨，神祇回耀辉。",
            "舞蹈幽明洽，趋跄礼度微。",
            "祈禳称世世，民社两无违。",
            "。"
        ],
        "notes": "",
        "id": "8c3d167f45ab55af5372414dfb4538d9"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "祀后土",
        "preface": "",
        "paragraphs": [
            "天启鉴湖清，灵源浸天碧。",
            "不为潜龙盘，上翊飞龙续。",
            "花气喷龙香，河光溥龙德。",
            "福以龙德钟，寿以龙仁益。",
            "百礼祀龙神，九歌感龙格。",
            "龙湖配天长，万叶复千亿。"
        ],
        "notes": "",
        "id": "c764d83b0fdeabc4556bb8cd55631989"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "修文语土民",
        "preface": "",
        "paragraphs": [
            "庙算符天象，干旄格有苗。",
            "三军歌按堵，万骑弛鸣镖。",
            "虔岭顽民远，朝阳寇逆招。",
            "偃文休众士，锡命自皇朝。",
            "莫篆天然石，惟吹洛下箫。",
            "声闻神起舞，气感海无妖。",
            "方叔猷元壮，相如赋未饶。",
            "成周放牛马，林野任逍遥。"
        ],
        "notes": "",
        "id": "1b3d761dab934600941aaf429783fc05"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "半径庐居语父老",
        "preface": "",
        "paragraphs": [
            "寒猿号岭表，添我哭声哀。",
            "万浦驱潮至，愁连拨不开。",
            "二州诸父老，百里载牲来。",
            "窍竁成堆玉，坊戎未砌阶。",
            "菜芜间半径，金石耀双台。",
            "感怆千秋恨，期消四境埃。",
            "阴扶祈大母，显相赖殊才。",
            "兽舞梁山下，龙眠潮海涯。",
            "三杯酬地杰，一杖陟山回。",
            "环拜诸公罢，拈香奠晚罍。"
        ],
        "notes": "",
        "id": "f35a3d49c31910bdd645c155ee6d4fee"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "其二",
        "preface": "",
        "paragraphs": [
            "丹心忠老母，白首媚萱堂。",
            "万里提兵路，三苗葬子方。",
            "桑田多变海，萱草独凌霜。",
            "华洁凝秋色，葳蕤灿晚芳。",
            "山灵驱毒蛀，神女靓明粧。",
            "剥落千花后，舒迟百岁康。",
            "如何龄九五，霞佩陟云房。",
            "语罢成追暮，群然泪雨茫。",
            "（原按：《志铭》：总章己巳，闽广之交，獠蛮啸聚。",
            "高宗命陈政公出抚之。",
            "至界，以兵少请援，朝命二兄敏、敷领兵南下。",
            "）（太母魏氏见三子之闽，乃与俱往。",
            "至浙之江山县，敏、敷病疽。",
            "至浦城，孙子亦疽。",
            "魏母提兵至镇，政得进屯云霄营。",
            "政卒，孙元光将军，代领其众，奉建州治。",
            "垂拱四年，魏氏卒，将军以支孙承重，付州事于许天正，葬祖母于半径山，结庐守制。",
            "漳人称半径将军。",
            "故有《庐居语父老》之作。",
            "）。"
        ],
        "notes": "",
        "id": "5f4a856c68d1114eba1578b363a3f542"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "语州县诸公敏续",
        "preface": "",
        "paragraphs": [
            "总角趋朝对，雄飞出禁城。",
            "人才当翊国，世赏可辞荣。",
            "怜厥神童子，寻为壮友生。",
            "南方承父镇，北阙列儒名。",
            "移孝为忠吉，由奢入俭宁。",
            "长安瞻日月，岭海肃风霆。",
            "败事诚因酒，增高必自陵。",
            "尊老须养老，使士要推诚。",
            "寅协无他式，清勤慎不矜。"
        ],
        "notes": "",
        "id": "02a013afc2a5af1d09b0a34404431f06"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "其二",
        "preface": "",
        "paragraphs": [
            "敦伦开野叟，勤学劝生儒。",
            "刊爵虽殊分，同仁本一途。",
            "云泥如有隔，水火岂相资。",
            "饮露知蝉洁，观颜觉鉴虚。",
            "潜光同隐豹，出宰必悬鱼。",
            "适国无先后，梯云有卷舒。",
            "天文回北极，水势赴东都。",
            "定策参耆宿，轮忠奉简书。",
            "弥重勋业懋，开国负称孤。"
        ],
        "notes": "",
        "id": "fe914089faea6873b2cb57ff4a5a3634"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "和王采访重九见访",
        "preface": "",
        "paragraphs": [
            "河北推儒雅，嵩高降岳神。",
            "明径通桂掖，飞幰渡荆津。",
            "明快宜朝美，疏通亦我怜。",
            "怒同雷电厉，喜沛雨霖恩。",
            "乔木家声旧，严轺帝命新。",
            "心交今管[鲍]（饱），筹运访张陈。",
            "是日登高节，伊谁送酒频。",
            "江州华胄使，携榼再慇懃。",
            "。"
        ],
        "notes": "",
        "id": "d221173f0e806a0c52223c23f77d4fe9"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "公庭春宴",
        "preface": "",
        "paragraphs": [
            "东风驱冻去，万品破阳辉。",
            "红紫粧春媚，罍樽试酒奇。",
            "公庭开月榭，农榼荐时牺。",
            "兴逐芳芬发，杯同蜂蝶飞。",
            "谁云佳节会，独与赏心违。",
            "信手撚红[瓣]（辨），粘衣尽紫蕤。",
            "阴移来日者，各赠满须归。"
        ],
        "notes": "",
        "id": "d416a52de51605a6ea2e1a3c2ac47f5b"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "酬裴使君王探公",
        "preface": "",
        "paragraphs": [
            "百粤临南海，儒冠任使轺。",
            "馈我兼金佩，和之美玉箫。",
            "清风生四座，丽日正良霄。",
            "意气宜令契，公忠岂古饶。",
            "简书频诵读，玉烛要均调。",
            "冰鉴秋霄察，君门万里遥。",
            "骊𬴂歌四牡，谔谔答清朝。"
        ],
        "notes": "",
        "id": "d39e4282c8284fe947f187287d1f2a69"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "晚春旋漳会酌",
        "preface": "",
        "paragraphs": [
            "帝德符三极，皇风振四夷。",
            "将轺春暮饮，士卒岭南驰。",
            "马啸腥风远，兵歌暖日怡。",
            "妖云驱屏迹，芳卉媚迎诗。",
            "拍掌横弓槊，徘徊索酒巵。",
            "阴处窜蛇豕，暗笑使君迷。"
        ],
        "notes": "",
        "id": "9f8094c8ed01eee969f21eb923bfcf5b"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "故国山川写景",
        "preface": "",
        "paragraphs": [
            "浮光昂岳望，固始秀民乡。",
            "第宅参文武，姻㜕半帝王。",
            "珠楼帘结绮，花苑水流香。",
            "礼节传家范，簪缨奕世芳。",
            "飞鞭驰道坦，聚盖艳阳光。",
            "箫鼓迎懽会，桐麻遣唁丧。",
            "勋臣扶景运，风树配天长。"
        ],
        "notes": "",
        "id": "bcd84d6251dc0135d979ec47a6943492"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "神湖州三山神题壁",
        "preface": "",
        "paragraphs": [
            "孤随不尊士，幽谷多豪杰。",
            "三山亦隐者，韬晦忘其名。",
            "胜迹美山水，妙思神甲兵。",
            "精诚谅斯在，对越俨如生。",
            "木石森驺伏，云烟拂旆旌。",
            "雨旸祈响应，龙凤勅碑铭。",
            "清泚符神洁，香芹契德馨。",
            "三山耀神德，万岁翊唐灵。",
            "。"
        ],
        "notes": "",
        "id": "728a95f92d6a070f9a4025542106777e"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "其二",
        "preface": "",
        "paragraphs": [
            "孤云悦我心，一点通神意。",
            "流泉濯巨灵，深谷豁神智。",
            "魈魅神之兵，黎庶神所庇。",
            "精气烛彼天，名山妥灵地。",
            "岭表开崇祠，辽东建神帜。",
            "六字动天威，九重颁岁祭。",
            "相期翊国忠，我舆三神契。"
        ],
        "notes": "",
        "id": "a8ce7ebb7b192067d3d12bb32c1ce340"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "其三",
        "preface": "",
        "paragraphs": [
            "孤征东岭表，[冒]（胃）雨一登临。",
            "再拜烟雾霁，群峰奎璧森。",
            "独山峰耸阁，中谷水鸣琴。",
            "明山卉木翳，遥林云雾深。",
            "瞻庙开明贶，平辽断秽祲。",
            "神颫号万籁，列宿献千禽。",
            "树尾扬旌帛，山头旋革金。",
            "葵阳烘固介，华露润华簪。",
            "鼎立峥嵘势，钟闻杳霭阴。",
            "绾荷据口勾，掬水洗怀襟。",
            "瀑石流觞咏，丰碑驻马吟。",
            "三山香火地，万古帝王钦。"
        ],
        "notes": "",
        "id": "4a455cee46febb341aa4946569bceed8"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "至人行",
        "preface": "",
        "paragraphs": [
            "至人平念虑，好恶归其衷。",
            "试剑三苗罪，同车盖世雄。",
            "断蛟驱猛虎，附凤翊飞龙。",
            "际会风云上，清平岭海中。",
            "穷民加保惠，勋士禄功庸。",
            "姝子干旌纰，妖淫桎[梏]（桔）凶。",
            "热筹消{氵灾}气，精盖启宸聪。",
            "卓尔三才立，岿哉一道同。"
        ],
        "notes": "",
        "id": "f18a8f58c78e8c458c88643d0953c342"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "云龙",
        "preface": "",
        "paragraphs": [
            "乾坤成列神流通，纯阳附阴生神龙。",
            "伸屈妙运参帝功，一鼓𬘡缊油云从。",
            "飞翔四海雨域[中]（十），万汇焦枯仰化融。",
            "苦时潜德来奋踪，群生渴想心忡忡。",
            "雷鸣云起德斯普，变化循环自今古。",
            "。"
        ],
        "notes": "",
        "id": "bceda5c407fddde310e153ea0d78dbcb"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "风虎",
        "preface": "",
        "paragraphs": [
            "乾坤义气为虎神，咆哮尚阚谁相亲。",
            "浮云满谷随相震，啸地生风鼓气新。",
            "日入山林膳百兽，时清效数宗麒麟。",
            "忍饥渡河知仁人，威彰挥爪雄武臣。",
            "戴王秉义无忘噬，作政行苛何诛夷。"
        ],
        "notes": "",
        "id": "af8381c733ce0b046ddf136ebd419ad6"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "圣作物覩",
        "preface": "",
        "paragraphs": [
            "乾坤正气钟圣物，聪明天纵临生民。",
            "四灵百端皆符身，九夷八蛮咸来宾。",
            "制作百为开彝伦，明禋千载秋又春。",
            "物覩之圣为何人，[羲]（义）农尧舜禹汤文。",
            "万古帝王咸准则，祗令万物覩者德。"
        ],
        "notes": "",
        "id": "a11fcc13d0327965f5ec426f2eef9e5a"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "真人操",
        "preface": "",
        "paragraphs": [
            "阴阳妙教生真人，名山胜地隐其身。",
            "吹嘘濑气完元神，升降雪外离烟尘。",
            "轩辕乘龙万岁春，穆观王母存昆仑。",
            "青牛出关避世纷，招呼鸾鹤引霞樽。",
            "秦王汉武心尘土，欲求真仙恶得覩。"
        ],
        "notes": "",
        "id": "fa40c1d56ed88a2cd0dfe65f2177c006"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "恩义操",
        "preface": "",
        "paragraphs": [
            "天尊地卑分君臣，干男坤女生男孙。",
            "怀恩抱义成人伦，入有双亲出有君。",
            "行义显亲亲以尊，隆恩敦君君以仁。",
            "君仁亲尊恩义纯，双全忠孝参乾坤。",
            "春秋乱贼纷然起，仲尼一笔扶人纪。"
        ],
        "notes": "",
        "id": "a7071a2f749a3d2954e4546cfcb09327"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "其二",
        "preface": "",
        "paragraphs": [
            "岭海物产知君臣，黑鲤朝北葵向曛。",
            "岭海物产知慈仁，寒獭祭鱼乌哺亲。",
            "吴起学曾斯学[荀]（笋），欺君害民丧不奔。",
            "禄养生成忘义恩，不如鸡犬司门晨。"
        ],
        "notes": "",
        "id": "3b776fdb5d3df3bed1977956106ba3da"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "忠烈操",
        "preface": "",
        "paragraphs": [
            "干生男子坤生姝，国有君王家有夫。",
            "委[质]（盾）结褵托其躯，三纲五常与命俱。",
            "一朝凶变违常途，匡扶弗得将何如？",
            "英英烈烈[他]（地）虑无。",
            "舍生取义终不[渝]（瑜）。",
            "《柏舟》之诗王蠋语，千古芳名耀青史。"
        ],
        "notes": "",
        "id": "bac1773e065ec89e89eefda5b3176cea"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "候夜行师七唱",
        "preface": "",
        "paragraphs": [
            "一从长发离京城，侍父寒暄经万程。",
            "上吁玄天低吁地，朝瞻红日夜瞻星。",
            "诸君喜抵王师所，四顾伤为荆莽坰。",
            "群落妻拏凄泣声，俄然戎丑万交横。",
            "司空淑人频劝谕，英雄死义无求生。",
            "马皮远裹伏波骨，铜柱高标交趾惊。",
            "振旅龙江修战具，移文凤阙请增兵。"
        ],
        "notes": "",
        "id": "32c78e2fa6145e8801be12a299181a34"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "其二",
        "preface": "",
        "paragraphs": [
            "魏母咸亨奉勅文，府兵云众成营屯。",
            "屹然一镇云霄末，渐尔群言花柳春。",
            "男生女长通蕃息，五十八氏交为婚。",
            "火田黄稻俱甘旨，纲水金鱼洽醉。",
            "寇戎不测纷如雪，甲胄何时不出门。",
            "夜祀天皇弘德泽，日将山獠化缟民。",
            "一声谯鼓月初出，戍楼西北望皇阍。"
        ],
        "notes": "",
        "id": "042b89aec44bfc9f7178b26fee40e9d1"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "其三",
        "preface": "",
        "paragraphs": [
            "戍楼西北望皇阍，日暖桃绯京国春。",
            "公子踏青陪御辇，官民结彩庆姻门。",
            "上林花木胭脂媚，边境桑蔴戟剑屯。",
            "乳燕东风相对语，老亲上冢孰温存。",
            "采茶喜钻新榆火，修[禊]（楔）争驱旧虏氛。",
            "尽醉韶华三月暮，谁闻更鼓二更巡。"
        ],
        "notes": "",
        "id": "9fa2c8b9806b3e71fc5bca216622cb11"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "其四",
        "preface": "",
        "paragraphs": [
            "戍楼西北望皇家，夏永南征岭海赊。",
            "殿阁凉生梅浦雨，葵柳红映锦江霞。",
            "侮凌烽火心如水，变幻风云眼未花。",
            "犀照湖花消魍{鬼象}，龙呈剑气射虚邪。",
            "赤鸟黑马流红汗，绿柳金莺冒翠华。",
            "淬砺戈矛寻石上，沉浮瓜李戏江涯。",
            "蕙兰纫佩生香满，荷芰缝衫御暑嘉。",
            "较斧开林驱虎豹，施罟截港捕鱼虾。",
            "火田畬种无耕犊，阴隙戎潜起宿鸦。",
            "夜析重门防暴客，三更三点尚排衙。"
        ],
        "notes": "",
        "id": "d2febaf643581a80ac9056d502e8cae5"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "其五",
        "preface": "",
        "paragraphs": [
            "戍楼西北望皇州，宿衙曾随上苑游。",
            "明月芦花迷曲岸，西风梧叶报清秋。",
            "凤凰台上几声笛，鹦鹉洲边一苇舟。",
            "对菊渊明怀刺史，抛梭织女弄牵牛。",
            "娟娟万里江河烂，耽耽孤星大火流。",
            "白雁远传苏武札，银鲈细切[季]（李）鹰[羞]（差）。",
            "露凄霜肃吴砧捣，马壮兵强楚戍愁。",
            "报道四更笳鼓响，衔枚袭虏献俘囚。"
        ],
        "notes": "",
        "id": "457d1f98cbd7734607fa33c2da9588eb"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "其六",
        "preface": "",
        "paragraphs": [
            "戍楼西北请泉山，十载干戈暑又寒。",
            "红锦飘来枫树醉，黄金废尽菊花残。",
            "故园橙橘小春闹，圣席圆汤冬至闲。",
            "剑戟百磨岩石裂，骅骝群饮泽泉干。",
            "雪花散杂梅花媚，白水前为墨水餐。",
            "河腹冰坚防虏骑，边陲雨涷弊征鞍。",
            "水窗向北因风寒，密垒开东得月看。",
            "迭起寒鸡犹未唱，铜壶先滴五更阑。"
        ],
        "notes": "",
        "id": "43c3414422949aa39ef3e0a186832bb6"
    },
    {
        "author": "陈元光",
        "dynasty": "唐",
        "type": "诗",
        "rhythmic": "",
        "title": "其七",
        "preface": "",
        "paragraphs": [
            "黄昏候夜到更阑，爆竺惊闻把剑看。",
            "士友同仇裘共敝，丈夫努力饭加餐。",
            "星移物换鬓花白，月落参横烛泪干。",
            "怨女鸾孤来遶枕，征夫马健不离鞍。",
            "量弘宇宙无遗壤，令肃风霆欲裂山。",
            "义重同胞堪搏虎，身轻战甲不号寒。",
            "灰飞葭管阳初复，拍落梅花歌示残。",
            "歌啸未残胡虏却，东南取道夕长安。",
            "（以上均录自厦门图书馆古籍部藏《颍川陈氏开漳族谱》，原注出《龙月公集》。",
            "此谱为陈祯祥撰，民国五年印。",
            "陈元光诗皆承厦门大学中文系吴在庆同志录示。",
            "）（按：《文献》一九八七年第三辑刊何池《新见唐陈元光佚诗》，云龙海县东园乡潭头村藏《陈氏族谱》，亦收有陈元光诗，文字稍异。",
            "惜未获见参校。",
            "）。"
        ],
        "notes": "",
        "id": "5d82c830dab1e84ec1111ee28130a731"
    }
]