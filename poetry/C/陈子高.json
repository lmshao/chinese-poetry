[
    {
        "author": "陈子高",
        "dynasty": "宋",
        "type": "诗",
        "rhythmic": "",
        "title": "因小儿学琴终夜不寐作",
        "preface": "",
        "paragraphs": [
            "鸣鹤操音清，兴幽发性情。",
            "听琴爱夜半，明月上残更。"
        ],
        "notes": "",
        "id": "c41cea879a4699bc0a5ac9dd1c693fc9"
    },
    {
        "author": "陈子高",
        "dynasty": "宋",
        "type": "诗",
        "rhythmic": "",
        "title": "客怀",
        "preface": "",
        "paragraphs": [
            "远山云梦断，长路客愁新。",
            "残漏悲钟急，香车碾暗尘。"
        ],
        "notes": "",
        "id": "0cad6256149e6dfeb96fe479d844d8f0"
    },
    {
        "author": "陈子高",
        "dynasty": "宋",
        "type": "诗",
        "rhythmic": "",
        "title": "暮春",
        "preface": "",
        "paragraphs": [
            "纤纤乱草平滩，冉冉云归远山。",
            "帘卷深空日永，鸟鸣花落春残。"
        ],
        "notes": "",
        "id": "8355a9719a2feb1eaedd9debb8b3e847"
    },
    {
        "author": "陈子高",
        "dynasty": "宋",
        "type": "诗",
        "rhythmic": "",
        "title": "春昼",
        "preface": "",
        "paragraphs": [
            "悠悠乱片花空舞，冉冉轻丝晴昼长。",
            "楼下怯寒香袖薄，破愁春酌浊醪香。"
        ],
        "notes": "",
        "id": "56fb1150f68bcfb0f28ae157cc33e53e"
    },
    {
        "author": "陈子高",
        "dynasty": "宋",
        "type": "诗",
        "rhythmic": "",
        "title": "宿龟山次韵",
        "preface": "",
        "paragraphs": [
            "潮回浪溅细沙倾，岸柳平波映眼明。",
            "桥接短亭连野迥，艇横长笛带风清。",
            "迢迢翠草寒烟暝，隠隠疏林暮霭晴。",
            "遥见叠峰清浅黛，客心伤处碧云轻。"
        ],
        "notes": "",
        "id": "b67e6584f78e0a3c7ac557236d10bd20"
    }
]