[
    {
        "author": "蔡杭",
        "dynasty": "宋",
        "type": "诗",
        "rhythmic": "",
        "title": "游隠屏",
        "preface": "",
        "paragraphs": [
            "悚惧未成立，隠忧道学失。",
            "修身复补过，庶保余生责。"
        ],
        "notes": "",
        "id": "50da71ac476b15eb28da008bedbbfeb6"
    },
    {
        "author": "蔡杭",
        "dynasty": "宋",
        "type": "诗",
        "rhythmic": "",
        "title": "同友人过大隠屏即事赋别",
        "preface": "",
        "paragraphs": [
            "脱略尘世虑，仙都共夷犹。",
            "乘凉得风便，快楫竹扁舟。",
            "神仙现奇怪，古木横岩陬。",
            "振衣万仞高，天风动衣抠。",
            "巍巍隠屏峰，擎天峙中流。",
            "良朋论心事，抚景悲新秋。",
            "浩叹复浩歌，一饮还一酬。",
            "南阳岂终卧，东山谅同忧。",
            "斟酌素有定，今焉试为筹。",
            "西风起暝色，归袂不可留。",
            "去去惜回首，感慨良悠悠。"
        ],
        "notes": "",
        "id": "8b4e9ab2e57a0ea74f99c4775961a122"
    }
]