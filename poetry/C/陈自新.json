[
    {
        "author": "陈自新",
        "dynasty": "宋",
        "type": "诗",
        "rhythmic": "",
        "title": "瑞迹山",
        "preface": "",
        "paragraphs": [
            "雨过山溪生虎迹，云归岩洞长龙威。",
            "烟钟古寺敲残日，樵笛一声江鸟飞。"
        ],
        "notes": "",
        "id": "3158beaabc786fe37404bfa12a7eb578"
    },
    {
        "author": "陈自新",
        "dynasty": "宋",
        "type": "诗",
        "rhythmic": "",
        "title": "栖云龙潭",
        "preface": "",
        "paragraphs": [
            "石刻仙潭神笔题，我来观感仰灵祠。",
            "千年墨浸东风里，一掬吟魂秋水湄。",
            "日暖香生起鸾凤，月明影动舞蛟螭。",
            "飞鸾白鹤俱王土，底事人家尽黍离。"
        ],
        "notes": "",
        "id": "682368900971b0b4e5dbadcbb259a913"
    },
    {
        "author": "陈自新",
        "dynasty": "宋",
        "type": "诗",
        "rhythmic": "",
        "title": "瑞龙寺",
        "preface": "",
        "paragraphs": [
            "寺外寒流玉一泓，白云如练挂危层。",
            "青山遶屋柴门掩，只见梅花不见僧。"
        ],
        "notes": "",
        "id": "6c669e467b032741356e114a3060c02e"
    },
    {
        "author": "陈自新",
        "dynasty": "宋",
        "type": "诗",
        "rhythmic": "",
        "title": "金峰寺",
        "preface": "",
        "paragraphs": [
            "金峰寺外望蓝桥，只尺溪山路许遥。",
            "世事昏人心似醉，倚栏无计遣愁消。"
        ],
        "notes": "",
        "id": "e969800dd00b97578158e1e9b663051b"
    },
    {
        "author": "陈自新",
        "dynasty": "宋",
        "type": "诗",
        "rhythmic": "",
        "title": "坐叹",
        "preface": "",
        "paragraphs": [
            "琴声意似泉声淡，剑气威如霜气雄。",
            "世事关心忧不寐，萧萧白髪月明中。"
        ],
        "notes": "",
        "id": "d310ea9b2dabc19837060c2fd7df3bd4"
    }
]