[
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "迎月",
        "preface": "",
        "paragraphs": [
            "尊酒贪迎月，人生醉后佳。",
            "夜来窗不掩，吹落一瓶花。"
        ],
        "notes": "",
        "id": "d977b08cd24e6cc8ee7da5c718f735c8"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "安晚先生贶以丹剂四种古调谢之",
        "preface": "",
        "paragraphs": [
            "陈子一亩宫，居来七十年。",
            "当其春盛时，庭花发幽妍。",
            "转瞩长养天，青子垂簷前。",
            "秋收备百礼，冬享意则虔。",
            "年来风雨凌，垣倒壁四穿。",
            "上漏下卑湿，败隙遥瞻天。",
            "三生结施仁，睹此殊兴怜。",
            "舍以四条柱，俾之撑危颠。",
            "工师得大木，裁制精且专。",
            "尚欠栌与楣，况复栋与椽。",
            "再干大檀越，结此欢喜缘。"
        ],
        "notes": "",
        "id": "12dee9c42486a6fb5f0fcf5fca99eb42"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "履斋先生下颁参附往体以谢",
        "preface": "",
        "paragraphs": [
            "有客号奚毒，西来自赤水。",
            "外负炎炎气，内存温粹美。",
            "当年杨天惠，夸大不绝齿。",
            "解后段氏子，即之殊可喜。",
            "却邪廼素心，调中古无比。",
            "世仰大医王，民瘼咨朝市。",
            "二子愿托身，赴汤任驱使。",
            "兴怜维摩老，遣前护衰毁。",
            "病魔亟退舍，怡然得安垒。",
            "缅想蓄牛溲，陋哉子韩子。",
            "既非瞑眩剂，厥疾无瘳理。",
            "一念卫生恩，百拜额加子。"
        ],
        "notes": "",
        "id": "ea782ffb7415f1eaf6fbc8957f50b8a5"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "友人新息满月",
        "preface": "",
        "paragraphs": [
            "兰砌懽传书种子，宝刀剃发月初弥。",
            "绝怜雅致高于俗，点易残朱抹顖儿。"
        ],
        "notes": "",
        "id": "6e1b7741a5ff53725d77515d82300c6e"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "泛湖纪所遇",
        "preface": "",
        "paragraphs": [
            "六桥鶑花春色浓，十年情绪药裹中。",
            "笔床茶灶尘土积，为君拂拭临东风。",
            "可笑衰翁不自忖，少年场中分险韵。",
            "画舸轻移柳线迎，侈此清游逢道韫。",
            "铢衣飘飘凌绿波，翡翠压领描新荷。",
            "雍容肯就文字饮，乌丝细染还轻哦。",
            "一杯绝类阳关酒，流水高山意何厚。",
            "曲未终兮袂已扬，一目归鸦噪栖柳。"
        ],
        "notes": "",
        "id": "9c4adcd88e3d7d749035ba58fa2491d1"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "贺友人丝桐复归",
        "preface": "",
        "paragraphs": [
            "春到牡丹花事阑，惜春约客游湖山。",
            "烟光万态属吟思，白石清泉流指间。",
            "双成解后兰舟驻，索纸大书春草句。",
            "成此风流一段奇，乐事百年能几遇。",
            "薄暮归来雨湿衣，买舟庇此十三徽。",
            "小梢愚怮阻人意，客散河梁灯火微。",
            "方将清事夸儿妇，桐君羽化无何有。",
            "一壶千金何处寻，愁绝瓠巴无措手。",
            "要知烦恼所根株，以爱布种当芟除。",
            "赵璧既返懽如初，哦诗称贺敢后欤。"
        ],
        "notes": "",
        "id": "ec3cd69555855af801270c83a5a2e32d"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "适安惠糟蟹新酒",
        "preface": "",
        "paragraphs": [
            "伟哉无肠公，横行占江湖。",
            "几欲肆其雄，上山攫於菟。",
            "无端四五辈，怀椒寻酒垆。",
            "枕藉糟丘下，醉魂呼不苏。",
            "尚想横戈勇，胸次与世殊。",
            "开怀风味佳，大丹液膏腴。",
            "此宝君所储，何为贻老夫。",
            "曲生挟之前，烂然陈座隅。",
            "当其左持螯，不知竭此壶。",
            "酩酊无何乡，轩冕不关渠。",
            "东望歌老饕，前溪梅影疎。"
        ],
        "notes": "",
        "id": "26a04411ed421d64c76917eac4efd9b3"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "题适安清湖寓居",
        "preface": "",
        "paragraphs": [
            "薰风轩槛晓晴开，鬰鬰桐阴手自栽。",
            "二水合流当户过，一山分影入楼来。",
            "琴逢良夜时挥弄，诗欲名家巧翦裁。",
            "可羡一廛安所适，纷纷车马汩黄埃。"
        ],
        "notes": "",
        "id": "3c455c5d4e2e1f45812df4de9f7b2bd7"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "灯花戏简西邻",
        "preface": "",
        "paragraphs": [
            "西邻逸韵偕秋清，瑶琴曾许月下听。",
            "神驰吟境日复日，金飚转矣寒此盟。",
            "昨夕相逢再有约，六花飞时湖上行。",
            "短檠不密泄此意，𪸩煌粟粟攒金英。",
            "哄堂一笑前未睹，信手闲阅灯花经。",
            "一主饮席设林麓，一主盍簪获良朋。",
            "便欲牋天檄滕六，银杯逐马快此情。",
            "晓来喜见万瓦白，迺是天宇清霜明。",
            "得非分薄误灯花，还复灯花戏老兄。"
        ],
        "notes": "",
        "id": "7bc4a1f09c2785ae4e5a7f3c205f7e5e"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "武兄惠药",
        "preface": "",
        "paragraphs": [
            "昔人馈药不敢尝，未达寒温良毒旨。",
            "朝来剥啄客问病，宝剂盈奁意何侈。",
            "便当三咽答殷勤，儿欲先尝还且止。",
            "平生结交结以心，岂有鸩人羊叔子。",
            "多君相济义薄云，友道线绝今振起。",
            "绿阴庭院趁清和，抖擞精神迎药喜。"
        ],
        "notes": "",
        "id": "028adeba5ed05760ddcc11be49e60495"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "秋怀",
        "preface": "",
        "paragraphs": [
            "又见街头卖紫茱，老怀扰扰类催租。",
            "客来喜得吴江纸，欲写新吟一字无。"
        ],
        "notes": "",
        "id": "d38c7bb74f9b465b259f8de46fdb54ee"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "怀三山友人",
        "preface": "",
        "paragraphs": [
            "春前深惜别，病后政无诗。",
            "青又生菱角，红应熟荔枝。",
            "鱼甘宾席暖，风逆客帆迟。",
            "徒结连宵梦，邮音负所期。"
        ],
        "notes": "",
        "id": "3a5e8ce127959de847f0ef35634f4cb7"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "寄彭勿庵",
        "preface": "",
        "paragraphs": [
            "一片巴江月，移辉到庾梅。",
            "孤山春事早，疎影望东回。"
        ],
        "notes": "",
        "id": "03c7fb86c9e09985f4aeb89c1698d31b"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "以仁者寿为韵寿侍读节使郑少师  其一",
        "preface": "",
        "paragraphs": [
            "一气妙磅礴，万汇屈者伸。",
            "方寸函太极，宇宙皆吾仁。",
            "端平改化弦，真儒手洪钧。",
            "厥今扶公道，皆昔夹袋人。",
            "丙午成乐岁，甲午无穷春。"
        ],
        "notes": "",
        "id": "ef06dd251892b6d00a322d22d7ef8286"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "以仁者寿为韵寿侍读节使郑少师  其二",
        "preface": "",
        "paragraphs": [
            "岧峣阊阖云，蹀躞志鞍马。",
            "细毡侍珠旒，治道谈帝者。",
            "归来西湖滨，岸帻松盖下。",
            "秋渌晚涵山，挹以荐残斝。",
            "北第何三辞，泉石怀绿野。"
        ],
        "notes": "",
        "id": "5308c07694bdeeef622d1e3d639cd1bf"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "以仁者寿为韵寿侍读节使郑少师  其三",
        "preface": "",
        "paragraphs": [
            "赋诗投金濑，俸入犹半有。",
            "𪸩煌奉国节，一粟迺不受。",
            "赢副初何心，国计要丰阜。",
            "一丸济世德，阳报期千寿。",
            "会须烦潞公，再与佐元祐。"
        ],
        "notes": "",
        "id": "21bc8fc6ac0bf7c1a95f7577ac2aa658"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "枕上",
        "preface": "",
        "paragraphs": [
            "病与仇谋酒作成，药炉又复伴深更。",
            "邻钟自是常时听，才到霜天分外清。"
        ],
        "notes": "",
        "id": "31a79ce7bb402c59d66aa2157377fe62"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "郭圣与黄希声问候",
        "preface": "",
        "paragraphs": [
            "山有灵芽可点金，名医未遇若为寻。",
            "药房掩昼情多感，竹榻逢秋老不禁。",
            "座上遍将唐帖揭，架中闲取晋诗吟。",
            "病怀得此相料理，更接兰交问讯音。"
        ],
        "notes": "",
        "id": "c392a07ab5fd34a7f5417b9977ad9411"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "过三桥怀山台",
        "preface": "",
        "paragraphs": [
            "卖花声里凭阑处，沽酒楼前对雨时。",
            "景物如初人自老，夕阳波上燕差池。"
        ],
        "notes": "",
        "id": "2dcca94407b342543c5f0325f652a442"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "题玉泉画像次来轴韵",
        "preface": "",
        "paragraphs": [
            "鹿随寒策穿云，解后灵峰时节。",
            "含毫谁貌闲情，莫尽胸中风月。"
        ],
        "notes": "",
        "id": "c11caef4079bdc9c9eb34273569d6c39"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "奉酬竹溪陈史君新诗墨梅之贶",
        "preface": "",
        "paragraphs": [
            "千里双鱼贲草堂，中藏瓌异夜腾光。",
            "兴因东阁增怀想，影落前荣不寄香。",
            "四韵休夸毛颖伎，几回曾误寿阳妆。",
            "感公意过兼金餽，惭乏琼琚展报襄。"
        ],
        "notes": "",
        "id": "d8e5caa971f0a55ef8baa1d0aa277141"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "寿大丞相安晚先生",
        "preface": "",
        "paragraphs": [
            "嵯峨补陀山，下视海水流。",
            "风波定以梢，稳稳济川舟。",
            "皇穹祐炎祚，黍稌庆有秋。",
            "繄谁致此祥，上相今伊周。",
            "赫赫命世贤，师道辅前旒。",
            "暨汤同格天，康济仰庙谋。",
            "向来三边尘，化作和气游。",
            "横戈枕月戍，击壤歌西畴。",
            "小春明日是，泰阶射斗牛。",
            "见说老人星，交曜光九州。",
            "宣劝下紫宸，雕盘罗珍羞。",
            "北禁诏墨香，昌炽颂鲁侯。",
            "鲰生戴厚恩，一诗何能酬。",
            "拟办八千首，从今岁岁投。"
        ],
        "notes": "",
        "id": "13e525b2165a530ca4131030f1cec866"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "纸帐送梅屋小诗戏之",
        "preface": "",
        "paragraphs": [
            "十幅溪藤皱縠纹，梅花梦里閟氤氲。",
            "裴航莫作瑶台想，约取希夷共白云。"
        ],
        "notes": "",
        "id": "e0ac7b1c0e5ffd774bf6e54657670092"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "迎月",
        "preface": "",
        "paragraphs": [
            "尊酒贪迎月，人生醉后嘉。",
            "夜来窗不掩，吹落一瓶花。"
        ],
        "notes": "",
        "id": "8c0699a43cd1944843f808614d1b42fe"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "止酒示圭",
        "preface": "",
        "paragraphs": [
            "一病杯中物致危，翰林何事酷耽之。",
            "酒经若果通仙道，不向青山立断碑。"
        ],
        "notes": "",
        "id": "0b802d3c08c438d762e727417fb13c16"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "适安有湖山之招病不果赴",
        "preface": "",
        "paragraphs": [
            "兰契简以诗，金铿而玉戛。",
            "招邀访逋仙，剧饮拟投辖。",
            "事有违人意，十常居七八。",
            "文园病政浓，况复泥泞滑。",
            "老怀欲舒散，天心若是恝。"
        ],
        "notes": "",
        "id": "e7d62a767da4432b659f3de052ecdb50"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "挽梅屋",
        "preface": "",
        "paragraphs": [
            "桐阴吟社忆当年，别后攀梅结数椽。",
            "湖海有声推逸韵，弓旌不至叹遗贤。",
            "儿收残稿能传业，自志平生不愧天。",
            "航便双鱼无复得，夹山西望泪潺湲。"
        ],
        "notes": "",
        "id": "aff0f5015a33f553bf998573bcc117a6"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "挽林夫人",
        "preface": "",
        "paragraphs": [
            "懿德遐龄世所尊，浓薰班马到诸孙。",
            "疏荣花诰加宏邑，赐第兰阶侈异恩。",
            "了了三乘言外趣，如如一性定中存。",
            "鱼轩应向西方去，知在莲花第几根。"
        ],
        "notes": "",
        "id": "ccc3096d9441dda46f112cef3496c090"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "病中偶成",
        "preface": "",
        "paragraphs": [
            "平生谨樽酒，投老更齐圣。",
            "优游接嘉宾，能使百忧屏。",
            "可怜陶士行，饮少亦致病。",
            "丰下改旧容，浮采满青镜。",
            "升降气失常，医经云上盛。",
            "亟试黄昏汤，要期勿药庆。",
            "朝来觉清爽，临窗发幽咏。"
        ],
        "notes": "",
        "id": "e13584e0f36766a1c3bc11c460fd3748"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "薄命",
        "preface": "",
        "paragraphs": [
            "薄命畏庚金，那逢阉茂临。",
            "一尊花下饮，半载药边吟。",
            "食味同玄酒，形骸类槁林。",
            "但存元气在，会见绿成阴。"
        ],
        "notes": "",
        "id": "7fc7460b1e847086a38c81a46367f94d"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "消遣",
        "preface": "",
        "paragraphs": [
            "夜雨生寒换夹衣，形臞貌悴叹衰迟。",
            "病中何物能消遣，一榻揩摩十载诗。"
        ],
        "notes": "",
        "id": "8b30b7864dc36705f8297efc3d70c863"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "题西窗食芹稿",
        "preface": "",
        "paragraphs": [
            "曾味西窗稿，经年齿颊清。",
            "细评何物似，碧涧一杯羹。"
        ],
        "notes": "",
        "id": "a394a455d64ed113888f0f3581eb241f"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "一念",
        "preface": "",
        "paragraphs": [
            "一念无尘杂，三更有梦回。",
            "同他石桥老，过水探寒梅。"
        ],
        "notes": "",
        "id": "d9be13ec834d2238e46fc41128d61560"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "买花",
        "preface": "",
        "paragraphs": [
            "今早神清觉步轻，杖藜聊复到前庭。",
            "市声亦有关情处，买得秋花插小瓶。"
        ],
        "notes": "",
        "id": "dbae6f20d8a24bbbb0f74a02766b83be"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "一榻",
        "preface": "",
        "paragraphs": [
            "一榻世缘轻，毋将事物萦。",
            "昔人言岂误，慧自静中生。"
        ],
        "notes": "",
        "id": "ee2570bc8c80f0948f14aeb06cafd861"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "同清兄看猿",
        "preface": "",
        "paragraphs": [
            "藜杖同僧扣，譍门野叟闲。",
            "放他猿摘果，莫把白云关。"
        ],
        "notes": "",
        "id": "721357a04f6b003032a0b25867363be3"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "薄暮",
        "preface": "",
        "paragraphs": [
            "寂寥谁作侣，耿耿一寒釭。",
            "薄暮西风急，呼童掩却窗。"
        ],
        "notes": "",
        "id": "a582ccfb7e93fc59d6f5552f983608ad"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "秋夜怀康节",
        "preface": "",
        "paragraphs": [
            "无眠辗转听更残，心绪如丝起万端。",
            "煎药炉边童梦晓，读书檠下妇纫寒。",
            "狻猊断火香犹婉，促织催秋袂怯单。",
            "愿子大贤康节语，此情于我一般般。"
        ],
        "notes": "",
        "id": "a7a1d1fee5d3e07099c0563b3ae7066d"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "冷泉凭栏",
        "preface": "",
        "paragraphs": [
            "此山泉石胜，还思日日登。",
            "那知三生前，不是住山僧。"
        ],
        "notes": "",
        "id": "44c659671ae5849e0255d695560b826a"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "冷泉解后友人留饮",
        "preface": "",
        "paragraphs": [
            "倦叟寻芳藉短筇，故人解后一尊同。",
            "明霞浸水疑铺锦，彩阁横溪俨卧虹。",
            "猿去复归啼晓嶂，僧来相伴立春风。",
            "雪涛湍激开寒闸，涤尽尘襟万虑空。"
        ],
        "notes": "",
        "id": "fbff1377ff8583acba58896e8ae191c1"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "黄路钤诗来告别",
        "preface": "",
        "paragraphs": [
            "玉泉驰一纸，八韵有情诗。",
            "不肯面相别，恐成离索悲。",
            "江声喷岸坼，潮势激帆危。",
            "旧制边州守，方令典辖司。"
        ],
        "notes": "",
        "id": "12a4a0b7fba01049ae0666c7d1e286ce"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "适安招游汤镇不果赴",
        "preface": "",
        "paragraphs": [
            "汤镇古祠宫，招邀及倦翁。",
            "轻裘乘晓月，骏马逐东风。",
            "野色观无分，春光病见攻。",
            "行将迎诞日，一瓣拟遥通。"
        ],
        "notes": "",
        "id": "b20dd616acf80465ca290e74045999aa"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "寄东斋",
        "preface": "",
        "paragraphs": [
            "又复逢初度，尪羸异昔时。",
            "预愁临丙戌，所愿值天医。",
            "翦彩装茶果，裁牋荐寿卮。",
            "今年都告免，汤餠却相宜。"
        ],
        "notes": "",
        "id": "12c1277068172bba337eea8cfb525f7c"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "寒吹",
        "preface": "",
        "paragraphs": [
            "寒吹西轩入，罘罳设座隅。",
            "腰围同沈约，指爪类麻姑。",
            "静卧毡三叠，清斋饭一盂。",
            "晓来香满室，岩桂侈缾𬬻。"
        ],
        "notes": "",
        "id": "c9286ce8bc01ced893fc93681e0800ae"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "适安夜访读静佳诗卷",
        "preface": "",
        "paragraphs": [
            "情同义合亦前缘，得此兰交慰晚年。",
            "旋𦶟古香延夜月，试他新茗瀹秋泉。",
            "君停逸驾谈何爽，客寄吟编句极圆。",
            "可惜病翁初止酒，不能共醉桂花前。"
        ],
        "notes": "",
        "id": "ec2b6da17d0efa9a9ed7558dae94efe0"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "所适",
        "preface": "",
        "paragraphs": [
            "钓鼇东海头，经春醉一舟。",
            "西溪拗罾人，小鲜终日求。"
        ],
        "notes": "",
        "id": "f4837095d74e661cf2480cafdb4b795b"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "庚戌秋作",
        "preface": "",
        "paragraphs": [
            "甲辰迤逦至今年，药灶殊劳日夕煎。",
            "血气任他销与铄，向来诗骨已成仙。"
        ],
        "notes": "",
        "id": "28f0551e8997b645381c7ee9b596f2ad"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "耘业许印章四韵叩之",
        "preface": "",
        "paragraphs": [
            "近因稚子传来意，知许衰翁两印章。",
            "字画莫教凡手刻，形模当取古人长。",
            "六书今独行秦峄，三体空闻设汉庠。",
            "后世阳冰能复古，未知何日寄文房。"
        ],
        "notes": "",
        "id": "93882a5e6dc118c74a3518ee965f6859"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "婚嫁",
        "preface": "",
        "paragraphs": [
            "婚嫁债羁縻，何时是了期。",
            "每嗟身外累，无出女和儿。",
            "听漏寒无梦，添香夜有诗。",
            "沈沈澄万境，梅影月初移。"
        ],
        "notes": "",
        "id": "e33980f023b7b73fe40cb049e6c793c9"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "六言简耘业",
        "preface": "",
        "paragraphs": [
            "露湿萤光愈炽，月斜蛩韵尤清。",
            "微物得时若此，人生可不求名。"
        ],
        "notes": "",
        "id": "391bc6b8e2de025377fb60d8a2f31eb8"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "束起",
        "preface": "",
        "paragraphs": [
            "束起仙翁肘后经，且参思邈枕中吟。",
            "夜来独卧寒无寐，忆杀黄䌷旧破衾。"
        ],
        "notes": "",
        "id": "464d7e761e1cd391f3b0c2ed932f7a04"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "闻邻寺粥",
        "preface": "",
        "paragraphs": [
            "寒釭旋擿动冥搜，泓玉摩研万象愁。",
            "铁版响廊催早粥，铜壶添水易新筹。",
            "一声鸡唱惊残梦，再听鸦群过小楼。",
            "可惜秋光帷帟隔，料应河汉五更收。"
        ],
        "notes": "",
        "id": "44f34f6b6900e6e9f25254cf18c464bc"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "汪夫人筵上口号",
        "preface": "",
        "paragraphs": [
            "今朝王母䜩西池，葱蒨祥烟霭绣帷。",
            "坐摘蟠桃华寿席，行看丹桂发孙枝。",
            "鱼轩锦毂花千叠，鸾诰金铃络四垂。",
            "好是殷勤千岁祝，老莱先酌后门楣。"
        ],
        "notes": "",
        "id": "3abd17fb10283ae8e365232941d1d489"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "翛然",
        "preface": "",
        "paragraphs": [
            "向来莲社本遗荣，勾引渊明造道场。",
            "梵叶翻残空佛印，念珠持久现圆光。",
            "秋花依约生凉意，暑雨微茫送夕阳。",
            "客退饭余无个事，翛然一枕到羲皇。"
        ],
        "notes": "",
        "id": "a680a0e3381dbbf35139fc3cc502811c"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "风雨作",
        "preface": "",
        "paragraphs": [
            "无成老见过，望望太平歌。",
            "惊雨愁扃户，闻风虑偃禾。",
            "杯中醇止久，瓶底粟无多。",
            "畎亩忧时切，天乎少警何。"
        ],
        "notes": "",
        "id": "408bcd1e71050a13ddd476aca80ce43a"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "葵窗送酒",
        "preface": "",
        "paragraphs": [
            "久藏斗酒谋诸妇，婢子仓皇错授醯。",
            "解后芸居初止酒，小厨海错旋开泥。"
        ],
        "notes": "",
        "id": "7870c11873bbfb80f9c59cede1b68d72"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "望晓",
        "preface": "",
        "paragraphs": [
            "要知筋力衰多少，一觉才回常了了。",
            "邻钟无奈五更何，望断窗纱不能晓。"
        ],
        "notes": "",
        "id": "32ee3d80996e2269c54da3373ae50eaf"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "湖上即事",
        "preface": "",
        "paragraphs": [
            "波光山色两盈盈，短策青鞋信意行。",
            "葑草烟开遥认鹭，柳条春早未藏鶑。",
            "谁家艳饮歌初歇，有客孤舟笛再横。",
            "风景无穷吟莫尽，且将酩酊乐浮生。"
        ],
        "notes": "",
        "id": "020871c2ae3ed6dece00cf771734ff3b"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "朝宗餽食且复招饮",
        "preface": "",
        "paragraphs": [
            "相亲逾骨肉，何以结情深。",
            "下箸觉可口，同盘还上心。",
            "拨灰君句就，曝背我寒侵。",
            "屡有梅窗约，行将共晚斟。"
        ],
        "notes": "",
        "id": "fd859183760f567708d7bc30626d8b79"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "送印寒邓簿得阙西归",
        "preface": "",
        "paragraphs": [
            "才藻世于家，勾朱新职华。",
            "学能如艺木，春到可生花。",
            "野店寒吟月，轻装晓度沙。",
            "君行余止酒，一念一兴嗟。"
        ],
        "notes": "",
        "id": "ab5390194c578137d68d8be14c894825"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "圭示急须制作亭当喜成一绝",
        "preface": "",
        "paragraphs": [
            "博古图中无此样，繄谁匠意巧胚胎。",
            "槐堂新送黄封酒，便可冲寒暖一杯。"
        ],
        "notes": "",
        "id": "e0c09aeb61365b0b517a78b0d6b2cae9"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "梅花怨为汪耘业赋",
        "preface": "",
        "paragraphs": [
            "峥嵘岁事春将至，寂寞梅花雪失期。",
            "独有垂杨伴幽怨，岂堪临水折长枝。"
        ],
        "notes": "",
        "id": "1667d2267b49e16e7828bee4d226b77b"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "旧题隠者壁一绝",
        "preface": "",
        "paragraphs": [
            "妻嗔山犬践园蔬，儿钓溪鱼𫗪鹤雏。",
            "总道村居无外事，有人庭下索诗逋。"
        ],
        "notes": "",
        "id": "75b9376cb75664cd845e84cb9bafc800"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "酬成贤良",
        "preface": "",
        "paragraphs": [
            "献璞无成喜弄璋，世间得失事相参。",
            "刘蕡不得言时事，半为当时记朴庵。"
        ],
        "notes": "",
        "id": "c6bfd16753b5c4da32f2ac3c2bbaa141"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "同友人泛舟过断桥登寿星江湖伟观归舟听客讴清真词意甚适分得江字奉寄季大著乡执兼呈真静先生",
        "preface": "",
        "paragraphs": [
            "辛亥仲春将徂兮，有客踵门曰风日流丽，邀余共泛西湖之舽。",
            "伋南去而忽西兮，昨之折槛今复饰以成杠。",
            "背苏堤万丝之绿阴兮，望一簇孤山之青橦。",
            "层峰叠嶂巉绝露天巧，珠英琪树发越地之灵，一声何处兮钟撞。",
            "篙师告余曰，此寿星古刹。",
            "上有奇观，开宇宙于八窗。",
            "舍舟策杖，步步巍峩，谢屐殊劳双。",
            "回廊曲转忽轩豁，檐飞栋复，青绿交辉。",
            "心开目骇，而揖西子之湖，子胥之江。",
            "观者杂遝，儵去儵来。",
            "余独凭栏，境与心会，便欲驭风跨蜿虹。",
            "烟云万态，客拟状而运思，羿今老退，且逊锐逄。",
            "庄严世界，合爪赞叹。",
            "要使天下名山夸咏者，睹此奇伟而心降。",
            "风寒下山吹欲倒，连呼春酒亟开缸。",
            "箫鼓画船徒自纷耳目，何如美成清绝按新腔。",
            "诗成肯对俗子哦，驰介城南寄老庞。"
        ],
        "notes": "",
        "id": "216f9c84d12122b2cab100baf889187e"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "旧挽汪隠君  其一",
        "preface": "",
        "paragraphs": [
            "栖志浮云小万锺，带经高垄度春风。",
            "义方莫问当年事，十五男儿识阿戎。"
        ],
        "notes": "",
        "id": "f39f959e3097202a346c06898e931d3c"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "旧挽汪隠君  其二",
        "preface": "",
        "paragraphs": [
            "遗碣钻辞掩夜台，修文空叹逞余才。",
            "鹿坡明月成惆怅，不见高人自往来。"
        ],
        "notes": "",
        "id": "200c0bc01b57ab8ddc9b1a84c7b2234c"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "静江商宰书来且索鄙语要道其冰雪相看之意古调代书",
        "preface": "",
        "paragraphs": [
            "连墙不通问，千里迺寄音。",
            "平生于缔交，淡泊味最深。",
            "吴山青插天，应同碧玉簪。",
            "尚怜风马牛，暌若商与参。",
            "一声南来鴈，西风又相寻。",
            "君其念衰朽，余亦怀瑶林。",
            "一廉了官事，吟外时鸣琴。",
            "识量万顷陂，文华实南金。",
            "向来唐相璟，疑事问崔琳。",
            "诸台贵得贤，而肯舍此琛。",
            "会晤喜有期，宽此离索襟。"
        ],
        "notes": "",
        "id": "b80d03b6c68a1239c1af09b2f4a6f1f3"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "安晚先生送自赞太上感应篇帙首御题诸恶莫作众善奉行八字辅以佑圣像一轴两诗见意云  其一",
        "preface": "",
        "paragraphs": [
            "公衮殊相念，奇书寄布衣。",
            "此心才动处，万善要同归。",
            "本旨详敷衍，奎题重发挥。",
            "应怜蘧伯玉，投老始知非。"
        ],
        "notes": "",
        "id": "c428199b0ef127796e63d26358e0cce2"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "安晚先生送自赞太上感应篇帙首御题诸恶莫作众善奉行八字辅以佑圣像一轴两诗见意云  其二",
        "preface": "",
        "paragraphs": [
            "稽首玄真像，当年助我军。",
            "龟蛇裨圣武，龙凤焕奎文。",
            "剑耸烧空焰，旗翻渡海云。",
            "上公传琬琰，分惠感慇懃。"
        ],
        "notes": "",
        "id": "a25e4a25d657ff48411ff10ed5f5c7bd"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "杂言送歙研广香与友人有怀杨校书幼度",
        "preface": "",
        "paragraphs": [
            "我有龙尾双槽之研，肌润而若沐空蒙。",
            "旧藏古香氤氲，来自广之东。",
            "多君博雅，举以为赠，三嗅而抹月批风。",
            "要若镕金加万佛经上，更须滴露点四圣书中。",
            "往昔浓薰怀太史，而今一瓣为南丰。",
            "藜光下照人何在，合下闲花馥旧丛。"
        ],
        "notes": "",
        "id": "79835af6f5df585ebb468bb61ed24cd3"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "真静馈新茶菰干黄独乳酪约葵窗适安共享适安不赴葵窗诗来道谢次韵答之兼呈真静适安",
        "preface": "",
        "paragraphs": [
            "千载靖节翁，秫向公田种。",
            "万锺于我何，肯恋五斗俸。",
            "长歌归去来，田园聊自奉。",
            "高蹈世莫俦，器局小管仲。",
            "嗟余昧于时，退思心每痛。",
            "世人不我知，小畦亲抱瓮。",
            "唯有竹宫仙，时复致一供。",
            "四清山中珍，凡目为之动。",
            "黄独前未识，勿诮仲宣憃。",
            "春茗摘新芽，秋菰怀旧葑。",
            "江南贵乳酪，此意兼金重。",
            "得君同下箸，诗来再三讽。",
            "韵意两相高，文史叹足用。",
            "续貂愧狗尾，敢与贤者共。",
            "语奚较工拙，年来此心纵。",
            "软饱黑甜余，无复春草梦。",
            "可人招不来，属篇亟持送。"
        ],
        "notes": "",
        "id": "1e4f8614afd4118635f4c38df9a2a225"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "哭丹池王隠君",
        "preface": "",
        "paragraphs": [
            "忆昔相逢初，一见即刮目。",
            "出处虽不齐，椒兰则同馥。",
            "论心到极处，情爱逾骨肉。",
            "十年传成癖，搰搰闭门读。",
            "高志尊所传，而肯曲从俗。",
            "抱此奇特操，平步可金玉。",
            "况复同窗友，槐庭秉钧轴。",
            "事有反所料，轩冕笑羁束。",
            "缙云邈千里，访道求辟谷。",
            "食枣怀安期，窃桃小方朔。",
            "平生精进心，自可登仙录。",
            "一著偶失算，九书无复续。",
            "洞霄有猿号，丹池无鹤浴。",
            "昨病失会葬，生刍东望哭。"
        ],
        "notes": "",
        "id": "c89a55e978561d0f0df5dd4ec89c96fa"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "寄汪起潜签判",
        "preface": "",
        "paragraphs": [
            "飞云起伏龙，大鹏运以风。",
            "风云一朝会，前塞今迺通。",
            "敛翼贤景略，时哉使其逢。",
            "腰钱与骑鹤，事或有适同。",
            "青门瓜吹香，绿水莲泛红。",
            "人物王谢家，风雅眼底空。",
            "参画耸台府，宜护碧纱笼。",
            "鄱江万折东，独鹗摩苍穹。",
            "浮图快一掷，归骑先宾鸿。"
        ],
        "notes": "",
        "id": "1819f8d3b6c97697eab8a6f5a0de2dc5"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "史记送后村刘秘监兼致欲见之悰",
        "preface": "",
        "paragraphs": [
            "昏聩嗟耳目，管弦堂上调。",
            "世事每相背，秋月虚良宵。",
            "涓吉拟登龙，疾雨惊风飘。",
            "祢刺不得前，东睇心旌遥。",
            "近履传康强，变体笔更饶。",
            "风响虽时接，未若亲闻韶。",
            "忆昔西湖滨，别语请教条。",
            "嘱以马迁史，文贵细字雕。",
            "名言犹在耳，堤柳凡几凋。",
            "兹焉得蜀刻，持赠践久要。",
            "会晤知何时，霁色审来朝。"
        ],
        "notes": "",
        "id": "b40defc3d4d0086d8a8f0f2916e93912"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "题建溪刘希和吟趣园",
        "preface": "",
        "paragraphs": [
            "佳气满吴洲，琅琅谪仙句。",
            "当其傲云月，风流良可慕。",
            "寂寥数百载，何人踵逸步。",
            "建溪有刘侯，于吟契其趣。",
            "是知建与吴，妙处同一悟。",
            "水石巧萦纡，烟云互吞吐。",
            "花光时变眩，山色无旦暮。",
            "物物可供吟，先为梅花赋。"
        ],
        "notes": "",
        "id": "6978b60a339c236e3850c0e24eddd27b"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "赵紫芝运干",
        "preface": "",
        "paragraphs": [
            "陋室与高门，东西互接畛。",
            "相聚虽不稠，相别殊难忍。",
            "风帆去程遥，到时秋未尽。",
            "少试裨画材，计台作标准。",
            "恨无双羽翔，汩汩成蠹隠。",
            "便结南浦梦，独立江风紧。"
        ],
        "notes": "",
        "id": "8d099e31499319d3d8d59ec1ab1436cd"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "芸隠提管诗来依韵奉答  其一",
        "preface": "",
        "paragraphs": [
            "君诗如梅花，将尽春意函。",
            "一枝漏泄处，踏雪寒曾谙。",
            "肯践桃李场，溪山还自甘。",
            "破玉暗香度，似亲夷甫谈。"
        ],
        "notes": "",
        "id": "2da34fed89d13f1469fa4ff914544b8c"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "芸隠提管诗来依韵奉答  其二",
        "preface": "",
        "paragraphs": [
            "我诗如折桐，经霜为一空。",
            "尚可亲时髦，托根日华宫。",
            "莫谓背于时，会在春风中。",
            "小雨洒清明，又是一番红。"
        ],
        "notes": "",
        "id": "444772cfdcad12c576e7acaf0f281cea"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "芸隠再和复用以酬  其一",
        "preface": "",
        "paragraphs": [
            "大藏五千卷，斋沐启宝函。",
            "强名禅教律，心了一一谙。",
            "向来曾乞食，此味醍醐甘。",
            "拈花饮先笑，意会不待谈。"
        ],
        "notes": "",
        "id": "8000404f77e31e52a7fea3ec6c8a8295"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "芸隠再和复用以酬  其二",
        "preface": "",
        "paragraphs": [
            "芸隠抱奇伟，未可论苦空。",
            "吾皇乐询道，日御赋政宫。",
            "会看召严徐，敷奏陛殿中。",
            "鸣靴踏龙尾，岂久莲依红。"
        ],
        "notes": "",
        "id": "3f494c096a13de4feb8afbc1f899e714"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "送别曾幼广赴漕试归",
        "preface": "",
        "paragraphs": [
            "疋马来东吴，策勋在一战。",
            "文场老燕代，余子自北面。",
            "西风敲镫归，山应过处恋。",
            "英气凛横槊，河海能几见。",
            "自识韩将军，论交今惓惓。"
        ],
        "notes": "",
        "id": "c8feb193ef1ebbf905115c57db49ecd5"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "洪扇赠别芮通父",
        "preface": "",
        "paragraphs": [
            "春冰幕千丝，我箑美无度。",
            "习习南浦秋，受藏忆袭护。",
            "之子思吴鳞，触热遥问津。",
            "举箑寄薄劣，却暑兼障尘。",
            "荆榛道崎岖，轻车宜徐徐。",
            "戴星秣骊驹，未午投林庐。",
            "酌月重来期，名言毋重违。",
            "自嗟君是客，忍赋别离诗。"
        ],
        "notes": "",
        "id": "a2d222aa6ea22685a6648b35ee5dce57"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "送贺某赴兴化任  其一",
        "preface": "",
        "paragraphs": [
            "贺公梦三刀，恩荣被诏函。",
            "家山繄比隣，风俗应夙谙。",
            "承流复宣化，使民思棠甘。",
            "向来恺悌心，今足副时谈。"
        ],
        "notes": "",
        "id": "e6b2c6ffd8665059c13300eb736914c5"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "送贺某赴兴化任  其二",
        "preface": "",
        "paragraphs": [
            "壶山邈千里，旌旗拂摇空。",
            "是邦足文物，教宜先泮宫。",
            "嗟余病十载，置身药裹中。",
            "追送不能远，望望昼锦红。"
        ],
        "notes": "",
        "id": "973895c90455de5f2732be8d5439cd16"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "呈朱丛瑞",
        "preface": "",
        "paragraphs": [
            "囊中五色丝，拟将舜裳补。",
            "玉阶远于天，莫睹干戚舞。",
            "治朝足文物，一室自规矩。",
            "少贱人或欺，黔娄况贫窭。",
            "毋作饭牛歌，春滋夜来雨。"
        ],
        "notes": "",
        "id": "d535490853d8cb5ed20eb41fcf7c539f"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "寄题当湖隠渌亭",
        "preface": "",
        "paragraphs": [
            "曲迳一亭幽，三十六水聚。",
            "簷影接波光，蝉声入秋思。",
            "开薸静看云，爱月懒种树。",
            "濠上意如何，疎钟烟外寺。"
        ],
        "notes": "",
        "id": "57e7ca27ae0af75074d6599f6d61c243"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "对菊有怀东园",
        "preface": "",
        "paragraphs": [
            "青女凌波楚江冷，庭前一叶鸣金井。",
            "砧杵谁家试夹衣，西风搅碎芦花影。",
            "呼童折取篱下金，旋汲山泉注古缾。",
            "细哦七字延秋色，寒香似欠东园清。",
            "江上子牟怀魏阙，离情一动肠千结。",
            "急呼斗酒破霜螯，楚月不碍西湖月。"
        ],
        "notes": "",
        "id": "3f17a0e5827b44f4b09a363813590ad2"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "答熟庵",
        "preface": "",
        "paragraphs": [
            "昨宵约月临西池，冰蟾不至鹑火飞。",
            "归来一室白于昼，乃是新诗光陆离。",
            "当年应剖琼蚌腹，不然何以明于烛。",
            "细窥字字欲走盘，三复庵名悟圆熟。",
            "一片情田万古耕，有年能得几书经。",
            "小疵终是未全稔，孰若先生耨获精。",
            "南窗寄傲遂初欲，移石畦兰更纫菊。",
            "茶烟细杂玉炉沉，研影净涵金井渌。",
            "林下今才见一人，却疑图任思旧臣。",
            "自昔东山岂终隠，似闻鸾诏下苍旻。"
        ],
        "notes": "",
        "id": "98872b9b0fa2dd22d3ec8d1b4d2f47d7"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "送郭圣与就监试归兼简其弟",
        "preface": "",
        "paragraphs": [
            "楚尾吴头月光冷，山鸟不鸣桂浮影。",
            "破霜采得蟾边香，兰菊无言秋耿耿。",
            "万年枝外浅红墙，胥山小阁憇晚凉。",
            "湖波江浪座中接，寒篝凝梦歌云觞。",
            "明朝忙踏槐花市，万丈光芒生璧水。",
            "瓜金茧纸市相高，兀兀钩提笑韩子。",
            "小雁汀沙振寒羽，亦复搴衣告归去。",
            "近别难甚况远离，一日仙舟隔轻雾。"
        ],
        "notes": "",
        "id": "271b8e088b12d88f69cd856101639dd6"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "信步",
        "preface": "",
        "paragraphs": [
            "信步过高岗，随僧到上方。",
            "泉浸松迳润，风出稻畦芗。",
            "地险人谁问，山深屋亦藏。",
            "惜无碑可考，创立自南唐。"
        ],
        "notes": "",
        "id": "c2c369c6291bd3f2d14c4e0b486d69c9"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "三游钱园并题四时画图",
        "preface": "",
        "paragraphs": [
            "只因闲未得，又慕得闲名。",
            "一幅无尽态，四时有余情。",
            "吟清招鹤伴，机熟付鸥盟。",
            "坐久不知晚，前汀烟水横。"
        ],
        "notes": "",
        "id": "7e06e379daa3490e616af2e7968567e7"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "游禹庙",
        "preface": "",
        "paragraphs": [
            "何期来此地，重谒告成祠。",
            "菲饮泉堪酌，桐棺事莫知。",
            "蟾分丹桂影，龙矫老松枝。",
            "拂石寻遗字，苔荒大业碑。"
        ],
        "notes": "",
        "id": "d569080b404acfcaee57d107f36ec7ab"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "雪中送黄希声西归",
        "preface": "",
        "paragraphs": [
            "可是归心急，行装冒雪天。",
            "向来期重任，未可羡先鞭。",
            "人事亏盈月，烟波远近船。",
            "明时困英特，此别又三年。"
        ],
        "notes": "",
        "id": "99b4846220a57b0c73933cf69fb8c122"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "兰亭归途",
        "preface": "",
        "paragraphs": [
            "山水佳如此，都忘客路难。",
            "鸥明寒渚浄，鴈入野田宽。",
            "事久人多厌，心清梦却安。",
            "独怜鸾翼远，谁念箧衣单。"
        ],
        "notes": "",
        "id": "367884a9926524e4eab8dd2a7e49038e"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "还刘雪坡词藁",
        "preface": "",
        "paragraphs": [
            "谁与分天巧，裁成云锦裳。",
            "春花笼淡月，秋水照斜阳。",
            "得句皆奇伟，知音尽老苍。",
            "尚期京国路，相与较宫商。"
        ],
        "notes": "",
        "id": "dfac7116cf9910db51a936265fa69db4"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "嘉平旦雪  其一",
        "preface": "",
        "paragraphs": [
            "天欲做奇事，清寒发化机。",
            "一云无不覆，万物尽同辉。",
            "水合渔烟暝，山空猎火微。",
            "夜窗歌七月，三叹及无衣。"
        ],
        "notes": "",
        "id": "b8533661a84a12bf175d45da2445ff45"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "嘉平旦雪  其二",
        "preface": "",
        "paragraphs": [
            "天一孕真精，裁成六出霙。",
            "大声闻竹折，空色助梅清。",
            "节壮毡甘囓，兵奇鹜自惊。",
            "男儿须事业，谩说剡舟明。"
        ],
        "notes": "",
        "id": "87f053d7a8a89d5976cb0eb6259cd3a8"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "答赵章泉",
        "preface": "",
        "paragraphs": [
            "新诗将远意，千里附文鳞。",
            "清响蝉嘘露，高闲鹤卧云。",
            "但知耕野水，不暇问朝绅。",
            "賸欲陪颜笑，凄凉吴楚分。"
        ],
        "notes": "",
        "id": "ac7133cfc8b6c20c0c8e1896f71f984a"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "借居值雪",
        "preface": "",
        "paragraphs": [
            "已叹长安索米难，可禁风雪满长安。",
            "无家又是于人借，有命从来只自宽。",
            "春入园林根觉煖，色连天地眼生寒。",
            "西湖寂寞梅无伴，合向孤山忍冻看。"
        ],
        "notes": "",
        "id": "eb237e1126e909c3af77178fa2af1009"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "夜听诵太极西铭",
        "preface": "",
        "paragraphs": [
            "六经宇宙包无际，消得斯文一贯穿。",
            "万水混茫潮约海，三辰焕烂斗分天。",
            "鸢鱼察理河洛后，金玉追章秦汉前。",
            "遥夜并听仍暗味，奎明谁敢第三篇。"
        ],
        "notes": "",
        "id": "2c11dafb48b32fd9fb24e393616ecd32"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "挽宣教郎新差通判庆元府王琮",
        "preface": "",
        "paragraphs": [
            "前月相过了无恙，小窗画卷手亲开。",
            "不知翁作仙游去，忽见儿封圹记来。",
            "寂寂芸居香不断，凄凄松坞韵堪哀。",
            "客中为洒秋风泪，尚想吟魂遶夜台。"
        ],
        "notes": "",
        "id": "d6637ea5b4905102da41970c283976d6"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "谒阳明洞天",
        "preface": "",
        "paragraphs": [
            "羁游何事复来东，岂是三生太史公。",
            "舞鹤台空丹蜕井，见龙坛古瑞名宫。",
            "石帆酒瓮遗秦迹，玉简金书閟禹功。",
            "万壑松风秋愈壮，直将幽意问穹隆。"
        ],
        "notes": "",
        "id": "26debae12e405d8780dd049dc48b5863"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "雪后",
        "preface": "",
        "paragraphs": [
            "青山当户牖，雪后非吾有。",
            "为问谢家池，绿波还在否。"
        ],
        "notes": "",
        "id": "624db961be3a5ceaa2f2d81512e83166"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "雪中三绝  其一",
        "preface": "",
        "paragraphs": [
            "一天和气到柴门，槛内兰芽也玉温。",
            "静炷衙香谁与伴，慈悲大士共黄昏。"
        ],
        "notes": "",
        "id": "b64c68e405ac5d4c68fd32e04f3dc5e6"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "雪中三绝  其二",
        "preface": "",
        "paragraphs": [
            "探梅又复负前盟，曾念霜风病不禁。",
            "清晓担头和雪买，数枝亲插供观音。"
        ],
        "notes": "",
        "id": "5a0502e54f3d1807554eeb8d45a97c3e"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "雪中三绝  其三",
        "preface": "",
        "paragraphs": [
            "可怜切切度众生，千百年来魄尚灵。",
            "自幼归依今老矣，濯云晓汲荐清泠。"
        ],
        "notes": "",
        "id": "c8eb238d37fa850c02f0c95919ccaf37"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "晓寒即事",
        "preface": "",
        "paragraphs": [
            "芳意迢迢客梦闲，乱红飞尽晓泥干。",
            "薄罗尚怯余寒在，一阵东风剪牡丹。"
        ],
        "notes": "",
        "id": "79796580925ec092e11224203b872972"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "赵济民生日",
        "preface": "",
        "paragraphs": [
            "今岁呈祥殊胜昔，六花端为寿筵开。",
            "小诗聊寓千秋意，不得相陪法喜来。"
        ],
        "notes": "",
        "id": "69cf68a02e6ea87e869a7330a31196fd"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "第三桥诗",
        "preface": "",
        "paragraphs": [
            "梅花雪岸去舟单，茅屋水田白鹭寒。",
            "好景几回吟不得，重来无语立阑干。"
        ],
        "notes": "",
        "id": "79c849739fafb07fb89fe92d4e9cd8bd"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "留题天乐寓张氏湖亭",
        "preface": "",
        "paragraphs": [
            "沉水香销一局棋，客来浅酌旋分题。",
            "画栏占得春多少，帘卷东风日未西。"
        ],
        "notes": "",
        "id": "a76ecb93534fca98e3dfa6736ea44680"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "次黄伯厚惠纸衾韵",
        "preface": "",
        "paragraphs": [
            "冷浸溪藤松下月，密缄远寄袁安雪。",
            "忍蹴茸茸一径毡，依约江行晓时节。"
        ],
        "notes": "",
        "id": "b3b956a9c683ac6f64b257736fd44b27"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "明远阁",
        "preface": "",
        "paragraphs": [
            "风卷疎烟远岫分，天开一镜皎无云。",
            "衰荷摇落汀洲晚，犹舞余香坠茜裙。"
        ],
        "notes": "",
        "id": "bfcdc6fe194ad51c7e3a76da72c7ca1f"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "雪中简赵德行",
        "preface": "",
        "paragraphs": [
            "滕六庭前三致意，应翻奚锦报琼瑶。",
            "剡梅莫讶山阴棹，寒色欺人是灞桥。"
        ],
        "notes": "",
        "id": "3febfc464349d74fb529bd555a7374b1"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "修父知县万里寄诗久未能答午枕梦见之觉而有答",
        "preface": "",
        "paragraphs": [
            "梦觉疎蝉韵更凄，阑干曲曲柳阴移。",
            "吴蚕蜀茧缲千尺，一种愁机两处丝。"
        ],
        "notes": "",
        "id": "31e3025dd5d289d57bf36c2474d87b48"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "夜诵",
        "preface": "",
        "paragraphs": [
            "父子跏趺绝似僧，青灯一琖夜三更。",
            "读残戴记儿将倦，山栗旋煨仍擘橙。"
        ],
        "notes": "",
        "id": "5484718481f2c56f2ba23be3fa4ee4e4"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "月下闻桂花",
        "preface": "",
        "paragraphs": [
            "一庭人静月当空，桂不多花细细风。",
            "香露滴衣凉似水，恍然移下广寒宫。"
        ],
        "notes": "",
        "id": "9f6fe821f4cbc0c5362ae787524a1e53"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "胡季怀有诗约群从为秋泉之集辄以山果助筵戏作二叠  其一",
        "preface": "",
        "paragraphs": [
            "近诗通谱江西社，新酿搀先天下秋。",
            "已许眼中窥一豹，可容杯里散千忧。"
        ],
        "notes": "",
        "id": "e00e7d3520bacb017c5d63f39a45648a"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "胡季怀有诗约群从为秋泉之集辄以山果助筵戏作二叠  其二",
        "preface": "",
        "paragraphs": [
            "君家香醪蜜不如，试投桃李望瑶琚。",
            "敢夸所无易所有，潘郎一出果盈车。"
        ],
        "notes": "",
        "id": "ddc82c3c9d733b4f4dc37474279b371c"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "咏琴上曹先生",
        "preface": "",
        "paragraphs": [
            "清如雅操直如弦，此意于今久不传。",
            "月冷风高清禁地，只将古调奏钧天。"
        ],
        "notes": "",
        "id": "c2a1654ce48b33359e12fc55b155c44c"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "与适安夜饮忆葵窗",
        "preface": "",
        "paragraphs": [
            "人在江干月上巵，不妨想像一篇诗。",
            "月来即是葵窗至，对景成三忆曩时。"
        ],
        "notes": "",
        "id": "baf667c1fe6fb908dd1393a5ff71900b"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "与苇航适安饮  其一",
        "preface": "",
        "paragraphs": [
            "献酬无算是杯行，午酌从容至四更。",
            "陶母侈于真率约，退思无倦若为情。"
        ],
        "notes": "",
        "id": "a08bc25c7610d1b6ea08a2779e72f0bd"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "与苇航适安饮  其二",
        "preface": "",
        "paragraphs": [
            "觥筹交错舞傞傞，延得嫦娥泛醁波。",
            "客谓平生无此乐，二章聊继饮中歌。"
        ],
        "notes": "",
        "id": "8affd448869781b5ec4b824460f9db5e"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "井亭桥",
        "preface": "",
        "paragraphs": [
            "桐花夹岸柳遮山，水面谁家燕子还。",
            "摩利阁边唐相井，濯衣人散暮潺潺。"
        ],
        "notes": "",
        "id": "5fcae3f71e08b4e0afd6cb58732402b7"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "分得春禽效香奁体",
        "preface": "",
        "paragraphs": [
            "数声应寄春消息，才转花梢浓绿隔。",
            "早知襟韵倦逢迎，莫遣临风情脉脉。"
        ],
        "notes": "",
        "id": "cfd19f50275ab54a368246205e965b0a"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "唤渡",
        "preface": "",
        "paragraphs": [
            "一帆又是过西陵，天正寒时雨欲冰。",
            "心地自平潮自险，回瞻绛阙认觚棱。"
        ],
        "notes": "",
        "id": "e301cdb1e045b25feed59386967ab212"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "夜过西湖",
        "preface": "",
        "paragraphs": [
            "鹊巢犹挂三更月，渔板惊回一片鸥。",
            "吟得诗成无笔写，蘸他春水画船头。"
        ],
        "notes": "",
        "id": "8fd92974884c6e1d307d273785e9e038"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "以毅斋曾先生诗法曰能以无情作有情子熊举以见教兼示学诗如学禅之句次韵声谢",
        "preface": "",
        "paragraphs": [
            "西禅欲南阐，胡僧越海来。",
            "一蹴嵩山云，支分五岐开。",
            "逢人问灵源，要识老牛胎。",
            "半生苦迷此，所见祇瞢哉。",
            "有时面壁求，眼底仍飞埃。",
            "谁知机凑到，却自诗中回。",
            "无中写出有，金枝生蒿莱。",
            "再拜先生语，段段空中裁。",
            "当此意会处，高唱还自咍。",
            "如得合浦珠，如获荆山瑰。",
            "方信春力到，无地匝苍苔。",
            "可怜思花人，区区羯鼓催。",
            "我今得密旨，敢熄炉中灰。",
            "瓣香为南丰，用酬开灵台。"
        ],
        "notes": "",
        "id": "0fc6a63198efaf32e49bf686a54761b4"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "天台桐柏观李高士惠诗兼寄其游山纪咏一编且复见招予不能赴约敬次来韵以谢",
        "preface": "",
        "paragraphs": [
            "景物写成编，清新人竞传。",
            "风轻花自若，雨骤鸟凄然。",
            "老我尘中累，多君物外仙。",
            "未能抛世虑，山馆借床眠。"
        ],
        "notes": "",
        "id": "041ea4b67576acdd25ba26336bbee484"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "汪起潜谢送唐诗用韵再送刘沧小集",
        "preface": "",
        "paragraphs": [
            "二年不觌盂山贤，戍客打门惊幽禅。",
            "手持姑溪之双鲤，中藏片玉龙鸾镌。",
            "弘璧天球匠意古，未数大历郎与钱。",
            "自非仙蜕得灵骨，何以坐拍洪崖肩。",
            "秋高约我西湖边，是时抱衾借枕眠。",
            "未赓疎影暗香句，且继寒泉秋菊篇。",
            "箧中尚有诗一编，持赠虽微意则虔。",
            "锦段料应重下剪，向来清思涌如泉。"
        ],
        "notes": "",
        "id": "4aa7a97b5b828fedd097a976b842cf89"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "赵监簿寄建宁诸诗",
        "preface": "",
        "paragraphs": [
            "推敲久不见新裁，函轴光芒寄草莱。",
            "音调似于清庙听，风骚知自建安来。",
            "每嗟衰晚同篱菊，岂意先春得岭梅。",
            "拂拭尘轩对清绝，媿无锦段报琼瑰。"
        ],
        "notes": "",
        "id": "3f0eb8844ca5d6485f6f0f46801a0b91"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "六言",
        "preface": "",
        "paragraphs": [
            "破窗有子书鸦，杜门无客尝茶。",
            "春事应怜幽独，隔墙飞过杨花。"
        ],
        "notes": "",
        "id": "ea9440bb278c7280e7fd3bae82bf5d1c"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "同毛谊夫喻可中夜泛西湖",
        "preface": "",
        "paragraphs": [
            "又复移舟践旧盟，喜随师友挹湖光。",
            "一番雨势生秋意，几处蝉声送夕阳。",
            "亭榭家家增藻饰，星河岁岁曜文章。",
            "断桥向午蟾方出，载月乘风更举觞。"
        ],
        "notes": "",
        "id": "3fdd8547ccb24d7793d2d57624a31df9"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "湖上曲",
        "preface": "",
        "paragraphs": [
            "秋千索外阑干侧，一曲凝云花影直。",
            "玉瓶风暖醉忘归，春水不分杨柳色。"
        ],
        "notes": "",
        "id": "027392043e90104dd2c02044317aff1b"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "梅谷毛应麟画梅",
        "preface": "",
        "paragraphs": [
            "生平只为爱梅看，故喜春风上笔端。",
            "短轴携来新茧密，横枝化作老龙蟠。",
            "瘦于影落蟾波夜，清似香飘雪岭寒。",
            "拟贴曲屏圆好梦，苦吟依旧错凭栏。"
        ],
        "notes": "",
        "id": "7b1c113dcbe2600fe26397e70f812559"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "三江斗门",
        "preface": "",
        "paragraphs": [
            "短艇漾秋霞，江村数百家。",
            "水声鸣𫐆辘，山骨瘦槎枒。",
            "自笑如浮梗，何期又泛楂。",
            "人传前岸石，曾化作虾蟆。"
        ],
        "notes": "",
        "id": "4c061614fc1e54e9286ebb53aaab8c4d"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "西兴道间",
        "preface": "",
        "paragraphs": [
            "此心只欲与民安，不要人知道有官。",
            "顾得簥来虽是小，买他船去却须宽。"
        ],
        "notes": "",
        "id": "29b52c446a9e27f7633d8e10411d7132"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "元夕雨中偶成四绝奉寄东斋  其一",
        "preface": "",
        "paragraphs": [
            "片云才起月无辉，一缕沉烟对雨时。",
            "病后情怀慵把酒，看他儿辈探官嬉。"
        ],
        "notes": "",
        "id": "0fc9bcaf29bfb0826254abc712404c5e"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "元夕雨中偶成四绝奉寄东斋  其二",
        "preface": "",
        "paragraphs": [
            "歌吹萧条灯火稀，况逢连夕雨垂垂。",
            "黄堂景色非街市，应对山棚赋好诗。"
        ],
        "notes": "",
        "id": "ce433142082007ab945afa1a3495da74"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "元夕雨中偶成四绝奉寄东斋  其三",
        "preface": "",
        "paragraphs": [
            "车驾行将享孟春，月收梅影可愁人。",
            "雨师不管闲歌舞，预向天街洒暗尘。"
        ],
        "notes": "",
        "id": "0c12649c2b92e536882401f87b54fb20"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "元夕雨中偶成四绝奉寄东斋  其四",
        "preface": "",
        "paragraphs": [
            "浪儿归去抱愁眠，孤负霜蛾与孟蝉。",
            "润泽翻为田父喜，红灯带雨卜丰年。"
        ],
        "notes": "",
        "id": "844fba6be4071c27c2744261a5fb7466"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "曝背",
        "preface": "",
        "paragraphs": [
            "曝背向梅边，清闲且信缘。",
            "篱疏编荻补，帘断索麻联。",
            "道在贫何虑，天高听不偏。",
            "案头诗几卷，肠断鹡鸰篇。"
        ],
        "notes": "",
        "id": "3a5a5bc0c48c35f62383f30b8969ff90"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "羊羔酒呈朱丛瑞",
        "preface": "",
        "paragraphs": [
            "前坡风雨夕，髯奴恶颠怪。",
            "衔林幻金波，滟滟玉船载。",
            "雪边春意回，风味几鹅儿。",
            "若与曹瞒说，翻樽左慈慈。"
        ],
        "notes": "",
        "id": "22f3587c48be8df3adb3a20c7fb547bb"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "罢酒",
        "preface": "",
        "paragraphs": [
            "罢酒寻花涉断矶，颠跻犹复强褰衣。",
            "可怜醉眼无分别，却把旁边柳折归。"
        ],
        "notes": "",
        "id": "06e80420603d7358fa5d08e092eced3a"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "旧居有怀",
        "preface": "",
        "paragraphs": [
            "粲粲高阳裔，浩气凌华星。",
            "当春拟判花，投老身如萍。",
            "抱瑟东乘桴，寂寥扉昼扃。",
            "海雾尚沾袂，北窗从雨零。"
        ],
        "notes": "",
        "id": "8bec8d25c31fec920efbd3ede12a84ed"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "楷书歌赠人",
        "preface": "",
        "paragraphs": [
            "大哉易画包牺生，鸟迹科斗相继永。",
            "六体中间亦湮昧，次仲楷到钟王精。",
            "献捷之表最近古，庄正如持干戚舞。",
            "黄庭字字能通神，强弓千挽筋力均。",
            "宝书遥遥名不朽，正法欧虞远能守。",
            "后生不作诸老亡，睹君笔法得仙手。",
            "况君变格睨逸少，秋霁凭高森晚照。",
            "须知伯英到极工，中存楷则方入妙。",
            "我初不识君，见君石上文。",
            "从今便著青眼视，王谢庭前佳子弟。",
            "才能素所喜，喜极为君歌。",
            "君今弱冠不可那，更后十年当君何。"
        ],
        "notes": "",
        "id": "7d59379b74b31d098761bcfb4fe0391f"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "寄刘茂实",
        "preface": "",
        "paragraphs": [
            "送君登广陌，杨柳正依依。",
            "别后人应老，庭前叶又飞。",
            "闯簷迎过鴈，无语立斜晖。",
            "还忆西楼月，云寒白雪微。"
        ],
        "notes": "",
        "id": "0ba0d938777e76f6605a998ba5b0879d"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "呜呜",
        "preface": "",
        "paragraphs": [
            "呜呜画角悲，又复掩柴扉。",
            "夜月云千里，春城水四围。",
            "连宵灯报喜，几日鸟啼归。",
            "飞尽东郊絮，谁怜尚夹衣。"
        ],
        "notes": "",
        "id": "3a1fb0efd0a2100412388e65d1f5e976"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "凤凰曲",
        "preface": "",
        "paragraphs": [
            "丹穴来凤皇，彩羽辉朝阳。",
            "绿竹清溪边，激扬鸣宫商。",
            "嗈嗈凤皇曲，清风轻度竹。",
            "明时自歌舞，款步踏寒玉。",
            "啾啁雀声喧，去觅梧桐宿。"
        ],
        "notes": "",
        "id": "1e4271b52fbef2de7d4185d82f5f9f9b"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "观羊吟",
        "preface": "",
        "paragraphs": [
            "拂石坐秋绿，寓目山之阳。",
            "有白类积雪，谁放前村羊。",
            "冗蹄求一饱，寒草嚼峁藏。",
            "日晚山下路，西风吹稻香。"
        ],
        "notes": "",
        "id": "16773d3497d3a6d680e4e0bff4e5cf87"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "东郊瞻四望亭有感",
        "preface": "",
        "paragraphs": [
            "有杯莫向前山举，楚水吴云此地分。",
            "竹外谁家霜鹤唳，吟逋梅下昔曾闻。"
        ],
        "notes": "",
        "id": "55ed11647565edea01aa63173d84a372"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "秋步吴济川别业",
        "preface": "",
        "paragraphs": [
            "闻逐秋云去，东西任所如。",
            "偶过扬子宅，尽见邺侯书。",
            "疏竹难藏鹤，清流可数鱼。",
            "隔墙秋更迥，残柳夕阳初。"
        ],
        "notes": "",
        "id": "4cadbdb0f6a086756a061fb54ec6daa8"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "分得无题",
        "preface": "",
        "paragraphs": [
            "露杯云馆昔相留，解珮人归暗绿洲。",
            "八斗才高空赋洛，九层台迥易悲秋。",
            "定知玉凤人吹怨，还念金龟婿远游。",
            "屏曲鸳鸯三十六，夜凉谁与结绸缪。"
        ],
        "notes": "",
        "id": "af13011592d3d8aaa60fc8ec43c444ba"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "观张也愚作草圣",
        "preface": "",
        "paragraphs": [
            "髯张学书双鬓白，余子百驾终莫及。",
            "晓兔经霜湘竹寒，秋蛇引露剡藤湿。",
            "拙时每向巧中生，圣处更从颠里入。",
            "素鹅春昼厌栏时，绿水波重竹风急。"
        ],
        "notes": "",
        "id": "97d3272bf6847ab29010ad37f044db5e"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "送杨明叔上舍归蜀",
        "preface": "",
        "paragraphs": [
            "东书西向溯波行，霜冷风凄定几程。",
            "客枕夜长熊入梦，故园春到燕来迎。",
            "丈人山上芝堪友，西子湖边柳结情。",
            "回首尧天乡月皎，对床那不忆难兄。"
        ],
        "notes": "",
        "id": "a7566e6adbc2956cbfad562d52611f84"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "寿礼部乔文昌",
        "preface": "",
        "paragraphs": [
            "璇杓西揭将指干，商飙万里清无边。",
            "亭亭东岘耸苍玉，双溪露净银河鲜。",
            "天应歛此山川气，九秋蕴作人间瑞。",
            "当年宝婺所宝何，今日我公廊庙器。",
            "秘殿吾伊坟典光，粲然礼乐隆周王。",
            "满怀献纳琅玕露，笔底璠玙金匮香。",
            "晚节黄花清上苑，雝雝宗祀仪将蒇。",
            "星辰直上复声隆，看踵台司调玉铉。",
            "抱琴江臯客影单，四年指下不成弹。",
            "瓠巴一曲西风递，请听双溪之水声潺潺。",
            "舂崖漱石鸣湍玉，带月泠泠下溪曲。",
            "须臾岘首片云生，雨杂寒泉座飞瀑。",
            "山清波明公与溪山一样清，康宁千龄遥祝寿山福海之高深。"
        ],
        "notes": "",
        "id": "e6ad29e2d9923bd76611ded69ea1e89b"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "寿楼监丞",
        "preface": "",
        "paragraphs": [
            "十洲三岛日月长，殷红软紫秋更香。",
            "银河倒浸珊瑚冷，十二楼高玉露瀼。",
            "九老仙都在何许，缥缈五云鸾对舞。",
            "璇台宝榭居者谁，迺是仙翁宣献府。",
            "芙蓉为城桂为房，商盘周鼎东西厢。",
            "牙签漆玉纷宝墨，未数人间集古堂。",
            "中有一仙炯双目，清于秋月温如玉。",
            "尽得仙翁肘后传，千古韦经播余馥。",
            "环珮锵锵侍玉墀，补天妙手帝所知。",
            "三十六宫焕王度，涉笔五工劳设施。",
            "八极遨游思汗漫，山川先向峨眉玩。",
            "江风千里月一轮，亟上崚嶒快分半。",
            "风烟入兴知几诗，凤鸣鹍化今其时。",
            "是谁纪德道旁石，重见邦人歌海沂。",
            "登龙元是当年客，再遇江城头尽白。",
            "怀思每与阿戎谈，清赏敢忘今阮籍。",
            "双星佳会又兼旬，崧高此日曾生申。",
            "东楼瑞彩接南极，长生箓镂黄金文。",
            "和仲吹商酌璇斗，白苎西风小垂手。",
            "幅巾醉倚漆园椿，人比灵椿更长久。",
            "我公自是天上人，商之霖雨虞卿云。",
            "姑溪父老不余听，谓是圣宋之景星。"
        ],
        "notes": "",
        "id": "7deadcf2c1ac9c9f5ee26405bc8650a7"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "寿乔枢密",
        "preface": "",
        "paragraphs": [
            "明明我周王，四国文德抚。",
            "昭假天所监，时生仲山甫。",
            "训仪系力式，刚柔不茹吐。",
            "一片翼翼心，冰霜映西府。",
            "凉秋九月朔，玉箫紫鸾舞。",
            "惟昴昔孕萧，眉寿今颂鲁。",
            "千载庆风云，色丝期衮补。"
        ],
        "notes": "",
        "id": "d6f5d1dc9002bfc5ee88f66eb2e26922"
    },
    {
        "author": "陈起",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "秋雨梧桐皇子府，春风杨柳相公桥。"
        ],
        "notes": "",
        "id": "8500c5230405917913d5885048ff51ab"
    }
]