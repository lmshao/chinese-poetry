[
    {
        "author": "程以谦",
        "dynasty": "宋",
        "type": "诗",
        "rhythmic": "",
        "title": "游涪溪  其一",
        "preface": "",
        "paragraphs": [
            "忆昔经行三十秋，重来创见古东楼。",
            "涪溪天造浑无恙，铁锁云横欲断流。",
            "两客后来谁更重，一樽今日意慵浮。",
            "怀人万古高山仰，賸喜夤缘得再游。"
        ],
        "notes": "",
        "id": "c2a03ef191461bc716133a1196d287fe"
    },
    {
        "author": "程以谦",
        "dynasty": "宋",
        "type": "诗",
        "rhythmic": "",
        "title": "游涪溪  其二",
        "preface": "",
        "paragraphs": [
            "重忆□都扰扰时，自怜解事作痴儿。",
            "风声鹤唳从渠骇，斗折蛇行笑我危。",
            "地险向来夸峻国，天诛□许恃滇池。",
            "毡裘未省相知否，更欲凭君一问之。"
        ],
        "notes": "",
        "id": "f18c5e5d89d7146a7b0739fe55ba6bf5"
    }
]