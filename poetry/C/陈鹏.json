[
    {
        "author": "陈鹏",
        "dynasty": "宋",
        "type": "诗",
        "rhythmic": "",
        "title": "隆庆",
        "preface": "",
        "paragraphs": [
            "五丁尽力路通泉，百货东来蜀道贫。",
            "不以粪牛欺远俗，安知指虎有强臣。"
        ],
        "notes": "",
        "id": "5af8a0eeabf08b37492e787dd98f9e54"
    },
    {
        "author": "陈鹏",
        "dynasty": "宋",
        "type": "诗",
        "rhythmic": "",
        "title": "绵州乡贤堂",
        "preface": "",
        "paragraphs": [
            "潼山高兮潼水清，厥钟秀兮乡之英。",
            "之人已去兮逖听风声，我怀孔切谁仪刑。",
            "有美张公兮开明庭，作新宫兮州之黉。",
            "著其为人兮加丹青，貌惟肖兮如生。",
            "或桐挺而孤高，或芝荂而九茎。",
            "或兰生兮春华，或菊秀兮秋馨。",
            "或凤跃而蛟翔，或凫将而鹤迎。",
            "使人咨嗟叹息而追惟兮，至其子孙又呜咽流涕而咿嘤。",
            "怳若接兮謦咳之音，内怀劝惧兮若从使令。",
            "亦瞻像兮昭昭，而起福兮冥冥。",
            "百年兮历时虽多，非张公兮谁与铭。"
        ],
        "notes": "",
        "id": "56669dae67f91f9b0028fa63495e2a56"
    },
    {
        "author": "陈鹏",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "桔柏江声犹在耳，木瓜园路已侵山。"
        ],
        "notes": "",
        "id": "4db4c33748debd8f2a9629562ca2acee"
    }
]