[
    {
        "author": "柴随亨",
        "dynasty": "宋",
        "type": "诗",
        "rhythmic": "",
        "title": "宿袁州枫林邸",
        "preface": "",
        "paragraphs": [
            "维舟烟柳外，风健布帆轻。",
            "雁过家千里，鹃啼月五更。",
            "山川行客梦，风雨故乡情。",
            "问宿枫林晚，袁州第一程。"
        ],
        "notes": "",
        "id": "9762f4e0bfa65bdb08860f7f0b25d8d3"
    },
    {
        "author": "柴随亨",
        "dynasty": "宋",
        "type": "诗",
        "rhythmic": "",
        "title": "旅舍听雨",
        "preface": "",
        "paragraphs": [
            "夜长难得寐，况复雨淋淫。",
            "百事不如意，一时都上心。",
            "客程歧路远，归兴海涛深。",
            "頼有东林社，招摇赋赏音。"
        ],
        "notes": "",
        "id": "d8c02086badc8ac83f00a60d0d3c2532"
    },
    {
        "author": "柴随亨",
        "dynasty": "宋",
        "type": "诗",
        "rhythmic": "",
        "title": "题白云庵",
        "preface": "",
        "paragraphs": [
            "散策入禅扉，愁城酒解围。",
            "泥黄肥客屦，云淡护僧衣。",
            "心事溪相照，吟情雨带归。",
            "未盟泉石隠，林鹤背人飞。"
        ],
        "notes": "",
        "id": "9539bb44848b68c25f29b4567d02bdd0"
    },
    {
        "author": "柴随亨",
        "dynasty": "宋",
        "type": "诗",
        "rhythmic": "",
        "title": "偶倚",
        "preface": "",
        "paragraphs": [
            "西风独凭阑干处，可是愁人鬓易华。",
            "老木不生秋后叶，孤灯空结夜来花。",
            "中原落日无归雁，故国青山有去鸦。",
            "欲向清尊消旧恨，路迷行客正思家。"
        ],
        "notes": "",
        "id": "410a1dd9786279ae1aedbd405eab1e3c"
    },
    {
        "author": "柴随亨",
        "dynasty": "宋",
        "type": "诗",
        "rhythmic": "",
        "title": "江行即事",
        "preface": "",
        "paragraphs": [
            "读罢骚经手自抄，纫兰归计胜诛茅。",
            "新蚕食叶将成茧，旧燕衔泥旋补巢。",
            "菜老花随黄麦落，草长色与绿杨交。",
            "一春过尽三之二，闲倚东风忆孟郊。"
        ],
        "notes": "",
        "id": "1a9c8bb41791f618aea231788c799ab3"
    },
    {
        "author": "柴随亨",
        "dynasty": "宋",
        "type": "诗",
        "rhythmic": "",
        "title": "过道州谒周濂溪故居",
        "preface": "",
        "paragraphs": [
            "迢迢豸岭水萦纡，知是元公此结庐。",
            "老屋至今图太极，古碑犹在勒通书。",
            "落花啼鸟春无恙，窗草池莲景自如。",
            "闲立钓游矶上石，光风霁月满庭除。"
        ],
        "notes": "",
        "id": "b3adb9a7e2d8051f094142f1bf8f84c7"
    },
    {
        "author": "柴随亨",
        "dynasty": "宋",
        "type": "诗",
        "rhythmic": "",
        "title": "晚春即事",
        "preface": "",
        "paragraphs": [
            "又见东风吹路尘，伤心红紫易因循。",
            "杜鹃啼歇三更雨，燕子衔归一半春。",
            "近水夕阳凭远树，东家飞絮落西隣。",
            "小舟撑出前村去，忽听人声不见人。"
        ],
        "notes": "",
        "id": "33e90b53f476d282ccf97eb3002ba1a3"
    },
    {
        "author": "柴随亨",
        "dynasty": "宋",
        "type": "诗",
        "rhythmic": "",
        "title": "越镇山楼",
        "preface": "",
        "paragraphs": [
            "百尺阑干最上头，杯中旗影动奎娄。",
            "海通蛮岛三千国，山镇东南数百州。",
            "草木更含天子气，衣冠不洗晋人羞。",
            "旧来越战吴争事，一曲渔歌起暮鸥。"
        ],
        "notes": "",
        "id": "d9f273b2600ba6166336e679d3f4d412"
    },
    {
        "author": "柴随亨",
        "dynasty": "宋",
        "type": "诗",
        "rhythmic": "",
        "title": "客中春晚",
        "preface": "",
        "paragraphs": [
            "依依官柳暗关情，况复听人唱渭城。",
            "半夜客楼闻杜宇，一年春事又清明。",
            "帆开别浦潮如雪，花落东风雨又晴。",
            "光景不留人老去，浮生空自叹云萍。"
        ],
        "notes": "",
        "id": "5ac12d63ae36dc05e8f3edcbcdf9c6ea"
    },
    {
        "author": "柴随亨",
        "dynasty": "宋",
        "type": "诗",
        "rhythmic": "",
        "title": "金陵怀古",
        "preface": "",
        "paragraphs": [
            "梦觉钟山夜半钟，自怜寒月照山翁。",
            "曲从玉树歌声断，数逐金陵王气终。",
            "故老更思王化北，南人惟唱大江东。",
            "凭阑不见豪华事，只是江豚夜起风。"
        ],
        "notes": "",
        "id": "e7336b24b076eaacdbff94cab04a7aef"
    },
    {
        "author": "柴随亨",
        "dynasty": "宋",
        "type": "诗",
        "rhythmic": "",
        "title": "春词",
        "preface": "",
        "paragraphs": [
            "采蘩春日咏迟迟，何事于今咏黍离。",
            "夜到子中分旦气，岁从寅上授人时。",
            "野花啼鸟般般意，流水孤村岸岸移。",
            "且向醉中歌一曲，自怜吾及共吾儿。"
        ],
        "notes": "",
        "id": "d68a4e12458cfe09fe187256045145e6"
    },
    {
        "author": "柴随亨",
        "dynasty": "宋",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "人世阴晴了未知，一僮一鹤自相随。",
            "已无少小尊前梦，惟有老来乱后诗。",
            "花落鸟啼眠几觉，水流云散醒多时。",
            "蟠桃结实三千岁，知熟黄粱几度炊。"
        ],
        "notes": "",
        "id": "520f8eba3c5029a868444e9dc763760e"
    },
    {
        "author": "柴随亨",
        "dynasty": "宋",
        "type": "诗",
        "rhythmic": "",
        "title": "和姜居仁感时韵",
        "preface": "",
        "paragraphs": [
            "十年泉石痼烟霞，吟看浮荣过眼花。",
            "归去五株彭泽柳，困来七椀玉川茶。",
            "功名得失藏蕉鹿，身世糊涂篆壁蜗。",
            "我亦厌喧求静者，故园且种邵平瓜。"
        ],
        "notes": "",
        "id": "17c79fa31123923878247bab80d12d4e"
    },
    {
        "author": "柴随亨",
        "dynasty": "宋",
        "type": "诗",
        "rhythmic": "",
        "title": "感题",
        "preface": "",
        "paragraphs": [
            "伯夷耻周粟，仲连岂帝秦。",
            "清风千载上，林下一闲身。"
        ],
        "notes": "",
        "id": "04a5eeb8f85346512de34b71ee0f6f98"
    },
    {
        "author": "柴随亨",
        "dynasty": "宋",
        "type": "诗",
        "rhythmic": "",
        "title": "昭君图",
        "preface": "",
        "paragraphs": [
            "红颜虽命薄，犹是汉宫人。",
            "一上玉关道，天涯沦落身。"
        ],
        "notes": "",
        "id": "6e52c8b7235eeb457a04f41c2dd9e9a2"
    },
    {
        "author": "柴随亨",
        "dynasty": "宋",
        "type": "诗",
        "rhythmic": "",
        "title": "九日客金陵",
        "preface": "",
        "paragraphs": [
            "菊雨凄凄江露凉，客中无酒对重阳。",
            "去年黑发今年白，不似黄花岁岁黄。"
        ],
        "notes": "",
        "id": "050a47b48afa3a6e91a766ff626052cf"
    },
    {
        "author": "柴随亨",
        "dynasty": "宋",
        "type": "诗",
        "rhythmic": "",
        "title": "春日",
        "preface": "",
        "paragraphs": [
            "芳草晴时春日低，樱桃花发乱鶑啼。",
            "也应船上看山色，不似青山送马蹄。"
        ],
        "notes": "",
        "id": "58fb79bfa700228f0e4364c10bde7131"
    },
    {
        "author": "柴随亨",
        "dynasty": "宋",
        "type": "诗",
        "rhythmic": "",
        "title": "春词",
        "preface": "",
        "paragraphs": [
            "炉烟𦶟尽冷衣篝，长乐钟声半入楼。",
            "燕子不归春梦断，刺桐花月上帘钩。"
        ],
        "notes": "",
        "id": "02927a62c7306bf1d354d5f1da1f129f"
    },
    {
        "author": "柴随亨",
        "dynasty": "宋",
        "type": "诗",
        "rhythmic": "",
        "title": "钱唐寒食",
        "preface": "",
        "paragraphs": [
            "絮花如雪草如茵，寒食清明处处春。",
            "惆怅钱塘门外路，今年人哭去年人。"
        ],
        "notes": "",
        "id": "22a8f47b9bec68cf8e65f38830c88bf5"
    },
    {
        "author": "柴随亨",
        "dynasty": "宋",
        "type": "诗",
        "rhythmic": "",
        "title": "题赵苇江雁荡图",
        "preface": "",
        "paragraphs": [
            "家住温州雁荡巅，归帆曾载买山钱。",
            "江山寂寂芦花白，好似今朝纸上船。"
        ],
        "notes": "",
        "id": "56d680150aa2f48d38bd6a73fece946a"
    },
    {
        "author": "柴随亨",
        "dynasty": "宋",
        "type": "诗",
        "rhythmic": "",
        "title": "寄叠山谢年丈  其一",
        "preface": "",
        "paragraphs": [
            "几人同抱杞天忧，戮力支撑不自由。",
            "却恨杜鹃啼血处，楚囚相对泣难收。"
        ],
        "notes": "",
        "id": "b7402a01fb71ee1bdfb06bef86219c7c"
    },
    {
        "author": "柴随亨",
        "dynasty": "宋",
        "type": "诗",
        "rhythmic": "",
        "title": "寄叠山谢年丈  其二",
        "preface": "",
        "paragraphs": [
            "短剑悲歌浙水湾，疾风吹梦到西山。",
            "应知薇蕨同滋味，莫道匡时更辙环。"
        ],
        "notes": "",
        "id": "527e1e82a625cdff45cffc1a6db0a0cb"
    },
    {
        "author": "柴随亨",
        "dynasty": "宋",
        "type": "诗",
        "rhythmic": "",
        "title": "移松",
        "preface": "",
        "paragraphs": [
            "移种青松数寸苗，俯看微小识孤标。",
            "他年夭矫擎寒重，莫引闲藤上碧霄。"
        ],
        "notes": "",
        "id": "9559bf7ca4881985d2f5f3fa2c799a75"
    },
    {
        "author": "柴随亨",
        "dynasty": "宋",
        "type": "诗",
        "rhythmic": "",
        "title": "雨舂",
        "preface": "",
        "paragraphs": [
            "稻粱收尽水田空，闾舍翁妪雨后舂。",
            "颗粒拟输官府税，只留糠核过穷冬。"
        ],
        "notes": "",
        "id": "e675bdecb6770008404974eb47d20444"
    },
    {
        "author": "柴随亨",
        "dynasty": "宋",
        "type": "诗",
        "rhythmic": "",
        "title": "唤渡",
        "preface": "",
        "paragraphs": [
            "溽风吹暑透人肌，我仆云痡我马疲。",
            "隔岸渡船呼不应，柳阴深处立多时。"
        ],
        "notes": "",
        "id": "dde73b1ec00a0b710d5c9348730f2dcd"
    },
    {
        "author": "柴随亨",
        "dynasty": "宋",
        "type": "诗",
        "rhythmic": "",
        "title": "濯清",
        "preface": "",
        "paragraphs": [
            "世间何水独流清，惟有箕山此一泓。",
            "祇恨许由曾洗耳，却怜无处濯吾缨。"
        ],
        "notes": "",
        "id": "4e3656fcd9c442ea2b9d7ac2ced68357"
    },
    {
        "author": "柴随亨",
        "dynasty": "宋",
        "type": "诗",
        "rhythmic": "",
        "title": "忆昔",
        "preface": "",
        "paragraphs": [
            "忆昔长安都会地，草木晴辉钟王气。",
            "襟带江湖气象雄，自是天王兴复际。",
            "春风楼阁五凤城，玉漏声催香雾盈。",
            "户外昭容鹤禁开，殿前执政鹓班行。",
            "柳绿桃红湖水曲，尽日欢娱犹不足。",
            "画船箫鼓绕云深，彩仗旌旗吹月色。",
            "谁知世道互翻覆，沧海倏变为桑田。",
            "胡笳哀怨动朝市，麋鹿来游旧陌阡。",
            "汉宫明妃空艳丽，苑外铜仙亦洒泪。",
            "古来社稷有兴亡，岂识于今不平事。",
            "禾黍离离迹可怜，伤心回首古苔边。",
            "清明寒食谁家酹，痛哭深山闻杜鹃。"
        ],
        "notes": "",
        "id": "e0ed8d2ded2f48cd2785e3e5bb7189b9"
    },
    {
        "author": "柴随亨",
        "dynasty": "宋",
        "type": "诗",
        "rhythmic": "",
        "title": "和赵元鼎钱塘怀古韵",
        "preface": "",
        "paragraphs": [
            "向来钱塘歌舞地，绣鞍玉勒鸣金辔，风络柳丝鶑织翠。",
            "春风一曲杜韦娘，梨花窈窕歌霓裳，落花缓步弓鞋香。",
            "千金买笑正踟蹰，回首烟浪翻五湖，禾黍伤心周大夫。",
            "韶声变作笳声长，逋梅苏柳何凄凉，夜半呼天热中肠。",
            "但见燕麦摇春风，富贵荣华一梦中，无言咄咄谩书空。",
            "吴越青山落照里，铜驼陌上栖荆杞，翻思往事徒血指。",
            "花兮对人花转羞，人兮对花人转愁，花老无香人白头。"
        ],
        "notes": "",
        "id": "de1c7baa6282a88b0119478742f585b9"
    }
]