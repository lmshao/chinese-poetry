[
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "横吹曲辞 长安道",
        "preface": "",
        "paragraphs": [
            "长安甲第高入云，谁家居住霍将军。",
            "日晚朝回拥宾从，路傍拜揖何纷纷。",
            "莫言炙手手可热，须臾火尽灰亦灭。",
            "莫言贫贱即可欺，人生富贵自有时。",
            "一朝天子赐颜色，世上悠悠应始知。"
        ],
        "notes": "",
        "id": "4c082f96c04f8299a84c9fafe24b1c79"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "相和歌辞  相逢行",
        "preface": "",
        "paragraphs": [
            "妾年初二八，家住洛桥头。",
            "玉户临驰道，朱门近御沟。",
            "使君何假问，夫壻大长秋。",
            "女弟新承宠，诸兄近拜侯。",
            "春生百子殿，花发五城楼。",
            "出入千门里，年年乐未休。"
        ],
        "notes": "",
        "id": "c3970c5392c98b5b5a2ee4d2292aabdc"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "琴曲歌辞 霍将军",
        "preface": "",
        "paragraphs": [
            "长安甲第高入云，谁家居住霍将军。",
            "日晚朝回拥宾从，路傍揖拜何纷纷。",
            "莫言炙手手可热，须臾火尽灰亦灭。",
            "莫言贫贱即可欺，人生富贵自有时。",
            "一朝天子赐颜色，世上悠悠应自知。"
        ],
        "notes": "",
        "id": "4c082f96c04f8299a84c9fafe24b1c79"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "杂曲歌辞 渭城少年行",
        "preface": "",
        "paragraphs": [
            "洛阳二月梨花飞，秦地行人春忆归。",
            "扬鞭走马城南陌，朝逢驿使秦川客。",
            "驿使前日发章台，传道长安春早来。",
            "棠梨宫中燕初至，葡萄馆里花正开。",
            "念此使人归更早，三月便达长安道。",
            "长安道上春可怜，摇风荡日曲河边。",
            "万户楼台临渭水，五陵花柳满秦川。",
            "秦川寒食盛繁华，游子春来喜见花。",
            "鬬鸡下杜尘初合，走马章台日半斜。",
            "章台帝城称贵里，青楼日晚歌钟起。",
            "贵里豪家白马骄，五陵年少不相饶。",
            "双双挟弹来金市，两两鸣鞭上渭桥。",
            "渭城桥头酒新熟，金鞍白马谁家宿。",
            "可怜锦瑟筝琵琶，玉台清酒就君家。",
            "小妇春来不解羞，娇歌一曲杨柳花。"
        ],
        "notes": "",
        "id": "b273f4a2319a0cee06ebb9e9a67b0a1d"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "杂曲歌辞 游侠篇",
        "preface": "",
        "paragraphs": [
            "少年负胆气，好勇复知机。",
            "仗劒出门去，孤城逢合围。",
            "杀人辽水上，走马渔阳归。",
            "错落金琐甲，蒙茸貂鼠衣。",
            "还家行且猎，弓矢速如飞。",
            "地迥鹰犬疾，草深狐兔肥。",
            "腰间悬两绶，转眄生光辉。"
        ],
        "notes": "",
        "id": "02f5ff650a48568f6dfba594e5ed4ebd"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "杂曲歌辞 行路难",
        "preface": "",
        "paragraphs": [
            "君不见建章宫中金明枝，万万长条拂地垂。",
            "二月三月花如霰，九重幽深君不见。",
            "艳彩朝含四宝宫，香风吹入朝云殿。",
            "汉家宫女春未阑，爱此芳香朝暮看。",
            "看去看来心不忘，攀折将安镜台上。",
            "双双素手剪不成，两两红妆笑相向。",
            "建章昨夜起春风，一花飞落长信宫。",
            "长信丽人见花泣，忆此珍树何嗟及。",
            "我昔初在昭阳时，朝折暮折登玉墀。",
            "祗言岁岁长相对，不寤今朝遥相思。"
        ],
        "notes": "",
        "id": "fcb98badbc1d07cb8cef13dc691bad9e"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "杂曲歌辞 长干曲四首 一",
        "preface": "",
        "paragraphs": [
            "君家定何处？妾住在横塘。",
            "停舟暂借问，或恐是同乡。"
        ],
        "notes": "",
        "id": "65875d3f2623ef8c08c096f9eec0448c"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "杂曲歌辞 长干曲四首 二",
        "preface": "",
        "paragraphs": [
            "家临九江水，去来九江侧。",
            "同是长干人，生小不相识。"
        ],
        "notes": "",
        "id": "a3dcb149b97c657d0bb581d902f15880"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "杂曲歌辞 长干曲四首 三",
        "preface": "",
        "paragraphs": [
            "下渚多风浪，莲舟渐觉稀。",
            "那能不相待，独自逆潮归。"
        ],
        "notes": "",
        "id": "68214db09bd38280e22e78bffa00f40d"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "杂曲歌辞 长干曲四首 四",
        "preface": "",
        "paragraphs": [
            "三江潮水急，五湖风浪涌。",
            "由来花性轻，莫畏莲舟重。"
        ],
        "notes": "",
        "id": "c21e457723e23019819094dae2d6006f"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "杂曲歌辞 卢女曲",
        "preface": "",
        "paragraphs": [
            "二月春来半，宫中日渐长。",
            "柳垂金屋暖，花覆玉楼香。",
            "拂匣先临镜，调笙更炙簧。",
            "还将卢女曲，夜夜奉君王。"
        ],
        "notes": "",
        "id": "63fc3d888287c28a149feda1c68d3cca"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "杂曲歌辞 卢姬篇",
        "preface": "",
        "paragraphs": [
            "卢姬小小魏王家，绿鬓红唇桃李花。",
            "魏王绮楼十二重，水精帘箔绣芙蓉。",
            "白玉阑干金作柱，楼上朝朝学歌舞。",
            "前堂后堂罗袖人，南窗北窗花发春。",
            "翠幌珠帘鬬弦管，一奏一弹云欲断。",
            "君王日晚下朝归，鸣环佩玉生光辉。",
            "人生今日得骄贵，谁道卢姬身细微。"
        ],
        "notes": "",
        "id": "7971c5af610516806e372c6f2d394a6e"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "古游侠呈军中诸将",
        "preface": "",
        "paragraphs": [
            "少年负胆气，好勇复知机。",
            "仗剑出门去，孤城逢合围。",
            "杀人辽水上，走马渔阳归。",
            "错落金锁甲，蒙茸貂鼠衣。",
            "还家行且猎，弓矢速如飞。",
            "地迥鹰犬疾，草深狐兔肥。",
            "腰间带两绶，转盼生光辉。",
            "顾谓今日战，何如随建威。"
        ],
        "notes": "",
        "id": "02f5ff650a48568f6dfba594e5ed4ebd"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "赠轻车",
        "preface": "",
        "paragraphs": [
            "悠悠远行归，经春涉长道。",
            "幽冀桑始青，洛阳蚕欲老。",
            "忆昨戎马地，别时心草草。",
            "烽火从北来，边城闭常早。",
            "平生少相遇，未得展怀抱。",
            "今日杯酒间，见君交情好。"
        ],
        "notes": "",
        "id": "6a6c8be2996fd856edde4b72dc391045"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "赠王威古",
        "preface": "",
        "paragraphs": [
            "三十羽林将，出身常事边。",
            "春风吹浅草，猎骑何翩翩。",
            "插羽两相顾，鸣弓新上弦。",
            "射麋入深谷，饮马投荒泉。",
            "马上共倾酒，野中聊割鲜。",
            "相看未及饮，杂虏寇幽燕。",
            "烽火去不息，胡尘高际天。",
            "长驱救东北，战解城亦全。",
            "报国行赴难，古来皆共然。"
        ],
        "notes": "",
        "id": "e17f852cd29bb39dbb60d56bf7a41c5a"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "赠怀一上人",
        "preface": "",
        "paragraphs": [
            "法师东南秀，世实豪家子。",
            "削发十二年，诵经峨眉里。",
            "自此照群蒙，卓然为道雄。",
            "观生尽入妄，悟有皆成空。",
            "净体无众染，苦心归妙宗。",
            "一朝敕书至，召入承明宫。",
            "说法金殿里，焚香清禁中。",
            "传灯遍都邑，杖锡游王公。",
            "天子揖妙道，群僚趋下风。",
            "我法本无著，时来出林壑。",
            "因心得化城，随病皆与药。",
            "上启黄屋心，下除苍生缚。",
            "一从入君门，说法无朝昏。",
            "帝作转轮王，师为持戒尊。",
            "轩风洒甘露，佛雨生慈根。",
            "但有灭度理，而生开济恩。",
            "复闻江海曲，好杀成风俗。",
            "帝曰我上人，为除膻腥欲。",
            "是日发西秦，东南至蕲春。",
            "风将衡桂接，地与吴楚邻。",
            "旧少清信士，实多渔猎人。",
            "一闻吾师至，舍网江湖滨。",
            "作礼忏前恶，洁诚期后因。",
            "因成日既久，事济身不守。",
            "更出淮楚间，复来荆河口。",
            "荆河马卿岑，兹地近道林。",
            "入讲鸟常狎，坐禅兽不侵。",
            "都非缘未尽，曾是教所任。",
            "故我一来事，永承微妙音。",
            "竹房见衣钵，松宇清身心。",
            "早悔业至浅，晚成计可寻。",
            "善哉远公义，清净如黄金。"
        ],
        "notes": "",
        "id": "997a736eb362e8447d040d0a777bac08"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "游天竺寺",
        "preface": "",
        "paragraphs": [
            "晨登天竺山，山殿朝阳晓。",
            "厓泉争喷薄，江岫相萦绕。",
            "直上孤顶高，平看众峰小。",
            "南州十二月，地暖冰雪少。",
            "青翠满寒山，藤萝覆冬沼。",
            "花龛瀑布侧，青壁石林杪。",
            "鸣钟集人天，施饭聚猨鸟。",
            "洗意归清净，澄心悟空了。",
            "始知世上人，万物一何扰。"
        ],
        "notes": "",
        "id": "cf44163bd9fc218ac371419ddf10c101"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "入若耶溪",
        "preface": "",
        "paragraphs": [
            "轻舟去何疾，已到云林境。",
            "起坐鱼鸟间，动摇山水影。",
            "岩中响自答，溪里言弥静。",
            "事事令人幽，停桡向余景。"
        ],
        "notes": "",
        "id": "e5f0da4d52a4447df037ab6ce2ecd3cf"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "杂诗",
        "preface": "",
        "paragraphs": [
            "可怜青铜镜，挂在白玉堂。",
            "玉堂有美女，娇弄明月光。",
            "罗袖拂金鹊，彩屏点红妆。",
            "妆罢含情坐，春风桃李香。"
        ],
        "notes": "",
        "id": "11ff56836170f11a6427c0d4a99f3278"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "结定襄郡狱效陶体",
        "preface": "",
        "paragraphs": [
            "我在河东时，使往定襄里。",
            "定襄诸小儿，争讼纷城市。",
            "长老莫敢言，太守不能理。",
            "谤书盈几案，文墨相填委。",
            "牵引肆中翁，追呼田家子。",
            "我来折此狱，五听辨疑似。",
            "小大必以情，未尝施鞭箠。",
            "是时三月暮，遍野农桑起。",
            "里巷鸣春鸠，田园引流水。",
            "此乡多杂俗，戎夏殊音旨。",
            "顾问边塞人，劳情曷云已。"
        ],
        "notes": "",
        "id": "70cc69b56ffb6e4c61d076f538fd9bf4"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "长安道",
        "preface": "",
        "paragraphs": [
            "长安甲第高入云，谁家居住霍将军。",
            "日晚朝回拥宾从，路傍揖拜何纷纷。",
            "莫言炙手手可热，须臾火尽灰亦灭。",
            "莫言贫贱即可欺，人生富贵自有时。",
            "一朝天子赐眼色，世上悠悠应始知。"
        ],
        "notes": "",
        "id": "4c082f96c04f8299a84c9fafe24b1c79"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "行路难",
        "preface": "",
        "paragraphs": [
            "君不见建章宫中金明枝，万万长条拂地垂。",
            "二月三月花如霰，九重幽深君不见。",
            "艳彩朝含四宝宫，香风旦入朝云殿。",
            "汉家宫女春未阑，爱此芳香朝暮看。",
            "看来看去心不忘，攀折将安镜台上。",
            "双双素手剪不成，两两红妆笑相向。",
            "建章昨夜起春风，一花飞落长信宫。",
            "长信丽人见花泣，忆此珍树何嗟及。",
            "我昔初在昭阳时，朝攀暮折登玉墀。",
            "只言岁岁长相对，不悟今朝遥相思。"
        ],
        "notes": "",
        "id": "fcb98badbc1d07cb8cef13dc691bad9e"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "孟门行",
        "preface": "",
        "paragraphs": [
            "黄雀衔黄花，翩翩傍簷隙。",
            "本拟报君恩，如何反弹射。",
            "金罍美酒满座春，平原爱才多众宾。",
            "满堂尽是忠义士，何意得有谗谀人。",
            "谀言反复那可道，能令君心不自保。",
            "北园新栽桃李枝，根株未固何转移。",
            "成阴结实君自取，若问傍人那得知。"
        ],
        "notes": "",
        "id": "5303f3be41196efa1ccd26710777c2ec"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "渭城少年行",
        "preface": "",
        "paragraphs": [
            "洛阳三月梨花飞，秦地行人春忆归。",
            "扬鞭走马城南陌，朝逢驿使秦川客。",
            "驿使前日发章台，传道长安春早来。",
            "棠梨宫中燕初至，葡萄馆里花正开。",
            "念此使人归更早，三月便达长安道。",
            "长安道上春可怜，摇风荡日曲江边。",
            "万户楼台临渭水，五陵花柳满秦川。",
            "秦川寒食盛繁华，游子春来不见家。",
            "鬬鸡下杜尘初合，走马章台日半斜。",
            "章台帝城称贵里，青楼日晚歌钟起。",
            "贵里豪家白马骄，五陵年少不相饶。",
            "双双挟弹来金市，两两鸣鞭上渭桥。",
            "渭城桥头酒新熟，金鞍白马谁家宿。",
            "可怜锦瑟筝琵琶，玉壶清酒就倡家。",
            "小妇春来不解羞，娇歌一曲杨柳花。"
        ],
        "notes": "",
        "id": "247ac18999166798a4a60f3db5d90524"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "卢姬篇",
        "preface": "",
        "paragraphs": [
            "卢姬少小魏王家，绿鬓红唇桃李花。",
            "魏王绮楼十二重，水晶帘箔绣芙蓉。",
            "白玉栏干金作柱，楼上朝朝学歌舞。",
            "前堂后堂罗袖人，南窗北窗花发春。",
            "翠幌珠帘鬬丝管，一弹一奏云欲断。",
            "君王日晚下朝归，鸣环佩玉生光辉。",
            "人生今日得娇贵，谁道卢姬身细微。"
        ],
        "notes": "",
        "id": "ca98d578ed372c044b8a3acfda6ce78e"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "江畔老人愁",
        "preface": "",
        "paragraphs": [
            "江南年少十八九，乘舟欲渡青溪口。",
            "青溪口边一老翁，鬓眉皓白已衰朽。",
            "自言家代仕梁陈，垂朱拖紫三十人。",
            "两朝出将复入相，五世叠鼓乘朱轮。",
            "父兄三叶皆尚主，子女四代为妃嫔。",
            "南山赐田接御苑，北宫甲第连紫宸。",
            "直言荣华未休歇，不觉山崩海将竭。",
            "兵戈乱入建康城，烟火连烧未央阙。",
            "衣冠士子陷锋刃，良将名臣尽埋没。",
            "山川改易失市朝，衢路纵横填白骨。",
            "老人此时尚少年，脱身走得投海边。",
            "罢兵岁余未敢出，去乡三载方来旋。",
            "蓬蒿忘却五城宅，草木不识青谿田。",
            "虽然得归到乡土，零丁贫贱长辛苦。",
            "采樵屡入历阳山，刈稻常过新林浦。",
            "少年欲知老人岁，岂知今年一百五。",
            "君今少壮我已衰，我昔少年君不睹。",
            "人生贵贱各有时，莫见羸老相轻欺。",
            "感君相问为君说，说罢不觉令人悲。"
        ],
        "notes": "",
        "id": "3f099d47b5f76ca173a7e43421b45282"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "邯郸宫人怨",
        "preface": "",
        "paragraphs": [
            "邯郸陌上三月春，暮行逢见一妇人。",
            "自言乡里本燕赵，少小随家西入秦。",
            "母兄怜爱无俦侣，五岁名为阿娇女。",
            "七岁丰茸好颜色，八岁黠惠能言语。",
            "十三兄弟教诗书，十五青楼学歌舞。",
            "我家青楼临道傍，纱窗绮幔暗闻香。",
            "日暮笙歌君驻马，春日妆梳妾断肠。",
            "不用城南使君壻，本求三十侍中郎。",
            "何知汉帝好容色，玉辇携登归建章。",
            "建章宫殿不知数，万户千门深且长。",
            "百堵涂椒接青琐，九华阁道连洞房。",
            "水晶帘箔云母扇，琉璃窗牖玳瑁床。",
            "岁岁年年奉欢宴，娇贵荣华谁不羡。",
            "恩情莫比陈皇后，宠爱全胜赵飞燕。",
            "瑶房侍寝世莫知，金屋更衣人不见。",
            "谁言一朝复一日，君王弃世市朝变。",
            "宫车出葬茂陵田，贱妾独留长信殿。",
            "一朝太子升至尊，宫中人事如掌翻。",
            "同时侍女见谗毁，后来新人莫敢言。",
            "兄弟印绶皆被夺，昔年赏赐不复存。",
            "一旦放归旧乡里，乘车垂泪还入门。",
            "父母愍我曾富贵，嫁与西舍金王孙。",
            "念此翻覆复何道，百年盛衰谁能保。",
            "忆昨尚如春日花，悲今已作秋时草。",
            "少年去去莫停鞭，人生万事由上天。",
            "非我今日独如此，古今歇薄皆共然。"
        ],
        "notes": "",
        "id": "84b384b93a4f8df03e6c572601739f4d"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "川上女",
        "preface": "",
        "paragraphs": [
            "川上女，晚妆鲜。",
            "日落青渚试轻檝，汀长花满正回船。",
            "暮来浪起风转紧，自言此去横塘近。",
            "绿江无伴夜独行，独行心绪愁无尽。"
        ],
        "notes": "",
        "id": "454ea3a978d643fb8b6edc4696558705"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "鴈门胡人歌",
        "preface": "",
        "paragraphs": [
            "高山代郡东接燕，鴈门胡人家近边。",
            "解放胡鹰逐塞鸟，能将代马猎秋田。",
            "山头野火寒多烧，雨里孤峰湿作烟。",
            "闻道辽西无鬬战，时时醉向酒家眠。"
        ],
        "notes": "",
        "id": "7c61f80ec2ac0fbbce43191f5369b8f7"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "代闺人答轻薄少年",
        "preface": "",
        "paragraphs": [
            "妾家近隔凤凰池，粉壁纱窗杨柳垂。",
            "本期汉代金吾壻，误嫁长安游侠儿。",
            "儿家夫壻多轻薄，借客探丸重然诺。",
            "平明挟弹入新丰，日晚挥鞭出长乐。",
            "青丝白马冶游园，能使行人驻马看。",
            "自矜陌上繁华盛，不念闺中花鸟阑。",
            "花间陌上春将晚，走马鬬鸡犹未返。",
            "三时出望无消息，一去那知行近远。",
            "桃李花开覆井栏，朱楼落日卷帘看。",
            "愁来欲奏相思曲，抱得秦筝不忍弹。"
        ],
        "notes": "",
        "id": "232c067cb73f559d1b0d22aa603da0c6"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "长安城中月如练，家家此夜持针线。",
            "仙裙玉佩空自知，天上人间不相见。",
            "长信深阴夜转幽，瑶堦金阁数萤流。",
            "班姬此夕愁无限，河汉三更看斗牛。"
        ],
        "notes": "",
        "id": "ab6fce12024bcf3b2c32632c8c74b334"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "长门怨",
        "preface": "",
        "paragraphs": [
            "君王宠初歇，弃妾长门宫。",
            "紫殿青苔满，高楼明月空。",
            "夜愁生枕席，春意罢帘栊。",
            "泣尽无人问，容华落镜中。"
        ],
        "notes": "",
        "id": "f1e99e150524530034a1aa470a6d7dd6"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "王家少妇",
        "preface": "",
        "paragraphs": [
            "十五嫁王昌，盈盈入画堂。",
            "自矜年最少，复倚壻为郎。",
            "舞爱前谿绿，歌怜子夜长。",
            "闲来鬬百草，度日不成妆。"
        ],
        "notes": "",
        "id": "768b163323f992b039e3b7dd7d8ecd3a"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "岐王席观妓",
        "preface": "",
        "paragraphs": [
            "二月春来半，宫中日渐长。",
            "柳垂金屋煖，花发玉楼香。",
            "拂匣先临镜，调笙更炙簧。",
            "还将歌舞态，只拟奉君王。"
        ],
        "notes": "",
        "id": "63fc3d888287c28a149feda1c68d3cca"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "上巳",
        "preface": "",
        "paragraphs": [
            "巳日帝城春，倾都祓禊晨。",
            "停车须傍水，奏乐要惊尘。",
            "弱柳障行骑，浮桥拥看人。",
            "犹言日尚早，更向九龙津。"
        ],
        "notes": "",
        "id": "321b6210ea6ec294eb21eaa8bf9d8b74"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "赠梁州张都督",
        "preface": "",
        "paragraphs": [
            "闻君为汉将，虏骑罢南侵。",
            "出塞清沙漠，还家拜羽林。",
            "风霜臣节苦，岁月主恩深。",
            "为语西河使，知余报国心。"
        ],
        "notes": "",
        "id": "0f8824a03beee1f8a08e30e4b1df2338"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "赠卢八象",
        "preface": "",
        "paragraphs": [
            "客从巴水渡，传尔溯行舟。",
            "是日风波霁，高堂雨半收。",
            "青山满蜀道，绿水向荆州。",
            "不作书相问，谁能慰别愁。"
        ],
        "notes": "",
        "id": "2ef3df54eaecfbfa402c3dca3df3ff4a"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "题潼关楼",
        "preface": "",
        "paragraphs": [
            "客行逢雨霁，歇马上津楼。",
            "山势雄三辅，关门扼九州。",
            "川从陕路去，河遶华阴流。",
            "向晚登临处，风烟万里愁。"
        ],
        "notes": "",
        "id": "fc7f3bd17e2dac9cac181434c955e3bd"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "题沈隐侯八咏楼",
        "preface": "",
        "paragraphs": [
            "梁日东阳守，为楼望越中。",
            "绿窗明月在，青史古人空。",
            "江静闻山狖，川长数塞鸿。",
            "登临白云晚，流恨此遗风。"
        ],
        "notes": "",
        "id": "b62f786015ae1b632a561efa5bc2f267"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "晚入汴水",
        "preface": "",
        "paragraphs": [
            "昨晚南行楚，今朝北溯河。",
            "客愁能几日，乡路渐无多。",
            "晴景摇津树，春风起棹歌。",
            "长淮亦已尽，宁复畏潮波。"
        ],
        "notes": "",
        "id": "4a49bc2c1b6e08f214ccc7954bbd4bc0"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "发锦沙村",
        "preface": "",
        "paragraphs": [
            "北上途未半，南行岁已阑。",
            "孤舟下建德，江水入新安。",
            "海近山常雨，谿深地早寒。",
            "行行泊不可，须及子陵滩。"
        ],
        "notes": "",
        "id": "ce6c1d1d043cd01063057a362c79931d"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "送单于裴都护赴西河",
        "preface": "",
        "paragraphs": [
            "征马去翩翩，城秋月正圆。",
            "单于莫近塞，都护欲临边。",
            "汉驿通烟火，胡沙乏井泉。",
            "功成须献捷，未必去经年。"
        ],
        "notes": "",
        "id": "420d9af0a0176f9964f15272f0741c57"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "黄鹤楼",
        "preface": "",
        "paragraphs": [
            "昔人已乘白云去，此地空余黄鹤楼。",
            "黄鹤一去不复返，白云千载空悠悠。",
            "晴川历历汉阳树，春草萋萋鹦鹉洲。",
            "日暮乡关何处是，烟波江上使人愁。"
        ],
        "notes": "",
        "id": "5ef83819b49a0157aa8e87c68b5ee785"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "行经华阴",
        "preface": "",
        "paragraphs": [
            "岧嶤太华俯咸京，天外三峰削不成。",
            "武帝祠前云欲散，仙人掌上雨初晴。",
            "河山北枕秦关险，驿树西连汉畤平。",
            "借问路傍名利客，无如此处学长生。"
        ],
        "notes": "",
        "id": "24b58ac95929b6b5fd314ecf348e9d74"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "相逢行",
        "preface": "",
        "paragraphs": [
            "妾年初二八，家住洛桥头。",
            "玉户临驰道，朱门近御沟。",
            "使君何假问，夫壻大长秋。",
            "女弟新承宠，诸兄近拜侯。",
            "春生百子殿，花发五城楼。",
            "出入千门里，年年乐未休。"
        ],
        "notes": "",
        "id": "c3970c5392c98b5b5a2ee4d2292aabdc"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "辽西作",
        "preface": "",
        "paragraphs": [
            "燕郊芳岁晚，残雪冻边城。",
            "四月青草合，辽阳春水生。",
            "胡人正牧马，汉将日征兵。",
            "露重宝刀湿，沙虚金鼓鸣。",
            "寒衣著已尽，春服与谁成。",
            "寄语洛阳使，为传边塞情。"
        ],
        "notes": "",
        "id": "7294e0274a22fdc93d8be21e51f14788"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "奉和许给事夜直简诸公",
        "preface": "",
        "paragraphs": [
            "西掖黄枢近，东曹紫禁连。",
            "地因才子拜，人用省郎迁。",
            "夜直千门静，河明万象悬。",
            "建章宵漏急，阊阖晓钟传。",
            "宠列貂蝉位，恩深侍从年。",
            "九重初起草，五夜即成篇。",
            "顾己无官次，循涯但自怜。",
            "远陪兰署作，空此仰神仙。"
        ],
        "notes": "",
        "id": "0f94464d5cc687b3ea1d058e8b152ad4"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "舟行入剡",
        "preface": "",
        "paragraphs": [
            "鸣棹下东阳，回舟入剡乡。",
            "青山行不尽，绿水去何长。",
            "地气秋仍湿，江风晚渐凉。",
            "山梅犹作雨，谿橘未知霜。",
            "谢客文逾盛，林公未可忘。",
            "多惭越中好，流恨阅时芳。"
        ],
        "notes": "",
        "id": "1bbbe65091b1fa0b38afc285cc47aac7"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "澄水如鉴",
        "preface": "",
        "paragraphs": [
            "圣贤将立喻，上善贮情深。",
            "洁白依全德，澄清有片心。",
            "浇浮知不挠，滥浊固难侵。",
            "方寸悬高鉴，生涯讵陆沈。",
            "对泉能自诫，如镜静相临。",
            "廉慎传家政，流芳合古今。"
        ],
        "notes": "",
        "id": "4533615333bfcecc4af837006a7097cb"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "长干曲四首 一",
        "preface": "",
        "paragraphs": [
            "君家何处住？妾住在横塘。",
            "停船暂借问，或恐是同乡。"
        ],
        "notes": "",
        "id": "ccb1dadddef32b4dcb90d929716d6b22"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "长干曲四首 二",
        "preface": "",
        "paragraphs": [
            "家临九江水，来去九江侧。",
            "同是长干人，自小不相识。"
        ],
        "notes": "",
        "id": "09e99c16a2cf0de1943a58ab33840abe"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "长干曲四首 三",
        "preface": "",
        "paragraphs": [
            "下渚多风浪，莲舟渐觉稀。",
            "那能不相待，独自逆潮归。"
        ],
        "notes": "",
        "id": "68214db09bd38280e22e78bffa00f40d"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "长干曲四首 四",
        "preface": "",
        "paragraphs": [
            "三江潮水急，五湖风浪涌。",
            "由来花性轻，莫畏莲舟重。"
        ],
        "notes": "",
        "id": "c21e457723e23019819094dae2d6006f"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "维扬送友还苏州",
        "preface": "",
        "paragraphs": [
            "长安南下几程途，得到邗沟吊绿芜。",
            "渚畔鲈鱼舟上钓，羡君归老向东吴。"
        ],
        "notes": "",
        "id": "db0e2c078d9dd5cc186aca59174f86c3"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "和黄三安仁山庄五首 一",
        "preface": "",
        "paragraphs": [
            "春到郭园静，冰开水木清。",
            "俄闻北山客，虚淡迟声荣。",
            "不独闲为贵，兼将山自名。",
            "古人情亦尔，君识古人情。"
        ],
        "notes": "",
        "id": "3c7a3fbaefb95a58b807e6d5d147d80c"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "和黄三安仁山庄五首 二",
        "preface": "",
        "paragraphs": [
            "结宇因青嶂，开门对绿畴。",
            "树交花相色，谿合水同流。",
            "竹迳春来扫，兰罇暝不收。",
            "无心亦无事，鼓腹醉中游。"
        ],
        "notes": "",
        "id": "659d42ec92d008318e6f1cd46eacfece"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "和黄三安仁山庄五首 三",
        "preface": "",
        "paragraphs": [
            "车马东城路，寻君至北山。",
            "为从人境出，弥觉世情闲。",
            "月在清潭上，风归暗筿间。",
            "此时心最得，长啸不能还。"
        ],
        "notes": "",
        "id": "b09a7dc2af11d850d00bb50c192a7717"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "和黄三安仁山庄五首 四",
        "preface": "",
        "paragraphs": [
            "耕种春须了，幽人晚到家。",
            "琴中来远吹，竹里映残霞。",
            "谷鸟牵垂叶，池鱼泄（疑）水花。",
            "朝留半樽酒，细酌倚山槎。"
        ],
        "notes": "",
        "id": "82342f005e7821f307a0b2b523b5faea"
    },
    {
        "author": "崔颢",
        "dynasty": "唐",
        "type": "诗",
        "rhythmic": "",
        "title": "和黄三安仁山庄五首 五",
        "preface": "",
        "paragraphs": [
            "幽客嵒（疑）中坐，农人野外居。",
            "报来禾近种，城去麦堪锄。",
            "夏色归舟壑，春光逐碧虚。",
            "君开山海记，共我摘园蔬。",
            "（日本藏唐抄本《新撰类林抄》卷四）（按：《国秀集》卷中、《文苑英华》卷三一八、《全唐诗》卷二五八收第二首为蒋洌诗，《全唐诗》卷二〇〇又误作岑参诗，均题作《南溪别业》，文字稍异。",
            "今仍重收，俟考详。",
            "）。"
        ],
        "notes": "",
        "id": "93f5cc3692f5957f01779a5ad2d1e3bb"
    }
]