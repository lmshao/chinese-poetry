[
    {
        "author": "曹泾",
        "dynasty": "宋",
        "type": "诗",
        "rhythmic": "",
        "title": "次胡济鼎同年三律  其一",
        "preface": "",
        "paragraphs": [
            "五经为笥腹便便，千佛名髙此作缘。",
            "贵仕直堪梅和鼎，贫交猥为酒供钱。",
            "连章秋月鴈回翅，贮袖天香龙吐涎。",
            "旧话新情如觌面，同年真是我同年。"
        ],
        "notes": "",
        "id": "c4ca954c14f4e257888004542df05240"
    },
    {
        "author": "曹泾",
        "dynasty": "宋",
        "type": "诗",
        "rhythmic": "",
        "title": "次胡济鼎同年三律  其二",
        "preface": "",
        "paragraphs": [
            "共是金明衣绿郎，梅仙风致压仇香。",
            "人如紫鳯仪丹阁，谁则青蚨涴锦囊。",
            "洛社菜羮时不禁，雪堂斗酒夜宜良。",
            "至尊端肯怜芹曝，臣罪当诛自恐惶。"
        ],
        "notes": "",
        "id": "189fb1c0dbf7507deab8a09ea86d45dd"
    },
    {
        "author": "曹泾",
        "dynasty": "宋",
        "type": "诗",
        "rhythmic": "",
        "title": "次胡济鼎同年三律  其三",
        "preface": "",
        "paragraphs": [
            "费却长吟复短吟，投瓜投李愧何深。",
            "吾人只记钱留纸，此老能令户作金。",
            "掷地有声知处处，如兰斯臭见心心。",
            "柏梁体后八仙赋，趾美重光未陆沉。"
        ],
        "notes": "",
        "id": "61d0b758c957003eae800dd7a7904ac8"
    },
    {
        "author": "曹泾",
        "dynasty": "宋",
        "type": "诗",
        "rhythmic": "",
        "title": "次胡余学同年四首  其一",
        "preface": "",
        "paragraphs": [
            "对看中秋是好天，健来欣为子分田。",
            "只消菽水欢无尽，况有经书腹可便。",
            "家事既传情思穏，吟篇谩写墨痕鲜。",
            "惟余学课随年挨，共我艰劬知几员。"
        ],
        "notes": "",
        "id": "5262c9257e391b26f23c64d32f106f56"
    },
    {
        "author": "曹泾",
        "dynasty": "宋",
        "type": "诗",
        "rhythmic": "",
        "title": "次胡余学同年四首  其二",
        "preface": "",
        "paragraphs": [
            "金明池上共扬鞭，豪气宁求许祀田。",
            "不道福碑轰忒早，相逢颓景穏为便。",
            "牙牌刻处谩夸贵，蓝绶披来难敌鲜。",
            "千岁尽长公论在，于中定有好官员。"
        ],
        "notes": "",
        "id": "085e2d999aaabf99d90ffe7ea0ab4455"
    },
    {
        "author": "曹泾",
        "dynasty": "宋",
        "type": "诗",
        "rhythmic": "",
        "title": "次胡余学同年四首  其三",
        "preface": "",
        "paragraphs": [
            "桃花柳絮及春敷，壹是浮轻匪壮图。",
            "幸有田耕幷井饮，犹胜身屦与妻纑。",
            "郎君竞爽贤声起，老子尊安道味腴。",
            "便是当年正考父，是间𫗴粥口堪糊。"
        ],
        "notes": "",
        "id": "37015d54df167b8b51d70ae7387e6e7f"
    },
    {
        "author": "曹泾",
        "dynasty": "宋",
        "type": "诗",
        "rhythmic": "",
        "title": "次胡余学同年四首  其四",
        "preface": "",
        "paragraphs": [
            "力田元不怵凶饥，瘠者为谁谁是肥。",
            "但得髙堂翁媪健，定知奕世子孙宜。",
            "追风骐骥骤仍蹶，览徳鸾鳯栖或飞。",
            "有酒急须频对月，桂枝香了到梅枝。"
        ],
        "notes": "",
        "id": "711358e5bb435c6ceef9a532606a7743"
    },
    {
        "author": "曹泾",
        "dynasty": "宋",
        "type": "诗",
        "rhythmic": "",
        "title": "代柬济鼎同年约其早饭",
        "preface": "",
        "paragraphs": [
            "小人难与作缘，恶食不妨志道。",
            "犹胜杜陵岳阳，一饭欲从人讨。"
        ],
        "notes": "",
        "id": "769e666df3fcd783f70d0d7c54234393"
    }
]