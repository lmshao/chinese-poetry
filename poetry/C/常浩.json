[
    {
        "author": "常浩",
        "dynasty": "唐",
        "type": "诗",
        "rhythmic": "",
        "title": "赠卢夫人",
        "preface": "",
        "paragraphs": [
            "佳人惜颜色，恐逐芳菲歇。",
            "日暮出画堂，下堦拜新月。",
            "拜月如有词，傍人那得知。",
            "归来投玉枕，始觉泪痕垂。"
        ],
        "notes": "",
        "id": "d7a994ecbc37c8bd3b2be0682decac97"
    },
    {
        "author": "常浩",
        "dynasty": "唐",
        "type": "诗",
        "rhythmic": "",
        "title": "寄远",
        "preface": "",
        "paragraphs": [
            "年年二月时，十年期别期。",
            "春风不知信，轩盖独迟迟。",
            "今日无端卷珠箔，始见庭花复零落。",
            "人心一往不复归，岁月来时未尝错。",
            "可怜荧荧玉镜台，尘飞幂幂几时开。",
            "却念容华非昔好，画眉犹自待君来。"
        ],
        "notes": "",
        "id": "4708bf064feac6824c719d5de907e3ce"
    },
    {
        "author": "常浩",
        "dynasty": "唐",
        "type": "诗",
        "rhythmic": "",
        "title": "赠友人",
        "preface": "",
        "paragraphs": [
            "闻道东山逸兴多，为怜明月映沧波。"
        ],
        "notes": "",
        "id": "ab289759bc365136c330ca6cc28aecfc"
    },
    {
        "author": "常浩",
        "dynasty": "唐",
        "type": "诗",
        "rhythmic": "",
        "title": "闺情",
        "preface": "",
        "paragraphs": [
            "门前昨夜信初来，见说行人卒未回。",
            "谁家楼上吹横笛，偏送愁声向妾哀。",
            "（均见明刻本宋陈应时《吟窗杂录》卷三十《古今才妇》。",
            "又见《名媛诗归》卷十四。",
            "胡伟《宫词》收末句。",
            "）。"
        ],
        "notes": "",
        "id": "78de7cc796f9ba263fe9413660c3ebcb"
    }
]