[
    {
        "author": "陈知柔",
        "dynasty": "宋",
        "type": "诗",
        "rhythmic": "",
        "title": "题山石",
        "preface": "",
        "paragraphs": [
            "山花有空相，江月多清晖。",
            "野意写不尽，微吟浩忘归。"
        ],
        "notes": "",
        "id": "6e5e0e714b920c2d9aa34679c5c6d585"
    },
    {
        "author": "陈知柔",
        "dynasty": "宋",
        "type": "诗",
        "rhythmic": "",
        "title": "题石桥",
        "preface": "",
        "paragraphs": [
            "巨石横空岂偶然，万雷奔壑有飞泉。",
            "好山雄压三千界，幽处常栖五百仙。",
            "云际楼台深夜见，雨中钟鼓隔溪传。",
            "我来不作声闻想，聊试茶瓯一味禅。"
        ],
        "notes": "",
        "id": "9a8b9d868b622c6e6a68def7026de59a"
    },
    {
        "author": "陈知柔",
        "dynasty": "宋",
        "type": "诗",
        "rhythmic": "",
        "title": "登巾山",
        "preface": "",
        "paragraphs": [
            "司马胸中著云梦，杜陵眼底盖乾坤。",
            "吾衰不复论兹事，饱看孤帆落远村。"
        ],
        "notes": "",
        "id": "6b04c4c9300529bd99f81db49d6a560d"
    },
    {
        "author": "陈知柔",
        "dynasty": "宋",
        "type": "诗",
        "rhythmic": "",
        "title": "天台游山",
        "preface": "",
        "paragraphs": [
            "烟萝穿几重，柴车倦驱驾。",
            "忽寻钟磬音，山腰得僧舍。",
            "主僧闻我来，曳杖出相迓。",
            "揖我坐虚阁，登临欠台榭。",
            "老屋数椽余，风物自闲暇。",
            "古木出云杪，遥岑来竹罅。",
            "下临一泓水，涵光冷相射。",
            "但能了此生，未遽惭大厦。",
            "我本山中人，偶失学圃稼。",
            "为米聊复留，两同僧过夏。",
            "得舟家可浮，遇竹宅便借。",
            "是处皆南山，何必东篱下。",
            "悠悠去忘归，宁畏长官骂。",
            "松月苦留客，徘徊度清夜。",
            "明朝过桃溪，溪女莫相诧。"
        ],
        "notes": "",
        "id": "8abac18adb9c5bffdcc5d03823767eab"
    },
    {
        "author": "陈知柔",
        "dynasty": "宋",
        "type": "诗",
        "rhythmic": "",
        "title": "次海上长亭村",
        "preface": "",
        "paragraphs": [
            "行到山穷处，微茫岛屿青。",
            "百年多逆旅，万事一长亭。",
            "风雨晚潮急，鱼虾晓市腥。",
            "平生诵佳句，今见海冥冥。"
        ],
        "notes": "",
        "id": "e62e289caf265cf3984a8b17d2ef955c"
    },
    {
        "author": "陈知柔",
        "dynasty": "宋",
        "type": "诗",
        "rhythmic": "",
        "title": "宿天台万年寺",
        "preface": "",
        "paragraphs": [
            "古寺来投宿，云岩第几层。",
            "有诗堪供佛，无事且依僧。",
            "小阁泉喧枕，修廊雨暗灯。",
            "好峰看未足，梦绕碧崚嶒。"
        ],
        "notes": "",
        "id": "f79de3cb4667938a1ac9f4083ac38cac"
    },
    {
        "author": "陈知柔",
        "dynasty": "宋",
        "type": "诗",
        "rhythmic": "",
        "title": "题洪景伯通判清閟堂",
        "preface": "",
        "paragraphs": [
            "别乘清名满世间，却来堂下植檀栾。",
            "已无俗物败人意，且与此君同岁寒。",
            "夜月半庭金影碎，秋风一枕玉声残。",
            "雁行吏退铃斋静，想见巍冠独倚阑。"
        ],
        "notes": "",
        "id": "5e26b5b5abf58e408f03d0cef46b2122"
    },
    {
        "author": "陈知柔",
        "dynasty": "宋",
        "type": "诗",
        "rhythmic": "",
        "title": "谒韩祠",
        "preface": "",
        "paragraphs": [
            "斯文何罪窜南荒，来谒孤祠泪数行。",
            "恐有遗书藏坏壁，岂无哀赋吊沅湘。",
            "精神不受氛烟蔽，道义长涵日月光。",
            "四壁萧萧香火冷，何人能与作堂皇。"
        ],
        "notes": "",
        "id": "1b9561bbc537fa6d08edee6b3c629d28"
    },
    {
        "author": "陈知柔",
        "dynasty": "宋",
        "type": "诗",
        "rhythmic": "",
        "title": "韩木  其一",
        "preface": "",
        "paragraphs": [
            "层江波静鳄如扫，一亩寒阴禽自呼。",
            "莫把甘棠比韩木，令人洒涕共长吁。"
        ],
        "notes": "",
        "id": "f3ade586a7e00bb3495c7cb77827ce6f"
    },
    {
        "author": "陈知柔",
        "dynasty": "宋",
        "type": "诗",
        "rhythmic": "",
        "title": "韩木  其二",
        "preface": "",
        "paragraphs": [
            "康成迹寄书带草，玄德祥标羽葆桑。",
            "名与此山俱不朽，何如烟杪鬰苍苍。"
        ],
        "notes": "",
        "id": "515c3ae2b34c5143ad90d694d3eb8d60"
    },
    {
        "author": "陈知柔",
        "dynasty": "宋",
        "type": "诗",
        "rhythmic": "",
        "title": "读潮本韩集",
        "preface": "",
        "paragraphs": [
            "大雅寥寥不复还，如公几得古人全。",
            "格高枯淡复志赋，意到浑沦原道篇。",
            "赵子遗编今复乱，欧公校本孰能传。",
            "古音秘矣尤难识，聊与磨铅一究研。"
        ],
        "notes": "",
        "id": "5a04085f7842d16ef93c817952b071b2"
    },
    {
        "author": "陈知柔",
        "dynasty": "宋",
        "type": "诗",
        "rhythmic": "",
        "title": "莲花峰",
        "preface": "",
        "paragraphs": [
            "多病登台今古情，菊花摇荡午凉生。",
            "山前木落石岩出，海上潮来秋渚平。",
            "野兴已随芳草还，归鞭更傍落霞明。",
            "愧无十丈开花句，独卧禅房心自清。"
        ],
        "notes": "",
        "id": "f8101b3fcc054ca6ababa34d1efadb17"
    },
    {
        "author": "陈知柔",
        "dynasty": "宋",
        "type": "诗",
        "rhythmic": "",
        "title": "题秦隐君祠次邓经略韵",
        "preface": "",
        "paragraphs": [
            "人境初无车马喧，卜居原得近姜村。",
            "山围古寺苔生砌，花落前汀潮打门。",
            "已许揭身如日月，不妨为客任乾坤。",
            "清诗海内流传久，亭下空余石砚存。"
        ],
        "notes": "",
        "id": "fd1f8494207169599cbc5a65ec3f0370"
    },
    {
        "author": "陈知柔",
        "dynasty": "宋",
        "type": "诗",
        "rhythmic": "",
        "title": "谒姜相坟次邓经略韵",
        "preface": "",
        "paragraphs": [
            "欲将兴废问洪钧，来谒孤坟独怆神。",
            "千载高风余凛凛，一池秋水自粼粼。",
            "门前帆影来天际，林杪钟声落海滨。",
            "此道寥寥今复振，不应渔水是东邻。"
        ],
        "notes": "",
        "id": "228dbd20ca06aa0550546fba0612d455"
    },
    {
        "author": "陈知柔",
        "dynasty": "宋",
        "type": "诗",
        "rhythmic": "",
        "title": "环翠亭",
        "preface": "",
        "paragraphs": [
            "当年把臂入龙山，犹记相逢醉梦间。",
            "君似孤云了无碍，我如倦翼早知还。",
            "茅簷负日真成算，竹榻论诗整破颜。",
            "欲问太平真气象，夜来风月到松关。"
        ],
        "notes": "",
        "id": "676c998e8150614e0fb9fbb0e3e29ab8"
    },
    {
        "author": "陈知柔",
        "dynasty": "宋",
        "type": "诗",
        "rhythmic": "",
        "title": "涵清阁",
        "preface": "",
        "paragraphs": [
            "追忆唯庵真可人，诗成咳唾笔如神。",
            "使登是阁一快扫，当有银钩铁画新。"
        ],
        "notes": "",
        "id": "1d88c4545f9a6f8abf23493880b3f32f"
    },
    {
        "author": "陈知柔",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "木落洞庭秋。"
        ],
        "notes": "",
        "id": "4a504822a1e87866b410bcb63b9e754e"
    },
    {
        "author": "陈知柔",
        "dynasty": "宋",
        "type": "词",
        "rhythmic": "人月圆",
        "title": "",
        "preface": "",
        "paragraphs": [
            "鬓缘心事随时改，依旧在天涯。",
            "多情惟有，篱边黄菊，到处能华。"
        ],
        "notes": "",
        "id": "966e0f2e113c3a96178137f228f16ebb"
    }
]