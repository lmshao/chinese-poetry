[
    {
        "author": "程叔达",
        "dynasty": "宋",
        "type": "诗",
        "rhythmic": "",
        "title": "进敬天图",
        "preface": "",
        "paragraphs": [
            "自幸躬逢时盛治，人欣官备掌丝纶。",
            "频年馆阁更新进，屡世阶墀作近臣。",
            "忆昔中兴开六位，旋禅历数转双轮。",
            "祯符龙马南江出，宝箓台垣北极陈。",
            "端拱明堂时御世，溯源清庙允尊亲。",
            "无为效舜惟恭己，受摄如尧只布仁。",
            "四海群生回泰运，万几一日起黎民。",
            "曾闻洪范平康福，尤守丹书敬胜身。",
            "昨见江湖虽饮马，将来京洛靖烽尘。",
            "吾儒所学惟诚正，稽古钦哉有诫询。",
            "四国八风生万象，九重一语定三辰。",
            "遥祈天鉴纳遗老，抃舞温和浑是春。"
        ],
        "notes": "",
        "id": "d30e0aa6df51fdb7473da436dda0cef4"
    },
    {
        "author": "程叔达",
        "dynasty": "宋",
        "type": "诗",
        "rhythmic": "",
        "title": "喜贺恩减本州绢额",
        "preface": "",
        "paragraphs": [
            "山国不栽桑，抱布贸丝藏。",
            "恩诏光明烛，寒灯织室光。"
        ],
        "notes": "",
        "id": "983278e0c7c65100565958d767ac9ee3"
    }
]