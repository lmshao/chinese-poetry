[
    {
        "author": "陈氏",
        "dynasty": "宋",
        "type": "诗",
        "rhythmic": "",
        "title": "题小雁屏二首  其一",
        "preface": "",
        "paragraphs": [
            "蓼淡芦敧曲水通，几双容与对西风。",
            "扁舟阻向江乡去，却喜相逢一枕中。"
        ],
        "notes": "",
        "id": "e63f05e1599b4eb0faedb5fbfcb3a367"
    },
    {
        "author": "陈氏",
        "dynasty": "宋",
        "type": "诗",
        "rhythmic": "",
        "title": "题小雁屏二首  其二",
        "preface": "",
        "paragraphs": [
            "曲屏谁画小潇湘，雁落秋风蓼半黄。",
            "云澹雨疏孤屿远，会令清梦到高唐。"
        ],
        "notes": "",
        "id": "4677fa4848f56c65ea05bcece0dac4a9"
    },
    {
        "author": "陈氏",
        "dynasty": "宋",
        "type": "诗",
        "rhythmic": "",
        "title": "送张邦基母  其一",
        "preface": "",
        "paragraphs": [
            "念别每惊魂，流年多病身。",
            "惟我延陵子，情真意更亲。",
            "分携无泪尽，望远更愁新。",
            "老眼将何暖，音书不厌频。"
        ],
        "notes": "",
        "id": "08d08b2447fc093ad8071c650847125e"
    },
    {
        "author": "陈氏",
        "dynasty": "宋",
        "type": "诗",
        "rhythmic": "",
        "title": "送张邦基母  其二",
        "preface": "",
        "paragraphs": [
            "雪意乱江云，江梅渐放春。",
            "雁归人去后，愁与岁华新。",
            "荣路君方振，园居我岂贫。",
            "惟余忧我念，相忆莫沾巾。"
        ],
        "notes": "",
        "id": "35d363533bb3a6e755d31d57df493836"
    }
]