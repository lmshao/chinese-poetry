[
    {
        "author": "陈氏",
        "dynasty": "宋",
        "type": "诗",
        "rhythmic": "",
        "title": "题小雁屏二首  其一",
        "preface": "",
        "paragraphs": [
            "蓼淡芦敧曲水通，几双容与对西风。",
            "扁舟阻向江乡去，却喜相逢一枕中。"
        ],
        "notes": "",
        "id": "6d345b4319f6785be0630b1e53ba0be1"
    },
    {
        "author": "陈氏",
        "dynasty": "宋",
        "type": "诗",
        "rhythmic": "",
        "title": "题小雁屏二首  其二",
        "preface": "",
        "paragraphs": [
            "曲屏谁画小潇湘，雁落秋风蓼半黄。",
            "云澹雨疏孤屿远，会令清梦到高唐。"
        ],
        "notes": "",
        "id": "e2bcd5fbe9cf1f2835c697e44609da90"
    },
    {
        "author": "陈氏",
        "dynasty": "宋",
        "type": "诗",
        "rhythmic": "",
        "title": "送张邦基母  其一",
        "preface": "",
        "paragraphs": [
            "念别每惊魂，流年多病身。",
            "惟我延陵子，情真意更亲。",
            "分携无泪尽，望远更愁新。",
            "老眼将何暖，音书不厌频。"
        ],
        "notes": "",
        "id": "08c7c5f8251a29162ceab5c4d348563b"
    },
    {
        "author": "陈氏",
        "dynasty": "宋",
        "type": "诗",
        "rhythmic": "",
        "title": "送张邦基母  其二",
        "preface": "",
        "paragraphs": [
            "雪意乱江云，江梅渐放春。",
            "雁归人去后，愁与岁华新。",
            "荣路君方振，园居我岂贫。",
            "惟余忧我念，相忆莫沾巾。"
        ],
        "notes": "",
        "id": "57274dbcfd083c6501e0cbeb51467b08"
    }
]