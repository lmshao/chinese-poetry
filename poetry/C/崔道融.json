[
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "数萼初含雪，孤标画本难。",
            "香中别有韵，清极不知寒。",
            "横笛和愁听，斜枝倚病看。",
            "朔风如解意，容易莫摧残。"
        ],
        "notes": "",
        "id": "5d1cba13cbc28d15ec5d5a22495f78c6"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "铜雀妓二首 一",
        "preface": "",
        "paragraphs": [
            "严妆垂玉筯，妙舞对清风。",
            "无复君王顾，春来起渐慵。"
        ],
        "notes": "",
        "id": "741308ffb095bc5e0d9d0e7b38337859"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "铜雀妓二首 二",
        "preface": "",
        "paragraphs": [
            "歌咽新翻曲，香销旧赐衣。",
            "陵园春雨暗，不见六龙归。"
        ],
        "notes": "",
        "id": "a2c82f01669b29abbe54adcd13fb50f2"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "春闺二首 一",
        "preface": "",
        "paragraphs": [
            "寒食月明雨，落花香满泥。",
            "佳人持锦字，无雁寄辽西。"
        ],
        "notes": "",
        "id": "8bfe3e8596b49ca9a7afc7d9c723f75b"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "春闺二首 二",
        "preface": "",
        "paragraphs": [
            "欲剪宜春字，春寒入剪刀。",
            "辽阳在何处，莫望寄征袍。"
        ],
        "notes": "",
        "id": "9748c9fcc8b3b3cae731516cf0128799"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "访僧不遇",
        "preface": "",
        "paragraphs": [
            "寻僧已寂寞，林下锁山房。",
            "松竹虽无语，牵衣借晚凉。"
        ],
        "notes": "",
        "id": "f6371537bb56db3f036001dbb89007d0"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "田上",
        "preface": "",
        "paragraphs": [
            "雨足高田白，披蓑半夜耕。",
            "人牛力俱尽，东方殊未明。"
        ],
        "notes": "",
        "id": "7e22daf5338724d3d42103cd3b24611b"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "月夕",
        "preface": "",
        "paragraphs": [
            "月上随人意，人闲月更清。",
            "朱楼高百尺，不见到天明。"
        ],
        "notes": "",
        "id": "3af3601400a815f7885f593b41604689"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "槿花",
        "preface": "",
        "paragraphs": [
            "槿花不见夕，一日一回新。",
            "东风吹桃李，须到明年春。"
        ],
        "notes": "",
        "id": "40c3f882a21298274eef027f35907fbb"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "西施滩",
        "preface": "",
        "paragraphs": [
            "宰嚭亡吴国，西施陷恶名。",
            "浣纱春水急，似有不平声。"
        ],
        "notes": "",
        "id": "e6d966d00b2fa4c154a20f6edce187ee"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "江上逢故人",
        "preface": "",
        "paragraphs": [
            "故里琴樽侣，相逢近腊梅。",
            "江村买一醉，破泪却成咍。"
        ],
        "notes": "",
        "id": "4c6b65cbb1ff1bdbc57e51b2146e237c"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "牧竖",
        "preface": "",
        "paragraphs": [
            "牧竖持蓑笠，逢人气傲然。",
            "卧牛吹短笛，耕却傍溪田。"
        ],
        "notes": "",
        "id": "0ba630c832e1a5204bcf83ad2690b7a2"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "过农家",
        "preface": "",
        "paragraphs": [
            "欲羡农家子，秋新看刈禾。",
            "苏秦无负郭，六印又如何。"
        ],
        "notes": "",
        "id": "b8536f9ff48a023988879db86656ccb7"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "江夕",
        "preface": "",
        "paragraphs": [
            "江心秋月白，起柁信潮行。",
            "蛟龙化为人，半夜吹笛声。"
        ],
        "notes": "",
        "id": "6ff61b50095c05e6c4ab09331cfc9d5b"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "春墅",
        "preface": "",
        "paragraphs": [
            "蛙声近过社，农事忽已忙。",
            "邻妇饷田归，不见百花芳。"
        ],
        "notes": "",
        "id": "0b741267728ebe4fd7a94a170eefe843"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "江村",
        "preface": "",
        "paragraphs": [
            "日暮片帆落，江村如有情。",
            "独对沙上月，满船人睡声。"
        ],
        "notes": "",
        "id": "7fd3bf956ec04b0cf58e065012e7a7c5"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "拟乐府子夜四时歌四首 一",
        "preface": "",
        "paragraphs": [
            "吴子爱桃李，月色不到地。",
            "明朝欲看花，六宫人不睡。"
        ],
        "notes": "",
        "id": "7783be7b83052a7966a0cb6fdfac2554"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "拟乐府子夜四时歌四首 二",
        "preface": "",
        "paragraphs": [
            "凉轩待月生，暗里萤飞出。",
            "低回不称意，蛙鸣乱清瑟。"
        ],
        "notes": "",
        "id": "e023d893cc4e1ab1ab37b4b4771dbf10"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "拟乐府子夜四时歌四首 三",
        "preface": "",
        "paragraphs": [
            "月色明如昼，虫声入户多。",
            "狂夫自不归，满地无天河。"
        ],
        "notes": "",
        "id": "e8fa926d5b93b85bcb8ae750554ea093"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "拟乐府子夜四时歌四首 四",
        "preface": "",
        "paragraphs": [
            "银缸照残梦，零泪沾粉臆。",
            "洞房犹自寒，何况关山北。"
        ],
        "notes": "",
        "id": "ad87fa60a279a2267437cfcfce3abdb8"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "寄人二首 一",
        "preface": "",
        "paragraphs": [
            "花上断续雨，江头来去风。",
            "相思春欲尽，未遣酒尊空。"
        ],
        "notes": "",
        "id": "74e882e51e30517cf4e16dd5668cd22a"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "寄人二首 二",
        "preface": "",
        "paragraphs": [
            "澹澹长江水，悠悠远客情。",
            "落花相与恨，到地一无声。"
        ],
        "notes": "",
        "id": "2ecc56ccb194c73c84150dbcfe64c913"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "江鸥",
        "preface": "",
        "paragraphs": [
            "白鸟波上栖，见人懒飞起。",
            "为有求鱼心，不是恋江水。"
        ],
        "notes": "",
        "id": "d0a11a216a9991a0c899a08e4b2d2d87"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "春晚",
        "preface": "",
        "paragraphs": [
            "三月寒食时，日色浓于酒。",
            "落尽墙头花，莺声隔原柳。"
        ],
        "notes": "",
        "id": "20b3f8df16da976573bcfd8029de3292"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "汉宫词",
        "preface": "",
        "paragraphs": [
            "独诏胡衣出，天花落殿堂。",
            "他人不敢妬，垂泪向君王。"
        ],
        "notes": "",
        "id": "9b06f3321afc69036d1daf7081e7c0ca"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "旅行",
        "preface": "",
        "paragraphs": [
            "少壮经勤苦，衰年始浪游。",
            "谁怜不龟手，他处却封侯。"
        ],
        "notes": "",
        "id": "40eb1bce64dc93ed58edbdf67a7769a3"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "班婕妤",
        "preface": "",
        "paragraphs": [
            "宠极辞同辇，恩深弃后宫。",
            "自题秋扇后，不敢怨春风。"
        ],
        "notes": "",
        "id": "1927cfd08400fd89b80aea3a8950b58f"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "元日有题",
        "preface": "",
        "paragraphs": [
            "十载元正酒，相欢意转深。",
            "自量麋鹿分，只合在山林。"
        ],
        "notes": "",
        "id": "455e8aa9eb0be861c30df02ff28d0693"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "古树",
        "preface": "",
        "paragraphs": [
            "古树春风入，阳和力太迟。",
            "莫言生意尽，更引万年枝。"
        ],
        "notes": "",
        "id": "001388f662a6573617cbab655acecc2b"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "春题二首 一",
        "preface": "",
        "paragraphs": [
            "青春未得意，见花却如讐。",
            "路逢白面郎，醉插花满头。"
        ],
        "notes": "",
        "id": "6a2573c8da50521e57b0367a0f5cb9c6"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "春题二首 二",
        "preface": "",
        "paragraphs": [
            "满眼桃李花，愁人如不见。",
            "别有惜花人，东风莫吹散。"
        ],
        "notes": "",
        "id": "acc777c89861c6793018b31d0c140ce2"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "长安春",
        "preface": "",
        "paragraphs": [
            "长安牡丹开，绣毂辗晴雷。",
            "若使花长在，人应看不回。"
        ],
        "notes": "",
        "id": "abb7bf7fde9d27f3312a6bc9ce5481e5"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "病起二首 一",
        "preface": "",
        "paragraphs": [
            "病起春已晚，曳筇伤绿苔。",
            "强攀庭树枝，唤作花未开。"
        ],
        "notes": "",
        "id": "b91508d5693e2becb5e646a499da4ef0"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "病起二首 二",
        "preface": "",
        "paragraphs": [
            "病起遶庭除，春泥黏屐齿。",
            "如从万里来，骨肉满面喜。"
        ],
        "notes": "",
        "id": "1e364de88d841378cffd7d5c95c560ea"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "峡路",
        "preface": "",
        "paragraphs": [
            "清猨啼不住，白水下来新。",
            "八月莫为客，夜长愁杀人。"
        ],
        "notes": "",
        "id": "8939e83c612321d84a74ee0711ea6dbd"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "长门怨",
        "preface": "",
        "paragraphs": [
            "长门春欲尽，明月照花枝。",
            "买得相如赋，君恩不可移。"
        ],
        "notes": "",
        "id": "9f80bfdfbb20a1e253f195ae15605ddd"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "月夕有怀",
        "preface": "",
        "paragraphs": [
            "圆光照一海，远客在孤舟。",
            "相忆无期见，中宵独上楼。"
        ],
        "notes": "",
        "id": "5d9b2074ab23769ae438775678c8a071"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "夜泊九江",
        "preface": "",
        "paragraphs": [
            "夜泊江门外，欢声月里楼。",
            "明朝归去路，犹隔洞庭秋。"
        ],
        "notes": "",
        "id": "e9109f08c07cb6e7fcb695f1cdb118aa"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "寒食夜",
        "preface": "",
        "paragraphs": [
            "满地梨花白，风吹碎月明。",
            "大家寒食夜，独贮望乡情。"
        ],
        "notes": "",
        "id": "1d5d22b30684f627ed54262259587e0b"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "归燕",
        "preface": "",
        "paragraphs": [
            "海燕频来去，西人独滞留。",
            "天边又相送，肠断故园秋。"
        ],
        "notes": "",
        "id": "0ce9df42e9a938461ed6b1a5b4271ff5"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "长安春",
        "preface": "",
        "paragraphs": [
            "珠箔映高柳，美人红袖垂。",
            "忽闻半天语，不见上楼时。"
        ],
        "notes": "",
        "id": "9fa91ef6affe2a443e21b34ca816629e"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "銮驾东回",
        "preface": "",
        "paragraphs": [
            "两川花捧御衣香，万岁山呼辇路长。",
            "天子还从马嵬过，别无惆怅似明皇。"
        ],
        "notes": "",
        "id": "b445358c1f4979f23ed07a3b72dc8706"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "钓鱼",
        "preface": "",
        "paragraphs": [
            "闲钓江鱼不钓名，瓦瓯斟酒暮山青。",
            "醉头倒向芦花里，却笑无端犯客星。"
        ],
        "notes": "",
        "id": "5ead148691489e6ea9d1b509fda4e30d"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "西施",
        "preface": "",
        "paragraphs": [
            "苎萝山下如花女，占得姑苏台上春。",
            "一笑不能亡敌国，五湖何处有功臣。"
        ],
        "notes": "",
        "id": "91a34ce023403c5615856bd87c6c2ba6"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "马嵬",
        "preface": "",
        "paragraphs": [
            "万乘凄凉蜀路归，眼前珠翠与心违。",
            "重华不是风流主，湘水犹传泣二妃。"
        ],
        "notes": "",
        "id": "917426ca35087c359f8c9927bed8ba2d"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "羯鼓",
        "preface": "",
        "paragraphs": [
            "华清宫里打撩声，供奉丝簧束手听。",
            "寂莫銮舆斜谷里，是谁翻得雨淋铃。"
        ],
        "notes": "",
        "id": "0035b65943cad5d8cfb7211033ae5b3f"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "寄李左司",
        "preface": "",
        "paragraphs": [
            "柏台兰省共清风，鸣玉朝联夜被同。",
            "肯信人间有兄弟，一生长在别离中。"
        ],
        "notes": "",
        "id": "265266bf8b6e3c361d81f357798dd178"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "梅",
        "preface": "",
        "paragraphs": [
            "溪上寒梅初满枝，夜来霜月透芳菲。",
            "清光寂莫思无尽，应待琴尊与解围。"
        ],
        "notes": "",
        "id": "740640185bda8aafefcaefb3e19d9d22"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "天台陈逸人",
        "preface": "",
        "paragraphs": [
            "绝粒空山秋复春，欲看沧海化成尘。",
            "近抛三井更深去，不怕虎狼唯怕人。"
        ],
        "notes": "",
        "id": "4a09a89216e698b22eddeb788c76aa45"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "雪窦禅师",
        "preface": "",
        "paragraphs": [
            "雪窦峰前一派悬，雪窦五月无炎天。",
            "客尘半日洗欲尽，师到白头林下禅。"
        ],
        "notes": "",
        "id": "606758b583926f595dd18c68836d0773"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "溪上遇雨二首 一",
        "preface": "",
        "paragraphs": [
            "回塘雨脚如缲丝，野禽不起沈鱼飞。",
            "耕蓑钓笠取未暇，秋田有望从淋漓。"
        ],
        "notes": "",
        "id": "13e7841767ea3bec513965e67ff388d7"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "溪上遇雨二首 二",
        "preface": "",
        "paragraphs": [
            "坐看黑云衔猛雨，喷洒前山此独晴。",
            "忽惊云雨在头上，却是山前晚照明。"
        ],
        "notes": "",
        "id": "ebbe1bd446bbef76e560962654ef05ba"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "长门怨",
        "preface": "",
        "paragraphs": [
            "长门花泣一枝春，争奈君恩别处新。",
            "错把黄金买词赋，相如自是薄情人。"
        ],
        "notes": "",
        "id": "b9efc8d823652e4ec9d452f83474b5bb"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "秋夕",
        "preface": "",
        "paragraphs": [
            "自怜三十未西游，傍山寻水过却秋。",
            "一夜雨声多少事，不思量尽到心头。"
        ],
        "notes": "",
        "id": "36ac09cfc7f01aeed68c2325104cc014"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "过隆中",
        "preface": "",
        "paragraphs": [
            "玄德苍黄起卧龙，鼎分天下一言中。",
            "可怜蜀国关张后，不见商量徐庶功。"
        ],
        "notes": "",
        "id": "7989330100130d1d6088bae03ce5bdf6"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "关下",
        "preface": "",
        "paragraphs": [
            "百二山河壮帝畿，关门何事更开迟。",
            "应从漏却田文后，每度闻鸡不免疑。"
        ],
        "notes": "",
        "id": "dc85e88e5f70ba5c98c97c44b76fdd84"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "寒食客中有怀",
        "preface": "",
        "paragraphs": [
            "江上闻莺禁火时，百花开尽柳依依。",
            "故园兄弟别来久，应到清明犹望归。"
        ],
        "notes": "",
        "id": "a7c17a44b8d3ad93ffa384f0144ee1f6"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "溪夜",
        "preface": "",
        "paragraphs": [
            "积雪消来溪水宽，满楼明月碎琅玕。",
            "渔人抛得钓筒尽，却放轻舟下急滩。"
        ],
        "notes": "",
        "id": "a08e8fa1f00cdef87911a19599a85ebc"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "山居卧疾广利大师见访",
        "preface": "",
        "paragraphs": [
            "桐谷孙枝已上弦，野人犹卧白云边。",
            "九天飞锡应相诮，三到行朝二十年。"
        ],
        "notes": "",
        "id": "dd7ffea8cd72340092bca91fa584db5d"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "村墅",
        "preface": "",
        "paragraphs": [
            "正月二月村墅闲，余粮未乏人心宽。",
            "南邻雨中揭屋笑，酒熟数家来相看。"
        ],
        "notes": "",
        "id": "62dcfac8903365f094c9211a8d12b579"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "悲李拾遗二首 一",
        "preface": "",
        "paragraphs": [
            "故友从来匪石心，谏多难得主恩深。",
            "行朝半夜烟尘起，晓殿吁嗟一镜沈。"
        ],
        "notes": "",
        "id": "eac602064a3798fee2d5d6edf4bd1d21"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "悲李拾遗二首 二",
        "preface": "",
        "paragraphs": [
            "天涯时有北来尘，因话它人及故人。",
            "也是先皇能罪己，殿前频得触龙鳞。"
        ],
        "notes": "",
        "id": "18f7ecd3585a25ed1055118ace64bc9d"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "题李将军传",
        "preface": "",
        "paragraphs": [
            "猨臂将军去似飞，弯弓百步虏无遗。",
            "汉文自与封侯得，何必伤嗟不遇时。"
        ],
        "notes": "",
        "id": "3c419befe648bc7ac0ff21c2e3c461ca"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "酒醒",
        "preface": "",
        "paragraphs": [
            "酒醒拨剔残灰火，多少凄凉在此中。",
            "炉畔自斟还自醉，打窗深夜雪兼风。"
        ],
        "notes": "",
        "id": "4f1f953bd899e2083a7156a34f1a25a2"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "郊居友人相访",
        "preface": "",
        "paragraphs": [
            "柴门深掩古城秋，背郭缘溪一径幽。",
            "不有小园新竹色，君来那肯暂淹留。"
        ],
        "notes": "",
        "id": "8df453669e40d390a1c7338d5ae7fed7"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "镜湖雪霁贻方干",
        "preface": "",
        "paragraphs": [
            "天外晓岚和雪望，月中归棹带冰行。",
            "相逢半醉吟诗苦，应抵寒猨褭树声。"
        ],
        "notes": "",
        "id": "5eb613fe7b567faaf90cd2ab42d9f2c4"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "秋霁",
        "preface": "",
        "paragraphs": [
            "雨霁长空荡涤清，远山初出未知名。",
            "夜来江上如钩月，时有惊鱼掷浪声。"
        ],
        "notes": "",
        "id": "72da8ef76bf8cb97c09c7ef3a502f925"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "谢朱常侍寄贶蜀茶剡纸二首 一",
        "preface": "",
        "paragraphs": [
            "瑟瑟香尘瑟瑟泉，惊风骤雨起炉烟。",
            "一瓯解却山中醉，便觉身轻欲上天。"
        ],
        "notes": "",
        "id": "4633b7d1632e1fbdb36a60d11cb92535"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "谢朱常侍寄贶蜀茶剡纸二首 二",
        "preface": "",
        "paragraphs": [
            "百幅轻明雪未融，薛家凡纸漫深红。",
            "不应点染闲言语，留记将军盖世功。"
        ],
        "notes": "",
        "id": "0f92601301742bd479c6cdcd74b750fc"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "读杜紫微集",
        "preface": "",
        "paragraphs": [
            "紫微才调复知兵，长觉风雷笔下生。",
            "还有枉抛心力处，多于五柳赋闲情。"
        ],
        "notes": "",
        "id": "2d992ec0c7dddb13dd1c15892c616449"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "寓题",
        "preface": "",
        "paragraphs": [
            "海上乘查便合仙，若无仙骨未如船。",
            "人间亦有支机石，虚被声名到洞天。"
        ],
        "notes": "",
        "id": "95b3e12f7f0f98a194288441ae7ee7c4"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "寓吟集",
        "preface": "",
        "paragraphs": [
            "陶集篇篇皆有酒，崔诗句句不无杯。",
            "醉来已共身安约，让却诗人作酒魁。"
        ],
        "notes": "",
        "id": "ced367afd941703400894b3d16bee48a"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "溪居即事",
        "preface": "",
        "paragraphs": [
            "篱外谁家不系船，春风吹入钓鱼湾。",
            "小童疑是有村客，急向柴门去却关。"
        ],
        "notes": "",
        "id": "3d9fc11cb36081eafb7e1f636f3371a9"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "鸡",
        "preface": "",
        "paragraphs": [
            "买得晨鸡共鸡语，常时不用等闲鸣。",
            "深山月黑风雨夜，欲近晓天啼一声。"
        ],
        "notes": "",
        "id": "030183ae90ee52b282884358cf51c2b7"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "献浙东柳大夫",
        "preface": "",
        "paragraphs": [
            "属城甘雨几经春，圣主全分付越人。",
            "俗眼不知青琐贵，江头争看碧油新。"
        ],
        "notes": "",
        "id": "df191887a9987f7852ab5df59ff1f0a5"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "杨柳枝词",
        "preface": "",
        "paragraphs": [
            "雾撚烟搓一索春，年年长似染来新。",
            "应须唤作风流线，系得东西南北人。"
        ],
        "notes": "",
        "id": "4b5ce223dfe1213cfbbcaa09600d787d"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "楚怀王",
        "preface": "",
        "paragraphs": [
            "宫花一朵掌中开，缓急翻为敌国媒。",
            "六里江山天下笑，张仪容易去还来。"
        ],
        "notes": "",
        "id": "9d437f5c56c27dfc9a658ed4445eccf4"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "对早梅寄友人二首 一",
        "preface": "",
        "paragraphs": [
            "忆得前年君寄诗，海边三见早梅词。",
            "与君犹是海边客，又见早梅花发时。"
        ],
        "notes": "",
        "id": "27c09b1e1f2a723ddfa6c983731a64be"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "对早梅寄友人二首 二",
        "preface": "",
        "paragraphs": [
            "忆得去年有遗恨，花前未醉到无花。",
            "清芳一夜月通白，先脱寒衣送酒家。"
        ],
        "notes": "",
        "id": "872ac93af2020985819eaf21f328d711"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "万里一点白，长空鸟不飞。",
            "如今却羡相如富，犹有人间四壁居。"
        ],
        "notes": "",
        "id": "13cf2548390da3a3ca6758df5118bafb"
    }
]