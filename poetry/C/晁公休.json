[
    {
        "author": "晁公休",
        "dynasty": "宋",
        "type": "诗",
        "rhythmic": "",
        "title": "夏日过庄严寺寺僧索诗为留三绝拉舍弟同赋  其一",
        "preface": "",
        "paragraphs": [
            "十里溪桥梵宇新，那知陌上涨红尘。",
            "老僧苦要题名姓，不道林泉皆故人。"
        ],
        "notes": "",
        "id": "7551c7bae68efe774827bea60e576e5d"
    },
    {
        "author": "晁公休",
        "dynasty": "宋",
        "type": "诗",
        "rhythmic": "",
        "title": "夏日过庄严寺寺僧索诗为留三绝拉舍弟同赋  其二",
        "preface": "",
        "paragraphs": [
            "病起支离倚瘦筇，幅巾芒𪨗竹阴中。",
            "闻蝉未有惊人句，且就禅床一榻风。"
        ],
        "notes": "",
        "id": "756ffee35091d2d7b2b8b2698daefeec"
    },
    {
        "author": "晁公休",
        "dynasty": "宋",
        "type": "诗",
        "rhythmic": "",
        "title": "夏日过庄严寺寺僧索诗为留三绝拉舍弟同赋  其三",
        "preface": "",
        "paragraphs": [
            "机杼声中禾稻肥，畴瓜区芋绿成畦。",
            "田家乐事今如许，何日边城息鼓鼙。"
        ],
        "notes": "",
        "id": "b65395cb390439f2cf2420a6a344de1d"
    }
]