[
    {
        "author": "曹希蕴",
        "dynasty": "宋",
        "type": "诗",
        "rhythmic": "",
        "title": "赠干明寺绣尼集句",
        "preface": "",
        "paragraphs": [
            "睡起杨花满绣床，为他人作嫁衣裳。",
            "因过行院逢僧话，始觉空门气味长。"
        ],
        "notes": "",
        "id": "e8b3e9faa57b2f7b4111cf0a64d18a15"
    },
    {
        "author": "曹希蕴",
        "dynasty": "宋",
        "type": "诗",
        "rhythmic": "",
        "title": "新月",
        "preface": "",
        "paragraphs": [
            "禁鼓初闻第一敲，乍看新月出林梢。",
            "谁家宝鉴新磨出，匣小参差盖不交。"
        ],
        "notes": "",
        "id": "ce2cb8d730a054edc3ba6f66e7a7bc6f"
    },
    {
        "author": "曹希蕴",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "记得小轩岑寂夜，月移疏影上东墙。"
        ],
        "notes": "",
        "id": "cb8541c15be631f140019f5365d6d76c"
    },
    {
        "author": "曹希蕴",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "零落不因春雨，吹嘘何假东风。",
            "纱窗一点自然红。",
            "费尽工夫怎种。",
            "有艳难寻腻粉，无香不惹游蜂。",
            "更阑人静画堂中。",
            "相伴玉人春梦。"
        ],
        "notes": "",
        "id": "08075cca8c395dfb9b1a65880cae6630"
    },
    {
        "author": "曹希蕴",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "解遣愁人，能添喜气。",
            "些儿好事先施力。",
            "画堂深处伴妖娆，绛纱笼里丹砂赤。",
            "有艳难留，无根怎觅。",
            "几回不忍轻轻别。",
            "玉人曾向耳边言，花有信、人无的。"
        ],
        "notes": "",
        "id": "13e92f3c106ad3199b87db3da2fe26b7"
    }
]