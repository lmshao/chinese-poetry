[
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "兖州留献李员外",
        "preface": "",
        "paragraphs": [
            "芙蓉零落秋池雨，杨柳萧疎晓岸风。",
            "神思只劳书卷上，年光任过酒杯中。"
        ],
        "notes": "",
        "id": "43510fc4f68eb9e46517348ef10dc5e3"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "画角声中朝暮浪，青山影里古今人。",
            "烟低紫陌千行柳，日暮朱楼一曲歌。",
            "洛水波声新草树，嵩山云影旧楼台。",
            "云布长天龙势逸，风高秋月雁行齐。",
            "风递莺声喧座上，日移花影倒林中。",
            "芳园醉散花盈袖，幽迳吟归月在帷。",
            "极目远山烟外暮，伤心归棹月边迟。"
        ],
        "notes": "",
        "id": "eafeb5e7282426266e4847a7835a9714"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "",
        "preface": "",
        "paragraphs": [
            "（案《全唐诗》无崔致远诗。",
            "日本河世宁《全唐诗逸》卷中收致远诗一首又句七联。",
            "此六十首诗载致远所著《桂苑笔耕集》〖有《四部丛刊》本〗。",
            "今即自《丛刊》本录出，而以南京图书馆所藏高丽聚珍活字本校之。",
            "）。"
        ],
        "notes": "",
        "id": "85f4afa4809780c2b4bf10cc8370b916"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 兵机",
        "preface": "",
        "paragraphs": [
            "惟将志业练《春秋》，早蓄雄心刬国讐。",
            "二十年来天下事，汉皇高枕倚留侯。"
        ],
        "notes": "",
        "id": "968a98cecb9be4f632e072b4b494144a"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 笔法",
        "preface": "",
        "paragraphs": [
            "见说书窗暂卧龙，神传妙诀助奇锋。",
            "也知外国人争学，惟恨无因乞手踪。",
            "（原注：南朝萧子云〖高丽本作苏子云〗善书，百济使人求手踪，以为国宝。",
            "）。"
        ],
        "notes": "",
        "id": "80d1486883f4b2ec5acb312e87f984b1"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 性箴",
        "preface": "",
        "paragraphs": [
            "波澄性海见深源，理究希夷辟道门。",
            "词翰好传双美迹，何须更写五千言。"
        ],
        "notes": "",
        "id": "ba65df9d49841e0f08b1677feed57b6e"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 雪咏",
        "preface": "",
        "paragraphs": [
            "五色毫编六出花，三冬吟彻四方夸。",
            "始知绝句胜联句，从外芳名掩谢家。"
        ],
        "notes": "",
        "id": "736f52647ba96e429c19b20878439711"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 射雕",
        "preface": "",
        "paragraphs": [
            "能将一箭落双雕，万里胡尘当日销。",
            "永使威名振沙漠，犬戎无复吠唐尧。"
        ],
        "notes": "",
        "id": "22940053194f3cdae8d10f717a9e3cac"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 安化",
        "preface": "",
        "paragraphs": [
            "班笔由起来不暗投，旋驱熊隼待封侯。",
            "郡名安化能宣化，更指河湟地欲收。"
        ],
        "notes": "",
        "id": "49c2c8c367c07cdc1be8c3fab5ef93f5"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 练兵",
        "preface": "",
        "paragraphs": [
            "陇水声秋塞草闲，霍将军暂入长安。",
            "太平天子怜才略，曾请陈兵尽日看。"
        ],
        "notes": "",
        "id": "2ecf2e5b8e65343a2d0cae91fcc34c67"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 磻溪",
        "preface": "",
        "paragraphs": [
            "刻石书踪妙入神，一廻窥览一廻新。",
            "况能早逐王师业，桃李终成万代春。",
            "（原注：伏覩相公《磻溪诗》云：「及到王师身已老，不知辛苦为何人。",
            "」又《经虢县诗》云：「手栽桃李十余春，今日经过重建勋。",
            "」）。"
        ],
        "notes": "",
        "id": "d4be54db9dbe218d6e262de2a3d3a3bb"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 射虎",
        "preface": "",
        "paragraphs": [
            "巨牙钩爪碍王程，一箭摧班（高丽本班作斑。",
            "）四海惊。",
            "白额前驱姜胆碎，方知破石是虚声。"
        ],
        "notes": "",
        "id": "cb2af1c107dff78df173e3254720f506"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 秦城",
        "preface": "",
        "paragraphs": [
            "远提龙剑镇龙庭，外户从兹永罢扃。",
            "扫尽边尘更无事，暮天寒角醉吟听。"
        ],
        "notes": "",
        "id": "36b00c682eff5043f30f65518cbfd107"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 生祠",
        "preface": "",
        "paragraphs": [
            "古来难化是蛮夷，交趾何人得去思。",
            "万代圣朝青史上，独传溪洞立生祠。"
        ],
        "notes": "",
        "id": "91a5d9b0eb6d89fe5d633d6d446bc2c2"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 射鞭",
        "preface": "",
        "paragraphs": [
            "休说戟枝非易中，莫言杨叶是难穿。",
            "须看立节吵场上，永得安边为射鞭。"
        ],
        "notes": "",
        "id": "56aa79eeb2a0b31d3fdc18c7f1cecfa7"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 安南",
        "preface": "",
        "paragraphs": [
            "西戎始定南蛮起，都护能摧骠信威。",
            "万里封疆万户口，一麾风雨尽收归。"
        ],
        "notes": "",
        "id": "f1cfaf478ca006d5cac3ef5ca3d8cddb"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 天威径",
        "preface": "",
        "paragraphs": [
            "凿断龙门犹劳身，擘分华岳徒称神。",
            "如何劈开海山道，坐令八国争来宾。"
        ],
        "notes": "",
        "id": "3fc9fdefdcafbd3123099819a06fd1ee"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 岝口径",
        "preface": "",
        "paragraphs": [
            "济物能廻造化心，驱山偃海立功深。",
            "安南真得安南界，从此蛮兵不敢侵。"
        ],
        "notes": "",
        "id": "edc9d64cd6a767d003e8bdd98e67fc12"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 收城碑",
        "preface": "",
        "paragraphs": [
            "功业已标征北赋，威名初建镇南碑。",
            "终知不朽齐铜柱，况是儒宗缀色丝。",
            "（原注：碑，今度支裴仆射撰词。",
            "）。"
        ],
        "notes": "",
        "id": "c5793060970e6aa6e461a6b2603b78b9"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 执金吾",
        "preface": "",
        "paragraphs": [
            "一阵风雷定八蛮，来趋云陛悦天颜。",
            "王孙仕宦多荣贵，心为匡君不𫏐闲。",
            "。"
        ],
        "notes": "",
        "id": "96116593abeaf429d767556ecaa2ef65"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 天平",
        "preface": "",
        "paragraphs": [
            "海岱烟尘匝郓城，遥挥一剑落搀抢。",
            "征旗不动降旗尽，永使天平地亦平。"
        ],
        "notes": "",
        "id": "2eda00129772b4df1161c45e756f2d1b"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 钓鱼亭",
        "preface": "",
        "paragraphs": [
            "锦筵花下飞鸎鹉，罗袖风前唱《鹧鸪》。",
            "占得仙家诗酒兴，闲吟烟月忆蓬壶。",
            "（原注：伏覩相公《在郓州诗》：云：「酒满金舡花满枝，双娥齐唱《鹧鸪词》。",
            "」又《钓鱼亭诗》云：「水急鱼对钓，风吹柳易低。",
            "」）。"
        ],
        "notes": "",
        "id": "670347fb6df3ca19da8578c5868fbc26"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 相印",
        "preface": "",
        "paragraphs": [
            "早说休征应佩刀，台星光接将星高。",
            "欲迎霖雨归龙阙，看灭妖氛展豹韬。"
        ],
        "notes": "",
        "id": "769ed71cd120c99932297f64e70c613f"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 西川",
        "preface": "",
        "paragraphs": [
            "远持龙斾活龟城，威慑蒙王永罢兵。",
            "应笑栾巴噀杯酒，雨师风伯自归行。"
        ],
        "notes": "",
        "id": "4e08f0f3e3b0a9d4696f93e56dcd589b"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 平蛮",
        "preface": "",
        "paragraphs": [
            "卭峡关东蛮尘绝，平夷镇扼蛮地裂。",
            "又筑罗城变锦城，蛮兵永灭功不灭。"
        ],
        "notes": "",
        "id": "84d788950db12f906c39889f5c7e2507"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 筑城",
        "preface": "",
        "paragraphs": [
            "一心能感众心齐，铁瓮高吞剑阁低。",
            "多上散花楼上望，江山供尽好诗题。"
        ],
        "notes": "",
        "id": "7f5bc5489f039bc90412f2e8d283c5d9"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 荆南",
        "preface": "",
        "paragraphs": [
            "虎吼龙骧出峡来，福星才照阵云开。",
            "遥思屈宋忠魂在，应向风前奠前一杯。"
        ],
        "notes": "",
        "id": "f02bf882d9abdef9ec2d21d3ce2a26ec"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 漕运",
        "preface": "",
        "paragraphs": [
            "济川已展为舟业，煮海终成富国功。",
            "能与吾君缓宵旰，为资心计四方通。"
        ],
        "notes": "",
        "id": "413ce5e61444177a8b12dc1ace85f9e2"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 浙西",
        "preface": "",
        "paragraphs": [
            "九江贼胆望风摧，万户愁眉向日开。",
            "楚舞吴歌一何乐，相逢相贺相公来。"
        ],
        "notes": "",
        "id": "e9ff2b391f5278794867aa27191f1d4c"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 降寇",
        "preface": "",
        "paragraphs": [
            "唯将德化欲销兵，长笑成长平恣意坑。",
            "更想太丘行小惠，何如言下济群生。"
        ],
        "notes": "",
        "id": "ca60ea895b13bb2626f2045e45c057c1"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 淮南",
        "preface": "",
        "paragraphs": [
            "八郡荣超陶太尉，三边静掩霍嫖姚。",
            "玉皇终日留金鼎，应待淮王手自调。",
            "（原注：剑南、荆南、淮南，乃天下名镇，相公累移节制。",
            "西戎、南蛮、东鄙贼起，相公皆自讨除。",
            "）。"
        ],
        "notes": "",
        "id": "c4361200b1cfb2d1be7f275e854f5711"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 朝上清",
        "preface": "",
        "paragraphs": [
            "齐心不倦自朝真，岂为修仙欲济人。",
            "天上香风吹楚泽，江南江北镇成春。"
        ],
        "notes": "",
        "id": "f3b7d474fc4fa279001c759594766c46"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 陈情",
        "preface": "",
        "paragraphs": [
            "俗眼难窥冰雪姿，终朝共咏小山词。",
            "此身依托同鸡犬，他日升天莫弃遗。",
            "（按以上三十首诗见《桂苑笔耕集》第十七卷，前有《献诗启》，畧谓：「如某者，迹自外方，艺唯下品。",
            "虽儒宫慕善，每尝窥颜冉之墙，而笔阵争雄，未得摩曹刘之垒。",
            "但以幸游乐国，获覩仁风，久贮恳诚，冀伸歌咏，辄献纪德绝句诗三十首，谨封如别。",
            "」）。"
        ],
        "notes": "",
        "id": "4ceced8544a9924b2403ac37c00bfbe3"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "陈情上太尉",
        "preface": "",
        "paragraphs": [
            "海内谁怜海外人，问津何处是通津。",
            "本求食禄非求利，只为荣亲不为身。",
            "客路离愁江上雨，故园归梦日边春。",
            "济川幸遇恩波广，愿濯凡缨十载尘。"
        ],
        "notes": "",
        "id": "ac472fd9dd04cf79f61f385965d78407"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "奉和座主尚书避难过维阳宠示绝句三首（「阳」，疑当作「扬」。） 一",
        "preface": "",
        "paragraphs": [
            "年年荆棘侵儒苑，处处烟尘满战场。",
            "岂料今朝觐宣父，豁开凡眼睹文章。"
        ],
        "notes": "",
        "id": "2453ed562a6c265e16698c9e2012b31b"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "奉和座主尚书避难过维阳宠示绝句三首（「阳」，疑当作「扬」。） 二",
        "preface": "",
        "paragraphs": [
            "乱时无事不悲伤，鸾鳯惊飞出帝乡。",
            "应念浴沂诸弟子，每逢春色耿离肠。"
        ],
        "notes": "",
        "id": "f6aac6132edc7f82cafe0a9ec2718c59"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "奉和座主尚书避难过维阳宠示绝句三首（「阳」，疑当作「扬」。） 三",
        "preface": "",
        "paragraphs": [
            "济川终望拯湮沉，喜捧清词渲俗襟。",
            "唯根吟归沧海去，泣珠何计报恩深。"
        ],
        "notes": "",
        "id": "86975c15312bea25c125909037ca3063"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "归燕吟献太尉",
        "preface": "",
        "paragraphs": [
            "秋去春来能守信，暖风凉雨饱相谙。",
            "再依大厦虽知许，久污雕梁却自慙。",
            "深避鹰鹯投海岛，羡他鸳鹭戏江潭。",
            "只将名品齐黄雀，独让衔环意未甘。"
        ],
        "notes": "",
        "id": "2eb5e0332b338b7eee8045a549320db0"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "酬杨赡秀才送别",
        "preface": "",
        "paragraphs": [
            "海槎虽定隔年廻，衣锦还乡愧不才。",
            "暂别芜城当叶落，远寻蓬岛趂花开。",
            "谷鸎遥想高飞去，（原注：时杨生有随计〖高丽本计作行〗之计。",
            "）辽豕宁慙再献来。",
            "好把壮心谋后会，广陵风月待衔杯。"
        ],
        "notes": "",
        "id": "dcc696e3c3ce76a789a7380443b3560e"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "行次山阳续家太尉寄赐衣段令充归觐续寿信物谨以诗谢",
        "preface": "",
        "paragraphs": [
            "自古虽夸昼锦行，长卿翁子占虚名。",
            "既传国信兼家信，不独家荣国亦荣。",
            "万里始成归去计，一心先算却来程。",
            "望中遥想深恩处，三朵仙山目畔横。",
            "。"
        ],
        "notes": "",
        "id": "1ec65d245102ab101d430dce5a472466"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "留别女道士",
        "preface": "",
        "paragraphs": [
            "每恨尘中厄宦涂，数年深喜识麻姑。"
        ],
        "notes": "",
        "id": "eebf37d11d9d2f81a5a87d72ba12615b"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "酬进士杨赡送别",
        "preface": "",
        "paragraphs": [
            "海山遥望晓烟浓，百幅帆张万里风。",
            "悲莫悲兮儿女事，不须怊怅别离中。"
        ],
        "notes": "",
        "id": "3a07fcf68ac0d90cb23fbcf488ad6654"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "楚州张尚书水郭相迎因以诗谢",
        "preface": "",
        "paragraphs": [
            "楚天萧瑟碧云秋，旟隼高飞访叶舟。",
            "万里乘槎从此去，预愁魂断谢公楼。"
        ],
        "notes": "",
        "id": "74924a9d61bd9b3dae158db40d29b1c9"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "酬吴峦秀才惜别二绝句 一",
        "preface": "",
        "paragraphs": [
            "荣禄危时未及亲，莫嗟歧路𫏐劳身。",
            "今朝远别无他语，一片心须不愧人。"
        ],
        "notes": "",
        "id": "1f88a0085489c20f699825c948e5ba13"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "酬吴峦秀才惜别二绝句 二",
        "preface": "",
        "paragraphs": [
            "残日塞鸿高的的，暮烟汀树远依依。",
            "此时回首情何限，天际孤帆窣浪飞。"
        ],
        "notes": "",
        "id": "ecd036738235c9eae52a511b587cfa61"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "石峰（原注：中和甲辰年冬十月，奉使东泛，泊舟于大珠山下。凡所入目，命为篇名，啸月吟风，贮成十首寄高员外。）",
        "preface": "",
        "paragraphs": [
            "巉嵒绝顶欲摩天，海日初开一朶莲。",
            "势削不容凡树木，格高唯惹好云烟。",
            "点苏寒影粧新雪，戞玉清音喷细泉。",
            "静想蓬莱只如此，应当月夜会群仙。"
        ],
        "notes": "",
        "id": "e7c0af3c1c99cf2515b5792566d4fc0f"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "潮浪",
        "preface": "",
        "paragraphs": [
            "骤雪翻霜千万重，往来弦望蹑前踪。",
            "见君终更能怀信，惭我趋时尽放慵。",
            "石壁战声飞霹雳，云峰倒影撼芙蓉。",
            "因思宗悫长风语，壮气横生忆卧龙。",
            "。"
        ],
        "notes": "",
        "id": "aed9e9eff4f9565d7ccfedc933146cbd"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "沙汀",
        "preface": "",
        "paragraphs": [
            "远看还似雪花飞，弱质由来不自持。",
            "聚散只凭潮浪簸，高低况被海风吹。",
            "烟笼静练入行绝，日射凝霜鹤步迟。",
            "别恨满怀吟到夜，那堪又值月圆时。"
        ],
        "notes": "",
        "id": "12cdeebc211c4a16f054ab853040f338"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "野烧",
        "preface": "",
        "paragraphs": [
            "望中旌斾忽缤纷，疑是横行出塞军。",
            "猛焰燎空欺落日，狂烟遮野截归云。",
            "莫嫌牛马皆妨牧，须喜狐狸尽丧群。",
            "只恐风驱上山去，虚教玉石一时焚。"
        ],
        "notes": "",
        "id": "30f0114a6caa8f0b67384f79b1239618"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "杜鹃",
        "preface": "",
        "paragraphs": [
            "石罅根危叶易干，风霜偏觉见摧残。",
            "已饶野菊夸秋艳，应羡岩松保岁寒。",
            "可惜含芳临碧海，谁能移植到朱栏。",
            "与凡草木还殊品，只恐樵夫一例看。"
        ],
        "notes": "",
        "id": "941cd37f0c7cad00bdbe1fc9144c27fc"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "海鸥",
        "preface": "",
        "paragraphs": [
            "慢随花浪飘飘然，轻摆毛衣真水仙。",
            "出没自由尘外境，往来□□洞中天。",
            "稻粱滋味好不识，风月性灵深可怜。",
            "想得漆园蝴蝶梦，只应如我对君眠。"
        ],
        "notes": "",
        "id": "8b1d0ca855b347ac864e6d22f825138a"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "山顶危石",
        "preface": "",
        "paragraphs": [
            "万古天成胜琢磨，高高顶上立青螺。",
            "永无飞溜侵凌得，唯有闲云拨触多。",
            "峻影每先迎海日，危形长恐坠潮波。",
            "纵饶蕴玉谁回顾，举世谋身笑卞和。"
        ],
        "notes": "",
        "id": "6f5370d370aef827087e554f7f844931"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "石上矮松",
        "preface": "",
        "paragraphs": [
            "不材终得老烟霞，涧底何如在海涯。",
            "日引暮阴齐岛树，风敲夜子落潮沙。",
            "自能盘石根长固，岂恨凌云路尚赊。",
            "莫讶低颜无所愧，栋梁堪入晏婴家。"
        ],
        "notes": "",
        "id": "f93ea51e6016d7212fa82101eba875a1"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "红叶树",
        "preface": "",
        "paragraphs": [
            "白云岩畔立仙姝，一簇烟萝倚画图。",
            "丽色也知于世有，闲情长得似君无。",
            "宿粧含露疑垂泣，醉态迎风欲待扶。",
            "吟对寒林却惆怅，山中犹自辨荣枯。"
        ],
        "notes": "",
        "id": "8e66f43e3ebf5573ce216396bb9a5263"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "石上流泉",
        "preface": "",
        "paragraphs": [
            "琴曲虽夸妙手弹，远轮云底响珊珊。",
            "静无纤垢侵金镜，时有轻飔触玉盘。",
            "呜咽张良言未用，潺湲孙楚枕应寒。",
            "寻思堪惜清冷色，流入沧溟便一般。"
        ],
        "notes": "",
        "id": "93eb69deef631043907783d46558717b"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "和友人除夜见寄",
        "preface": "",
        "paragraphs": [
            "与君相见且歌吟，莫恨流年挫壮心。",
            "幸得东风已迎路，好花时节到鸡林。"
        ],
        "notes": "",
        "id": "cb2d365c7926ba5594bdd419f0281b4a"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "东风",
        "preface": "",
        "paragraphs": [
            "知尔新从海外来，晓窗吟坐思难裁。",
            "堪怜时复撼书幌，似报故园花欲开。"
        ],
        "notes": "",
        "id": "a25a347ef62183349b1c70faeb9fa9a2"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "海边春望",
        "preface": "",
        "paragraphs": [
            "鸥鹭分飞高复低，远汀幽草欲萋萋。",
            "此时千里万里意，目极暮云翻自迷。"
        ],
        "notes": "",
        "id": "6c01030726d7a35228352b15cb6bcee4"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "春晓闲望",
        "preface": "",
        "paragraphs": [
            "山面嬾云风恼散，岸头顽雪日欺销。",
            "独吟光景情何限，犹赖沙鸥伴寂寥。",
            "。"
        ],
        "notes": "",
        "id": "4d4b2f87215c2221416a278b454d5c3a"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "海边闲步",
        "preface": "",
        "paragraphs": [
            "潮波静退步登沙，落日山头簇暮霞。",
            "春色不应长恼我，看看即醉故园花。"
        ],
        "notes": "",
        "id": "78dd4eeb538524f9a9d5652533b5c0e2"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "将归海东巉山春望",
        "preface": "",
        "paragraphs": [
            "目极烟波浩渺间，晓乌飞处认乡关。",
            "旅愁从此休凋鬓，行色偏能助破颜。",
            "浪蹙沙头花扑岸，云粧石顶叶笼山。",
            "寄言来往鸱夷子，谁把千金解买闲。"
        ],
        "notes": "",
        "id": "aa2b358c8b36e3f74ec34784cb240d5f"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "和金员外赠巉山清上人",
        "preface": "",
        "paragraphs": [
            "海畔云庵倚碧螺，远离尘日称僧家。",
            "劝君休问芭蕉喻，看取春风撼浪花。"
        ],
        "notes": "",
        "id": "ba88475f63a9bf2875b6d67677a2f9cf"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "题海门兰若柳",
        "preface": "",
        "paragraphs": [
            "广陵城畔别蛾眉，岂料相逢在海涯。",
            "只恐观音菩萨惜，临行不敢折纤枝。",
            "（〖1〗以上三十首诗见《桂苑笔耕集》第二十卷。",
            "〖2〗按南京图书馆藏有高丽活字印本《桂苑笔耕集》二十卷，前有高丽人洪奭周、徐有矩二序。",
            "特节录徐有矩序中有涉崔致远行事者如次，其文曰：「《桂苑笔耕集》二十卷，新罗孤云崔公在唐淮南幙府时公私应酬之作，而东还之后，手编表进于朝者也。",
            "公名致远，字海夫，孤云其号也。",
            "湖南之沃沟〖新罗地名〗人。",
            "幼颖慧绝伦，年十二，从商舶入中原。",
            "十八举进士第。",
            "久之，调溧水县尉，任满而罢。",
            "时值黄巢之乱，诸道得营都统高骈开府淮南，辟公为都统巡官，凡表状文告，皆出公手。",
            "其《讨黄巢檄》，天下传诵。",
            "奏除殿中侍御史，赐绯鱼袋。",
            "后四年，充国信使东归，事宪康王、定康王为翰林学士、兵部侍郎，出为武城太守。",
            "真圣时，契家入江阳郡伽倻山以终焉。",
            "葬在湖西之鸿山。",
            "……」）。"
        ],
        "notes": "",
        "id": "d7027093f28c5e64d6852f3f61bc4992"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "秋夜雨中",
        "preface": "",
        "paragraphs": [
            "秋风唯苦吟，举世少知音。",
            "窗前三更雨，灯前万里心。",
            "（金东勋云见《东文选》卷十九）。"
        ],
        "notes": "",
        "id": "b8fba494cdcf0f4f269913d9cfcdd0e2"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "登润州慈和寺上房",
        "preface": "",
        "paragraphs": [
            "登临𫏐隔路歧尘，吟想兴亡恨益新。",
            "画角声中朝暮浪，青山影里古今人。",
            "霜摧玉树花无主，风暖金陵草自春。",
            "赖有谢家余景在，常叫词客爽精神。"
        ],
        "notes": "",
        "id": "d746828bbf46af7ea153f81ca4e78c70"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "送吴进士峦归江南",
        "preface": "",
        "paragraphs": [
            "自识君来几度别，此回相别恨重重。",
            "干戈到处方多事，诗酒何时得再逢。",
            "远树参差江畔路，寒云零落马前峰。",
            "行行遇景传新作，莫学嵇康尽放慵。"
        ],
        "notes": "",
        "id": "65a260540800c605ea6b25478c356e85"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "秋日再经盱眙县寄李长官",
        "preface": "",
        "paragraphs": [
            "孤蓬再此接恩辉，吟对秋风怅有违。",
            "门柳己凋新岁叶，旅人犹着去年衣。",
            "路迷霄汉愁中老，家隔烟波梦里归。",
            "自叹身如春社燕，画梁高处又来飞。"
        ],
        "notes": "",
        "id": "70265d5bbe853cc163925f084ff7c5b1"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "暮春即事和顾云友使",
        "preface": "",
        "paragraphs": [
            "东风遍阅百般香，意绪偏饶柳带长。",
            "苏武书回深塞尽，庄周梦逐落花忙。",
            "好凭残景朝朝醉，难把离心寸寸量。",
            "正是浴沂时节日，旧游魂断白云乡。",
            "（以上五首录自《社会科学战线》一九八四年第四期刊何鸣雁《新罗诗人崔致远》一文）。"
        ],
        "notes": "",
        "id": "6e27b26a2f3b22e179a0aa2fe0aab04f"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "山阳与乡友话别",
        "preface": "",
        "paragraphs": [
            "相逢暂乐楚山春，又欲分离泪满巾。",
            "莫怪临风偏怅望，异乡难遇故乡人。",
            "（《东文选》卷十九）。"
        ],
        "notes": "",
        "id": "85e5ef803a04d69b2139626ef758c1f5"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "狐能化美女，狸亦作书生。",
            "谁知异物类，幻惑同人形。",
            "变化尚非艰，操心良独难。",
            "欲辨真与伪，愿磨心镜看。",
            "（同前卷四）。"
        ],
        "notes": "",
        "id": "7730586a1649fca6b4ed914a44f1a7de"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "江南女",
        "preface": "",
        "paragraphs": [
            "江南荡风俗，养女娇且怜。",
            "性冶耻针线，妆成调管弦。",
            "所学非雅音，多被春心牵。",
            "自谓芳华色，长占艳阳年。",
            "却笑邻家女，终朝弄机杼。",
            "机杼纵劳身，罗衣不到汝。",
            "（同前）。"
        ],
        "notes": "",
        "id": "2d3a84772afee2f0380c516569c245ff"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "寓兴",
        "preface": "",
        "paragraphs": [
            "愿言扃利门，不使损遗体。",
            "争奈探珠者，轻生入海底。",
            "心荣尘易染，心垢正难洗。",
            "澹泊与谁论，世路嗜甘醴。",
            "（同前）。"
        ],
        "notes": "",
        "id": "e19b4e049f1224f066a697caaa7c03bd"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "蜀葵花",
        "preface": "",
        "paragraphs": [
            "寂寞荒田侧，繁花压柔枝。",
            "香轻梅雨歇，影带麦风欹。",
            "车马谁见赏，蜂蝶徒相窥。",
            "自惭生地贱，堪恨人弃遗。",
            "（同前。",
            "以上五首皆录自《中央民族学院学报》一九八五年第一期刊金东勋《晚唐著名诗人崔致远》一文）。"
        ],
        "notes": "",
        "id": "d1c9d5acb8ef32909cd3fded97dffbbd"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "梦中作",
        "preface": "",
        "paragraphs": [
            "粪墙师有诫，经笥我无慙。",
            "乱世成何事，唯添七不堪。",
            "（《大正藏》本《唐大荐福寺故寺主翻经大德法藏和尚传》）（按：此诗为崔致远天复四年春梦中遇宰予、边孝先二贤，前二句为二贤句，后二句为崔续成之。",
            "按：崔致远归国后诗，今获见十一首，附录于次，以便参考。",
            "）。"
        ],
        "notes": "",
        "id": "f6507e9c09a288bca01a4b99aafb3f18"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "题伽倻山读书堂瀑布",
        "preface": "",
        "paragraphs": [
            "狂喷垒石吼重峦，人语难分咫尺间。",
            "常恐是非声到耳，故教流水尽笼山。",
            "（何鸣雁文引。",
            "又见《新增东国舆地胜览》卷三十）。"
        ],
        "notes": "",
        "id": "ba83e11e317ebe47d0e67823a4471b96"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "乡乐杂咏五首 金丸",
        "preface": "",
        "paragraphs": [
            "回身掉臂弄金丸，月转星浮满眼看。",
            "纵有宜僚那胜此，定知鲸海息波澜。"
        ],
        "notes": "",
        "id": "e58ce0776a54464d97faa2993289af4e"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "乡乐杂咏五首 月颠",
        "preface": "",
        "paragraphs": [
            "肩高项缩发崔嵬，攘臂群儒鬬酒杯。",
            "听得歌声人尽笑，夜头旗帜晓头催。"
        ],
        "notes": "",
        "id": "a7d913bfe29b4198813f9d8febccf722"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "乡乐杂咏五首 大面",
        "preface": "",
        "paragraphs": [
            "黄金面色是其人，手抱珠鞭役鬼神。",
            "疾步徐趍呈雅舞，宛如丹凤舞尧春。"
        ],
        "notes": "",
        "id": "e3f837a0944e44969f79da35afc3b4b4"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "乡乐杂咏五首 束毒",
        "preface": "",
        "paragraphs": [
            "蓬头蓝面异人间，押队来庭学舞鸾。",
            "打鼓冬冬风瑟瑟，南奔北跃也无端。"
        ],
        "notes": "",
        "id": "c53dc6ced68e7fb9a77dd87a0bf9aca6"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "乡乐杂咏五首 狻猊",
        "preface": "",
        "paragraphs": [
            "远涉流沙万里来，毛衣破尽着尘埃。",
            "摇头摆尾驯仁德，雄气宁同百兽才。",
            "（《三国史记》卷三二）。"
        ],
        "notes": "",
        "id": "6316b066fb4f580d676cad12aed015b6"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "寄颢源上人",
        "preface": "",
        "paragraphs": [
            "终日低头弄笔端，从人杜口话心难。",
            "远离尘世虽堪喜，争奈风情未肯阑。",
            "影鬬晴霞红叶径，声连夜雨白云湍。",
            "吟魂对景无羇绊，四海深机忆道安。",
            "（《新增东国舆地胜览》卷三十）。"
        ],
        "notes": "",
        "id": "298e1beec3bddb5a10963851800ffc00"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "赠金川寺主",
        "preface": "",
        "paragraphs": [
            "白云溪畔创仁寺，三十年来此住持。",
            "笑指门前一条路，才离山下有千歧。",
            "（《东文选》卷十九）。"
        ],
        "notes": "",
        "id": "a2385ba40091d0af260115f2c545e5a3"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "入山诗",
        "preface": "",
        "paragraphs": [
            "僧乎莫道青山好，山好何事更出山。",
            "试看他日吾踪迹，一入青山更不还。",
            "（见《汉诗选集》。",
            "以上二首录自金东勋文。",
            "）。"
        ],
        "notes": "",
        "id": "d635ddaddbf2bb8c31b5cb7f0537c179"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "智异山花开洞",
        "preface": "",
        "paragraphs": [
            "东国花开洞，壶中别有天。",
            "仙人推玉枕，身世倏千年。",
            "（见赵书印编《韩国文苑》卷七，注出《择里志》题注云：「宣庙时有僧得之岩石间云。",
            "」）。"
        ],
        "notes": "",
        "id": "b23b52fe4d0d2f219c4be5d6fc66bc4c"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "临镜台",
        "preface": "",
        "paragraphs": [
            "烟峦簇簇水溶溶，镜里人家对碧峰。",
            "何处孤帆饱风去，瞥然飞鸟杳无踪。",
            "（录自韦旭升《朝鲜文学史》）（按：据金东勋说，崔诗除《全唐诗逸》及《桂苑笔耕集》〖已收《全唐诗补逸》〗所收外，《三国史记》存五首，《东文选》收三十首，另见于石刻、方志者尚有十余首，共存百首左右。",
            "今所得仅二十余首，尚缺二十首左右。",
            "据前引各文所述，未见者有《饶州鄱阳亭》、《夜赠乐官》、《芋江驿湾》、《赠智光上人》等。",
            "又按：《朝鲜文学史》录崔匡裕《长安春日有感》云：「麻衣难拂路歧尘，鬓改颜衰晓镜新。",
            "上国好花愁里艳，故园芳树梦中春。",
            "扁舟烟月思浮海，羸马关河倦问津。",
            "只为未酬萤雪志，绿杨莺语太伤神。",
            "」又谓其另有《郊居呈知己》、《忆南李处士》等诗，崔承祐有《送曹松入罗浮》、朴仁范有《九成宫怀古》、《泾州龙朔寺》、《江行呈张秀才》诗。",
            "诸诗皆新罗人在唐时所作，因未注出处，世次不明，又仅录一首，姑附识于此。",
            "）。"
        ],
        "notes": "",
        "id": "f47fa956efdfc807d4cd75a767fcdd01"
    }
]