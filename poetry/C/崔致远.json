[
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "兖州留献李员外",
        "preface": "",
        "paragraphs": [
            "芙蓉零落秋池雨，杨柳萧疎晓岸风。",
            "神思只劳书卷上，年光任过酒杯中。"
        ],
        "notes": "",
        "id": "127ef5306399e4b4805b358cedcfb177"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "画角声中朝暮浪，青山影里古今人。",
            "烟低紫陌千行柳，日暮朱楼一曲歌。",
            "洛水波声新草树，嵩山云影旧楼台。",
            "云布长天龙势逸，风高秋月雁行齐。",
            "风递莺声喧座上，日移花影倒林中。",
            "芳园醉散花盈袖，幽迳吟归月在帷。",
            "极目远山烟外暮，伤心归棹月边迟。"
        ],
        "notes": "",
        "id": "f80afcccec71112021aa832df5c4aff3"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "",
        "preface": "",
        "paragraphs": [
            "（案《全唐诗》无崔致远诗。",
            "日本河世宁《全唐诗逸》卷中收致远诗一首又句七联。",
            "此六十首诗载致远所著《桂苑笔耕集》〖有《四部丛刊》本〗。",
            "今即自《丛刊》本录出，而以南京图书馆所藏高丽聚珍活字本校之。",
            "）。"
        ],
        "notes": "",
        "id": "8a175e524bf328208ed2b4b0140cba92"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 兵机",
        "preface": "",
        "paragraphs": [
            "惟将志业练《春秋》，早蓄雄心刬国讐。",
            "二十年来天下事，汉皇高枕倚留侯。"
        ],
        "notes": "",
        "id": "282a3ca944e404a7994e7c36115ff974"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 笔法",
        "preface": "",
        "paragraphs": [
            "见说书窗暂卧龙，神传妙诀助奇锋。",
            "也知外国人争学，惟恨无因乞手踪。",
            "（原注：南朝萧子云〖高丽本作苏子云〗善书，百济使人求手踪，以为国宝。",
            "）。"
        ],
        "notes": "",
        "id": "d22c20c98c135cf3e1a35bd6c77f64fc"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 性箴",
        "preface": "",
        "paragraphs": [
            "波澄性海见深源，理究希夷辟道门。",
            "词翰好传双美迹，何须更写五千言。"
        ],
        "notes": "",
        "id": "15018ace0cb0b6035e4c0d13c202923e"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 雪咏",
        "preface": "",
        "paragraphs": [
            "五色毫编六出花，三冬吟彻四方夸。",
            "始知绝句胜联句，从外芳名掩谢家。"
        ],
        "notes": "",
        "id": "6308dba746e0347ca0f1438ae0ac2b98"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 射雕",
        "preface": "",
        "paragraphs": [
            "能将一箭落双雕，万里胡尘当日销。",
            "永使威名振沙漠，犬戎无复吠唐尧。"
        ],
        "notes": "",
        "id": "130405334ec8af3c6f3bbe937afaf293"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 安化",
        "preface": "",
        "paragraphs": [
            "班笔由起来不暗投，旋驱熊隼待封侯。",
            "郡名安化能宣化，更指河湟地欲收。"
        ],
        "notes": "",
        "id": "f88edf4b815a82fab66360af396295b5"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 练兵",
        "preface": "",
        "paragraphs": [
            "陇水声秋塞草闲，霍将军暂入长安。",
            "太平天子怜才略，曾请陈兵尽日看。"
        ],
        "notes": "",
        "id": "3ab2c9fc4280bbdfec623b12c03641e8"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 磻溪",
        "preface": "",
        "paragraphs": [
            "刻石书踪妙入神，一廻窥览一廻新。",
            "况能早逐王师业，桃李终成万代春。",
            "（原注：伏覩相公《磻溪诗》云：「及到王师身已老，不知辛苦为何人。",
            "」又《经虢县诗》云：「手栽桃李十余春，今日经过重建勋。",
            "」）。"
        ],
        "notes": "",
        "id": "78e7bd7012762fcce3a1fca4c2cb7e20"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 射虎",
        "preface": "",
        "paragraphs": [
            "巨牙钩爪碍王程，一箭摧班（高丽本班作斑。",
            "）四海惊。",
            "白额前驱姜胆碎，方知破石是虚声。"
        ],
        "notes": "",
        "id": "697b84ca3f06a4ba2140de23ff1697e6"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 秦城",
        "preface": "",
        "paragraphs": [
            "远提龙剑镇龙庭，外户从兹永罢扃。",
            "扫尽边尘更无事，暮天寒角醉吟听。"
        ],
        "notes": "",
        "id": "b53671060053a186584d818c9de11c0b"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 生祠",
        "preface": "",
        "paragraphs": [
            "古来难化是蛮夷，交趾何人得去思。",
            "万代圣朝青史上，独传溪洞立生祠。"
        ],
        "notes": "",
        "id": "8ac9cfeb1b8ebb99614ce29f55fdaf96"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 射鞭",
        "preface": "",
        "paragraphs": [
            "休说戟枝非易中，莫言杨叶是难穿。",
            "须看立节吵场上，永得安边为射鞭。"
        ],
        "notes": "",
        "id": "2723e612b6af26caf7afda7e5e1e6b1e"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 安南",
        "preface": "",
        "paragraphs": [
            "西戎始定南蛮起，都护能摧骠信威。",
            "万里封疆万户口，一麾风雨尽收归。"
        ],
        "notes": "",
        "id": "0595c1cc3ded11339bb5fa74a1459ccc"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 天威径",
        "preface": "",
        "paragraphs": [
            "凿断龙门犹劳身，擘分华岳徒称神。",
            "如何劈开海山道，坐令八国争来宾。"
        ],
        "notes": "",
        "id": "da664f1514aa18bc280fc165dfdb88f3"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 岝口径",
        "preface": "",
        "paragraphs": [
            "济物能廻造化心，驱山偃海立功深。",
            "安南真得安南界，从此蛮兵不敢侵。"
        ],
        "notes": "",
        "id": "1389342d8ff8da293f0230bef32cc45c"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 收城碑",
        "preface": "",
        "paragraphs": [
            "功业已标征北赋，威名初建镇南碑。",
            "终知不朽齐铜柱，况是儒宗缀色丝。",
            "（原注：碑，今度支裴仆射撰词。",
            "）。"
        ],
        "notes": "",
        "id": "efe6e66027c1d8cb816ff81675e6d7c2"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 执金吾",
        "preface": "",
        "paragraphs": [
            "一阵风雷定八蛮，来趋云陛悦天颜。",
            "王孙仕宦多荣贵，心为匡君不𫏐闲。",
            "。"
        ],
        "notes": "",
        "id": "a8abcd49fb13847953abe5192c9705a2"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 天平",
        "preface": "",
        "paragraphs": [
            "海岱烟尘匝郓城，遥挥一剑落搀抢。",
            "征旗不动降旗尽，永使天平地亦平。"
        ],
        "notes": "",
        "id": "ff7cf1c69366af611d1edc2e18a08585"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 钓鱼亭",
        "preface": "",
        "paragraphs": [
            "锦筵花下飞鸎鹉，罗袖风前唱《鹧鸪》。",
            "占得仙家诗酒兴，闲吟烟月忆蓬壶。",
            "（原注：伏覩相公《在郓州诗》：云：「酒满金舡花满枝，双娥齐唱《鹧鸪词》。",
            "」又《钓鱼亭诗》云：「水急鱼对钓，风吹柳易低。",
            "」）。"
        ],
        "notes": "",
        "id": "2ea9a018b0aa0b906616b87de9b60d0c"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 相印",
        "preface": "",
        "paragraphs": [
            "早说休征应佩刀，台星光接将星高。",
            "欲迎霖雨归龙阙，看灭妖氛展豹韬。"
        ],
        "notes": "",
        "id": "f986b800b0722910ca2bb7382d29b87e"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 西川",
        "preface": "",
        "paragraphs": [
            "远持龙斾活龟城，威慑蒙王永罢兵。",
            "应笑栾巴噀杯酒，雨师风伯自归行。"
        ],
        "notes": "",
        "id": "6d4f0196f032153575383dbf8655aab5"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 平蛮",
        "preface": "",
        "paragraphs": [
            "卭峡关东蛮尘绝，平夷镇扼蛮地裂。",
            "又筑罗城变锦城，蛮兵永灭功不灭。"
        ],
        "notes": "",
        "id": "c0d0b9b708b62228bc29e76ff9dfd120"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 筑城",
        "preface": "",
        "paragraphs": [
            "一心能感众心齐，铁瓮高吞剑阁低。",
            "多上散花楼上望，江山供尽好诗题。"
        ],
        "notes": "",
        "id": "bdda3e488e2bb132b0d9b7788b3d9c8f"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 荆南",
        "preface": "",
        "paragraphs": [
            "虎吼龙骧出峡来，福星才照阵云开。",
            "遥思屈宋忠魂在，应向风前奠前一杯。"
        ],
        "notes": "",
        "id": "8d5ed545a95459607b0e5d49581981fe"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 漕运",
        "preface": "",
        "paragraphs": [
            "济川已展为舟业，煮海终成富国功。",
            "能与吾君缓宵旰，为资心计四方通。"
        ],
        "notes": "",
        "id": "46e2680ba9f5d04d36569b2ec4811a28"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 浙西",
        "preface": "",
        "paragraphs": [
            "九江贼胆望风摧，万户愁眉向日开。",
            "楚舞吴歌一何乐，相逢相贺相公来。"
        ],
        "notes": "",
        "id": "b24e15b0afe636ca287f1857c35491d8"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 降寇",
        "preface": "",
        "paragraphs": [
            "唯将德化欲销兵，长笑成长平恣意坑。",
            "更想太丘行小惠，何如言下济群生。"
        ],
        "notes": "",
        "id": "c7d89f7ad70ce932c1ea4472cb2f6139"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 淮南",
        "preface": "",
        "paragraphs": [
            "八郡荣超陶太尉，三边静掩霍嫖姚。",
            "玉皇终日留金鼎，应待淮王手自调。",
            "（原注：剑南、荆南、淮南，乃天下名镇，相公累移节制。",
            "西戎、南蛮、东鄙贼起，相公皆自讨除。",
            "）。"
        ],
        "notes": "",
        "id": "5fb91aa43533844b3740b75a965a696a"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 朝上清",
        "preface": "",
        "paragraphs": [
            "齐心不倦自朝真，岂为修仙欲济人。",
            "天上香风吹楚泽，江南江北镇成春。"
        ],
        "notes": "",
        "id": "13b319408e4b315e8963a88221d5e9b7"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "七言记德诗三十首谨献司徒相公 陈情",
        "preface": "",
        "paragraphs": [
            "俗眼难窥冰雪姿，终朝共咏小山词。",
            "此身依托同鸡犬，他日升天莫弃遗。",
            "（按以上三十首诗见《桂苑笔耕集》第十七卷，前有《献诗启》，畧谓：「如某者，迹自外方，艺唯下品。",
            "虽儒宫慕善，每尝窥颜冉之墙，而笔阵争雄，未得摩曹刘之垒。",
            "但以幸游乐国，获覩仁风，久贮恳诚，冀伸歌咏，辄献纪德绝句诗三十首，谨封如别。",
            "」）。"
        ],
        "notes": "",
        "id": "b4f31a29aaeebb355e86b1f57213b2b6"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "陈情上太尉",
        "preface": "",
        "paragraphs": [
            "海内谁怜海外人，问津何处是通津。",
            "本求食禄非求利，只为荣亲不为身。",
            "客路离愁江上雨，故园归梦日边春。",
            "济川幸遇恩波广，愿濯凡缨十载尘。"
        ],
        "notes": "",
        "id": "d53ff4f21bd12d3dd1af7dfa09bc45b1"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "奉和座主尚书避难过维阳宠示绝句三首（「阳」，疑当作「扬」。） 一",
        "preface": "",
        "paragraphs": [
            "年年荆棘侵儒苑，处处烟尘满战场。",
            "岂料今朝觐宣父，豁开凡眼睹文章。"
        ],
        "notes": "",
        "id": "4959b7bf10db631a28920867b9d731ba"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "奉和座主尚书避难过维阳宠示绝句三首（「阳」，疑当作「扬」。） 二",
        "preface": "",
        "paragraphs": [
            "乱时无事不悲伤，鸾鳯惊飞出帝乡。",
            "应念浴沂诸弟子，每逢春色耿离肠。"
        ],
        "notes": "",
        "id": "82c61b7d5f21c53302624beeccbd4b65"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "奉和座主尚书避难过维阳宠示绝句三首（「阳」，疑当作「扬」。） 三",
        "preface": "",
        "paragraphs": [
            "济川终望拯湮沉，喜捧清词渲俗襟。",
            "唯根吟归沧海去，泣珠何计报恩深。"
        ],
        "notes": "",
        "id": "ecfdbeee595e2239487f3b788dff6641"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "归燕吟献太尉",
        "preface": "",
        "paragraphs": [
            "秋去春来能守信，暖风凉雨饱相谙。",
            "再依大厦虽知许，久污雕梁却自慙。",
            "深避鹰鹯投海岛，羡他鸳鹭戏江潭。",
            "只将名品齐黄雀，独让衔环意未甘。"
        ],
        "notes": "",
        "id": "891a6a206bc7a757a154f5a6729a8268"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "酬杨赡秀才送别",
        "preface": "",
        "paragraphs": [
            "海槎虽定隔年廻，衣锦还乡愧不才。",
            "暂别芜城当叶落，远寻蓬岛趂花开。",
            "谷鸎遥想高飞去，（原注：时杨生有随计〖高丽本计作行〗之计。",
            "）辽豕宁慙再献来。",
            "好把壮心谋后会，广陵风月待衔杯。"
        ],
        "notes": "",
        "id": "37badca99a3da6d4d6c4fc6a3458f6ee"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "行次山阳续家太尉寄赐衣段令充归觐续寿信物谨以诗谢",
        "preface": "",
        "paragraphs": [
            "自古虽夸昼锦行，长卿翁子占虚名。",
            "既传国信兼家信，不独家荣国亦荣。",
            "万里始成归去计，一心先算却来程。",
            "望中遥想深恩处，三朵仙山目畔横。",
            "。"
        ],
        "notes": "",
        "id": "17efea8771d1d5af32d61254c371f84f"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "留别女道士",
        "preface": "",
        "paragraphs": [
            "每恨尘中厄宦涂，数年深喜识麻姑。"
        ],
        "notes": "",
        "id": "296125fbea466b213879b142fac55897"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "酬进士杨赡送别",
        "preface": "",
        "paragraphs": [
            "海山遥望晓烟浓，百幅帆张万里风。",
            "悲莫悲兮儿女事，不须怊怅别离中。"
        ],
        "notes": "",
        "id": "56b818f134f2234625eb05030ad79346"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "楚州张尚书水郭相迎因以诗谢",
        "preface": "",
        "paragraphs": [
            "楚天萧瑟碧云秋，旟隼高飞访叶舟。",
            "万里乘槎从此去，预愁魂断谢公楼。"
        ],
        "notes": "",
        "id": "ae43690d786ecffc61584ef4e7db864c"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "酬吴峦秀才惜别二绝句 一",
        "preface": "",
        "paragraphs": [
            "荣禄危时未及亲，莫嗟歧路𫏐劳身。",
            "今朝远别无他语，一片心须不愧人。"
        ],
        "notes": "",
        "id": "29180d314b15489a98f4fe35d7bad026"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "酬吴峦秀才惜别二绝句 二",
        "preface": "",
        "paragraphs": [
            "残日塞鸿高的的，暮烟汀树远依依。",
            "此时回首情何限，天际孤帆窣浪飞。"
        ],
        "notes": "",
        "id": "b19b751c81296e3232d438bfe9cb0cef"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "石峰（原注：中和甲辰年冬十月，奉使东泛，泊舟于大珠山下。凡所入目，命为篇名，啸月吟风，贮成十首寄高员外。）",
        "preface": "",
        "paragraphs": [
            "巉嵒绝顶欲摩天，海日初开一朶莲。",
            "势削不容凡树木，格高唯惹好云烟。",
            "点苏寒影粧新雪，戞玉清音喷细泉。",
            "静想蓬莱只如此，应当月夜会群仙。"
        ],
        "notes": "",
        "id": "41f19b544b2c23c3d2f91c1e07dce514"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "潮浪",
        "preface": "",
        "paragraphs": [
            "骤雪翻霜千万重，往来弦望蹑前踪。",
            "见君终更能怀信，惭我趋时尽放慵。",
            "石壁战声飞霹雳，云峰倒影撼芙蓉。",
            "因思宗悫长风语，壮气横生忆卧龙。",
            "。"
        ],
        "notes": "",
        "id": "051300aa7c61be724945d3e9c358716c"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "沙汀",
        "preface": "",
        "paragraphs": [
            "远看还似雪花飞，弱质由来不自持。",
            "聚散只凭潮浪簸，高低况被海风吹。",
            "烟笼静练入行绝，日射凝霜鹤步迟。",
            "别恨满怀吟到夜，那堪又值月圆时。"
        ],
        "notes": "",
        "id": "e2b2e84add77e522bac3b034ca78a239"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "野烧",
        "preface": "",
        "paragraphs": [
            "望中旌斾忽缤纷，疑是横行出塞军。",
            "猛焰燎空欺落日，狂烟遮野截归云。",
            "莫嫌牛马皆妨牧，须喜狐狸尽丧群。",
            "只恐风驱上山去，虚教玉石一时焚。"
        ],
        "notes": "",
        "id": "3c36bbde4d22c7c435805b3bbc654c6e"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "杜鹃",
        "preface": "",
        "paragraphs": [
            "石罅根危叶易干，风霜偏觉见摧残。",
            "已饶野菊夸秋艳，应羡岩松保岁寒。",
            "可惜含芳临碧海，谁能移植到朱栏。",
            "与凡草木还殊品，只恐樵夫一例看。"
        ],
        "notes": "",
        "id": "dfaed12af90ac8ef6e877127a599df7f"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "海鸥",
        "preface": "",
        "paragraphs": [
            "慢随花浪飘飘然，轻摆毛衣真水仙。",
            "出没自由尘外境，往来□□洞中天。",
            "稻粱滋味好不识，风月性灵深可怜。",
            "想得漆园蝴蝶梦，只应如我对君眠。"
        ],
        "notes": "",
        "id": "bccea680ac8051217b8cefaabb70a84d"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "山顶危石",
        "preface": "",
        "paragraphs": [
            "万古天成胜琢磨，高高顶上立青螺。",
            "永无飞溜侵凌得，唯有闲云拨触多。",
            "峻影每先迎海日，危形长恐坠潮波。",
            "纵饶蕴玉谁回顾，举世谋身笑卞和。"
        ],
        "notes": "",
        "id": "833d10c59be8e69c9590325001ab8d7d"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "石上矮松",
        "preface": "",
        "paragraphs": [
            "不材终得老烟霞，涧底何如在海涯。",
            "日引暮阴齐岛树，风敲夜子落潮沙。",
            "自能盘石根长固，岂恨凌云路尚赊。",
            "莫讶低颜无所愧，栋梁堪入晏婴家。"
        ],
        "notes": "",
        "id": "ef6140aaa790c08bd8dae2faef5d9f91"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "红叶树",
        "preface": "",
        "paragraphs": [
            "白云岩畔立仙姝，一簇烟萝倚画图。",
            "丽色也知于世有，闲情长得似君无。",
            "宿粧含露疑垂泣，醉态迎风欲待扶。",
            "吟对寒林却惆怅，山中犹自辨荣枯。"
        ],
        "notes": "",
        "id": "6bbfa07b89f464e1234aac4f14cc7887"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "石上流泉",
        "preface": "",
        "paragraphs": [
            "琴曲虽夸妙手弹，远轮云底响珊珊。",
            "静无纤垢侵金镜，时有轻飔触玉盘。",
            "呜咽张良言未用，潺湲孙楚枕应寒。",
            "寻思堪惜清冷色，流入沧溟便一般。"
        ],
        "notes": "",
        "id": "fcd6ff9fcb6dfe3f7e82f2d5bdb5b542"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "和友人除夜见寄",
        "preface": "",
        "paragraphs": [
            "与君相见且歌吟，莫恨流年挫壮心。",
            "幸得东风已迎路，好花时节到鸡林。"
        ],
        "notes": "",
        "id": "e93e70e9edbd730c2adcfb9c360d8a83"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "东风",
        "preface": "",
        "paragraphs": [
            "知尔新从海外来，晓窗吟坐思难裁。",
            "堪怜时复撼书幌，似报故园花欲开。"
        ],
        "notes": "",
        "id": "765cdabc51c6fd1c4f59a3e3181289de"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "海边春望",
        "preface": "",
        "paragraphs": [
            "鸥鹭分飞高复低，远汀幽草欲萋萋。",
            "此时千里万里意，目极暮云翻自迷。"
        ],
        "notes": "",
        "id": "f9afa5605d8761a023a42b778e63c7a2"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "春晓闲望",
        "preface": "",
        "paragraphs": [
            "山面嬾云风恼散，岸头顽雪日欺销。",
            "独吟光景情何限，犹赖沙鸥伴寂寥。",
            "。"
        ],
        "notes": "",
        "id": "a05179dafea331beb7e87fff496a147f"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "海边闲步",
        "preface": "",
        "paragraphs": [
            "潮波静退步登沙，落日山头簇暮霞。",
            "春色不应长恼我，看看即醉故园花。"
        ],
        "notes": "",
        "id": "a9876fc7a3317f0bb098a1991dbd2d69"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "将归海东巉山春望",
        "preface": "",
        "paragraphs": [
            "目极烟波浩渺间，晓乌飞处认乡关。",
            "旅愁从此休凋鬓，行色偏能助破颜。",
            "浪蹙沙头花扑岸，云粧石顶叶笼山。",
            "寄言来往鸱夷子，谁把千金解买闲。"
        ],
        "notes": "",
        "id": "be0fb8a4d47d18c0ad99c449f2be1fda"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "和金员外赠巉山清上人",
        "preface": "",
        "paragraphs": [
            "海畔云庵倚碧螺，远离尘日称僧家。",
            "劝君休问芭蕉喻，看取春风撼浪花。"
        ],
        "notes": "",
        "id": "da01d15ca08a2b9050e7be24f87c9881"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "题海门兰若柳",
        "preface": "",
        "paragraphs": [
            "广陵城畔别蛾眉，岂料相逢在海涯。",
            "只恐观音菩萨惜，临行不敢折纤枝。",
            "（〖1〗以上三十首诗见《桂苑笔耕集》第二十卷。",
            "〖2〗按南京图书馆藏有高丽活字印本《桂苑笔耕集》二十卷，前有高丽人洪奭周、徐有矩二序。",
            "特节录徐有矩序中有涉崔致远行事者如次，其文曰：「《桂苑笔耕集》二十卷，新罗孤云崔公在唐淮南幙府时公私应酬之作，而东还之后，手编表进于朝者也。",
            "公名致远，字海夫，孤云其号也。",
            "湖南之沃沟〖新罗地名〗人。",
            "幼颖慧绝伦，年十二，从商舶入中原。",
            "十八举进士第。",
            "久之，调溧水县尉，任满而罢。",
            "时值黄巢之乱，诸道得营都统高骈开府淮南，辟公为都统巡官，凡表状文告，皆出公手。",
            "其《讨黄巢檄》，天下传诵。",
            "奏除殿中侍御史，赐绯鱼袋。",
            "后四年，充国信使东归，事宪康王、定康王为翰林学士、兵部侍郎，出为武城太守。",
            "真圣时，契家入江阳郡伽倻山以终焉。",
            "葬在湖西之鸿山。",
            "……」）。"
        ],
        "notes": "",
        "id": "7e83855b59157626b52d625ec74e9719"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "秋夜雨中",
        "preface": "",
        "paragraphs": [
            "秋风唯苦吟，举世少知音。",
            "窗前三更雨，灯前万里心。",
            "（金东勋云见《东文选》卷十九）。"
        ],
        "notes": "",
        "id": "6e373ffa880c698be908a11563597a3c"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "登润州慈和寺上房",
        "preface": "",
        "paragraphs": [
            "登临𫏐隔路歧尘，吟想兴亡恨益新。",
            "画角声中朝暮浪，青山影里古今人。",
            "霜摧玉树花无主，风暖金陵草自春。",
            "赖有谢家余景在，常叫词客爽精神。"
        ],
        "notes": "",
        "id": "7e5985d32f1abd175d819485127ba0ff"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "送吴进士峦归江南",
        "preface": "",
        "paragraphs": [
            "自识君来几度别，此回相别恨重重。",
            "干戈到处方多事，诗酒何时得再逢。",
            "远树参差江畔路，寒云零落马前峰。",
            "行行遇景传新作，莫学嵇康尽放慵。"
        ],
        "notes": "",
        "id": "7536d265e0ee1767875c7a4f043757ca"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "秋日再经盱眙县寄李长官",
        "preface": "",
        "paragraphs": [
            "孤蓬再此接恩辉，吟对秋风怅有违。",
            "门柳己凋新岁叶，旅人犹着去年衣。",
            "路迷霄汉愁中老，家隔烟波梦里归。",
            "自叹身如春社燕，画梁高处又来飞。"
        ],
        "notes": "",
        "id": "4ffd3cd9271f619c486d8dcea4b69dc2"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "暮春即事和顾云友使",
        "preface": "",
        "paragraphs": [
            "东风遍阅百般香，意绪偏饶柳带长。",
            "苏武书回深塞尽，庄周梦逐落花忙。",
            "好凭残景朝朝醉，难把离心寸寸量。",
            "正是浴沂时节日，旧游魂断白云乡。",
            "（以上五首录自《社会科学战线》一九八四年第四期刊何鸣雁《新罗诗人崔致远》一文）。"
        ],
        "notes": "",
        "id": "ac10c55a6465b247ae195674f4c51368"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "山阳与乡友话别",
        "preface": "",
        "paragraphs": [
            "相逢暂乐楚山春，又欲分离泪满巾。",
            "莫怪临风偏怅望，异乡难遇故乡人。",
            "（《东文选》卷十九）。"
        ],
        "notes": "",
        "id": "57c03fb9cc691c56b896959ea6e4be64"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "狐能化美女，狸亦作书生。",
            "谁知异物类，幻惑同人形。",
            "变化尚非艰，操心良独难。",
            "欲辨真与伪，愿磨心镜看。",
            "（同前卷四）。"
        ],
        "notes": "",
        "id": "eec6877785dda2531899c0d568a39db1"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "江南女",
        "preface": "",
        "paragraphs": [
            "江南荡风俗，养女娇且怜。",
            "性冶耻针线，妆成调管弦。",
            "所学非雅音，多被春心牵。",
            "自谓芳华色，长占艳阳年。",
            "却笑邻家女，终朝弄机杼。",
            "机杼纵劳身，罗衣不到汝。",
            "（同前）。"
        ],
        "notes": "",
        "id": "56b6ee6478d5df90e3a54e50d999d0a5"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "寓兴",
        "preface": "",
        "paragraphs": [
            "愿言扃利门，不使损遗体。",
            "争奈探珠者，轻生入海底。",
            "心荣尘易染，心垢正难洗。",
            "澹泊与谁论，世路嗜甘醴。",
            "（同前）。"
        ],
        "notes": "",
        "id": "cdce8882d9ebddccecec0bf292a0ae23"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "蜀葵花",
        "preface": "",
        "paragraphs": [
            "寂寞荒田侧，繁花压柔枝。",
            "香轻梅雨歇，影带麦风欹。",
            "车马谁见赏，蜂蝶徒相窥。",
            "自惭生地贱，堪恨人弃遗。",
            "（同前。",
            "以上五首皆录自《中央民族学院学报》一九八五年第一期刊金东勋《晚唐著名诗人崔致远》一文）。"
        ],
        "notes": "",
        "id": "f3394252bf4feeb650e5d07313045359"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "梦中作",
        "preface": "",
        "paragraphs": [
            "粪墙师有诫，经笥我无慙。",
            "乱世成何事，唯添七不堪。",
            "（《大正藏》本《唐大荐福寺故寺主翻经大德法藏和尚传》）（按：此诗为崔致远天复四年春梦中遇宰予、边孝先二贤，前二句为二贤句，后二句为崔续成之。",
            "按：崔致远归国后诗，今获见十一首，附录于次，以便参考。",
            "）。"
        ],
        "notes": "",
        "id": "098660bbc8a04b25ec80333574c1afbc"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "题伽倻山读书堂瀑布",
        "preface": "",
        "paragraphs": [
            "狂喷垒石吼重峦，人语难分咫尺间。",
            "常恐是非声到耳，故教流水尽笼山。",
            "（何鸣雁文引。",
            "又见《新增东国舆地胜览》卷三十）。"
        ],
        "notes": "",
        "id": "d15d1bb891acdc2baba00a285a9b4e8c"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "乡乐杂咏五首 金丸",
        "preface": "",
        "paragraphs": [
            "回身掉臂弄金丸，月转星浮满眼看。",
            "纵有宜僚那胜此，定知鲸海息波澜。"
        ],
        "notes": "",
        "id": "ff50f8b06da165264c2734849052c78c"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "乡乐杂咏五首 月颠",
        "preface": "",
        "paragraphs": [
            "肩高项缩发崔嵬，攘臂群儒鬬酒杯。",
            "听得歌声人尽笑，夜头旗帜晓头催。"
        ],
        "notes": "",
        "id": "767f73b5e0fffdb285f616c2db1e71da"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "乡乐杂咏五首 大面",
        "preface": "",
        "paragraphs": [
            "黄金面色是其人，手抱珠鞭役鬼神。",
            "疾步徐趍呈雅舞，宛如丹凤舞尧春。"
        ],
        "notes": "",
        "id": "92fe66ec96d6b979273cfef59d1cb063"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "乡乐杂咏五首 束毒",
        "preface": "",
        "paragraphs": [
            "蓬头蓝面异人间，押队来庭学舞鸾。",
            "打鼓冬冬风瑟瑟，南奔北跃也无端。"
        ],
        "notes": "",
        "id": "26caf5265bd20def952163d366533833"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "乡乐杂咏五首 狻猊",
        "preface": "",
        "paragraphs": [
            "远涉流沙万里来，毛衣破尽着尘埃。",
            "摇头摆尾驯仁德，雄气宁同百兽才。",
            "（《三国史记》卷三二）。"
        ],
        "notes": "",
        "id": "c54b13f06a3644e60236d32cab1d2f7f"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "寄颢源上人",
        "preface": "",
        "paragraphs": [
            "终日低头弄笔端，从人杜口话心难。",
            "远离尘世虽堪喜，争奈风情未肯阑。",
            "影鬬晴霞红叶径，声连夜雨白云湍。",
            "吟魂对景无羇绊，四海深机忆道安。",
            "（《新增东国舆地胜览》卷三十）。"
        ],
        "notes": "",
        "id": "42a08def6b62bbd4ac10ff656d4001ca"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "赠金川寺主",
        "preface": "",
        "paragraphs": [
            "白云溪畔创仁寺，三十年来此住持。",
            "笑指门前一条路，才离山下有千歧。",
            "（《东文选》卷十九）。"
        ],
        "notes": "",
        "id": "1cb1360e5f0aa19416c34903c0922411"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "入山诗",
        "preface": "",
        "paragraphs": [
            "僧乎莫道青山好，山好何事更出山。",
            "试看他日吾踪迹，一入青山更不还。",
            "（见《汉诗选集》。",
            "以上二首录自金东勋文。",
            "）。"
        ],
        "notes": "",
        "id": "59e635006af50e53234af7b2281ae3df"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "智异山花开洞",
        "preface": "",
        "paragraphs": [
            "东国花开洞，壶中别有天。",
            "仙人推玉枕，身世倏千年。",
            "（见赵书印编《韩国文苑》卷七，注出《择里志》题注云：「宣庙时有僧得之岩石间云。",
            "」）。"
        ],
        "notes": "",
        "id": "8ea6c76d7ec77abb4e41f796dc038e74"
    },
    {
        "author": "崔致远",
        "dynasty": "唐",
        "type": "诗",
        "rhythmic": "",
        "title": "临镜台",
        "preface": "",
        "paragraphs": [
            "烟峦簇簇水溶溶，镜里人家对碧峰。",
            "何处孤帆饱风去，瞥然飞鸟杳无踪。",
            "（录自韦旭升《朝鲜文学史》）（按：据金东勋说，崔诗除《全唐诗逸》及《桂苑笔耕集》〖已收《全唐诗补逸》〗所收外，《三国史记》存五首，《东文选》收三十首，另见于石刻、方志者尚有十余首，共存百首左右。",
            "今所得仅二十余首，尚缺二十首左右。",
            "据前引各文所述，未见者有《饶州鄱阳亭》、《夜赠乐官》、《芋江驿湾》、《赠智光上人》等。",
            "又按：《朝鲜文学史》录崔匡裕《长安春日有感》云：「麻衣难拂路歧尘，鬓改颜衰晓镜新。",
            "上国好花愁里艳，故园芳树梦中春。",
            "扁舟烟月思浮海，羸马关河倦问津。",
            "只为未酬萤雪志，绿杨莺语太伤神。",
            "」又谓其另有《郊居呈知己》、《忆南李处士》等诗，崔承祐有《送曹松入罗浮》、朴仁范有《九成宫怀古》、《泾州龙朔寺》、《江行呈张秀才》诗。",
            "诸诗皆新罗人在唐时所作，因未注出处，世次不明，又仅录一首，姑附识于此。",
            "）。"
        ],
        "notes": "",
        "id": "248af72b674c9d19f18c741fd933f2d7"
    }
]