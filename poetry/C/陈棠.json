[
    {
        "author": "陈棠",
        "dynasty": "宋",
        "type": "诗",
        "rhythmic": "",
        "title": "晚步",
        "preface": "",
        "paragraphs": [
            "晚步沙头倚小晴，南山正与暮云横。",
            "栖鸦啼处野烟合，飞鸟去边孤月生。",
            "树暗风微花气度，溪深雨涨水痕平。",
            "夜阑衣湿迷归路，仿佛前村灯火明。"
        ],
        "notes": "",
        "id": "ff0b14d2cbf79bdd88cfce41cc3fd585"
    },
    {
        "author": "陈棠",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂  其一",
        "preface": "",
        "paragraphs": [
            "黄合雍容静塞尘，凌烟功就便抽身。",
            "三年暂别长安日，五亩来追独乐春。",
            "槐鼎政须还国老，谿山聊且慰骚人。",
            "似闻天语传中使，行告廷臣设九宾。"
        ],
        "notes": "",
        "id": "e0211f31185abfa254abffbb9cec9218"
    },
    {
        "author": "陈棠",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂  其二",
        "preface": "",
        "paragraphs": [
            "解组归来万事休，买茅初葺一堂幽。",
            "绿筠晓月摇苍珮，红树春风散彩斿。",
            "鸥鹭心情虽退志，麒麟图画尚追求。",
            "行看驰驲趋丹陛，趁取闲时秉烛游。"
        ],
        "notes": "",
        "id": "e8cf3a66354cdeff32cc3897df9d31ae"
    },
    {
        "author": "陈棠",
        "dynasty": "宋",
        "type": "诗",
        "rhythmic": "",
        "title": "登帢帻峰",
        "preface": "",
        "paragraphs": [
            "云碍虚簷日，风号老木秋。",
            "山城围晚翠，江槛俯寒流。",
            "世事悲苍狗，生涯付白鸥。",
            "烟尘犹在眼，浑欲不胜愁。"
        ],
        "notes": "",
        "id": "d8587e3ff8f37e07c3157e0290bb92ef"
    }
]