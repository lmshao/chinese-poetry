[
    {
        "author": "岑义",
        "dynasty": "唐",
        "type": "诗",
        "rhythmic": "",
        "title": "黄金台",
        "preface": "",
        "paragraphs": [
            "雕墙峻字无不亡，蓟城筑宫国乃昌。",
            "屈身延士礼优异，四方英俊如云翔。",
            "郭生马喻真良策，亟卿拜乐卿为上客。",
            "兵行旬日入临淄，秦楚诸君咸辟易。",
            "夙心已雪先王耻，七十齐城祇余二。",
            "君王先去主帅逃，叹息后人非继志。",
            "巍台悲惨朔风号，不知骑劫何时招。",
            "（《古今图书集成·职方典》二九《顺天府部》）。"
        ],
        "notes": "",
        "id": "2ce6ca73ee6c71350704d13032d92202"
    }
]