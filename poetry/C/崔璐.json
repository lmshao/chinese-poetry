[
    {
        "author": "崔璐",
        "dynasty": "唐",
        "type": "诗",
        "rhythmic": "",
        "title": "览皮先辈盛制因作十韵以寄用伸欵仰",
        "preface": "",
        "paragraphs": [
            "河岳挺灵异，星辰精气殊。",
            "在人为英杰，与国作祯符。",
            "襄阳得奇士，俊迈真龙驹。",
            "勇果鲁仲由，文赋蜀相如。",
            "浑浩江海广，葩华桃李敷。",
            "小言入无间，大言塞空虚。",
            "几人游赤水，夫子得玄珠。",
            "鬼神争奥秘，天地惜洪𬬻。",
            "既有曾参行，仍兼君子儒。",
            "吾知上帝意，将使居黄枢。",
            "好保千金体须为万姓谟。"
        ],
        "notes": "",
        "id": "2a46b3c30f55bfc3d31e872acb846263"
    }
]