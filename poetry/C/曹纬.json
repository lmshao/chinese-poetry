[
    {
        "author": "曹纬",
        "dynasty": "宋",
        "type": "诗",
        "rhythmic": "",
        "title": "山行",
        "preface": "",
        "paragraphs": [
            "日出过山头，日入宿山下。",
            "我行山亦行，隐隐似奔马。",
            "朝昏山送迎，山意自倾写。",
            "借问征途间，谁如此山者。"
        ],
        "notes": "",
        "id": "2d48a5477f3d29c81c297ac355d1b8e6"
    },
    {
        "author": "曹纬",
        "dynasty": "宋",
        "type": "诗",
        "rhythmic": "",
        "title": "自齐山借舟泛湖还家",
        "preface": "",
        "paragraphs": [
            "十里平湖漫不流，晚风吹浪打行舟。",
            "定知归得侵灯火，家在菰蒲最尽头。"
        ],
        "notes": "",
        "id": "d8e39f76edb1e6bd8c8839daa735a3ac"
    },
    {
        "author": "曹纬",
        "dynasty": "宋",
        "type": "诗",
        "rhythmic": "",
        "title": "客有遗予画梅花者淡墨晕成因命之曰梅影",
        "preface": "",
        "paragraphs": [
            "忆昔神游姑射山，梦中栩栩片时还。",
            "冰肤不许寻常见，故隐轻云薄雾间。"
        ],
        "notes": "",
        "id": "c06757a8ab51cbf7416b15fdd9eba153"
    },
    {
        "author": "曹纬",
        "dynasty": "宋",
        "type": "诗",
        "rhythmic": "",
        "title": "雁",
        "preface": "",
        "paragraphs": [
            "云飞水宿过炎凉，回想来时道路长。",
            "夜月照惊惟吊影，朔风吹断不成行。",
            "人间无处逃矰缴，岁晚何曾饱稻粱。",
            "傥以能鸣免烹死，系书犹可到衡阳。"
        ],
        "notes": "",
        "id": "2e7f5c59a0d4f168b988feeb7588668d"
    },
    {
        "author": "曹纬",
        "dynasty": "宋",
        "type": "诗",
        "rhythmic": "",
        "title": "清溪亭",
        "preface": "",
        "paragraphs": [
            "波平渺渺草萋萋，远目非昏望欲迷。",
            "敢以安闲侵白鸟，聊将衰病照清溪。",
            "百年无事双蓬鬓，万里归心独杖藜。",
            "徙倚无人见牢落，水流东去夕阳西。"
        ],
        "notes": "",
        "id": "485651a68fa04535a404ec67ca3f5ec8"
    },
    {
        "author": "曹纬",
        "dynasty": "宋",
        "type": "诗",
        "rhythmic": "",
        "title": "次韵曹好谦负春",
        "preface": "",
        "paragraphs": [
            "作计寻芳不属贫，可怜风物自良辰。",
            "飞花有意能留客，啼鸟多情解唤人。",
            "涉世乍惊翻手薄，论交多语白头新。",
            "十年异县伤流落，来往山州枉过春。"
        ],
        "notes": "",
        "id": "a0ea3f6882545e4e7fdc376d7cae43ca"
    },
    {
        "author": "曹纬",
        "dynasty": "宋",
        "type": "诗",
        "rhythmic": "",
        "title": "春日忆西湖简家弟元宠",
        "preface": "",
        "paragraphs": [
            "天涯孤客意堪哀，病眼逢春只强开。",
            "闭户不知花老去，卷帘方觉燕归来。",
            "风休潩水光如拭，雨霁箕山翠作堆。",
            "遥想西湖图画里，几多车马踏青回。"
        ],
        "notes": "",
        "id": "2e172e0649ed11b016a7bceb25eb87ed"
    },
    {
        "author": "曹纬",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "水带断槎流。"
        ],
        "notes": "",
        "id": "233ab4f188d85cc884baf5bb6170a441"
    },
    {
        "author": "曹纬",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "天涯少知遇。"
        ],
        "notes": "",
        "id": "f56e7a695ab9fc62be92c8fb9cca1ec3"
    },
    {
        "author": "曹纬",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "日依平野没。"
        ],
        "notes": "",
        "id": "694befadbea09b083c22b433da67b4bd"
    },
    {
        "author": "曹纬",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "登临独立时。"
        ],
        "notes": "",
        "id": "8d109e89776dcac0df598efa140db732"
    },
    {
        "author": "曹纬",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "孤芳高节共亭亭。"
        ],
        "notes": "",
        "id": "27d5bc622722204aea461dc6b1a74013"
    },
    {
        "author": "曹纬",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "数枝春色岂无情。"
        ],
        "notes": "",
        "id": "74e7c7611354c996173d483833ca3732"
    },
    {
        "author": "曹纬",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "自笑无机触事真。"
        ],
        "notes": "",
        "id": "d99b182252418b4f8ebde98512193315"
    }
]