[
    {
        "author": "曹纬",
        "dynasty": "宋",
        "type": "诗",
        "rhythmic": "",
        "title": "山行",
        "preface": "",
        "paragraphs": [
            "日出过山头，日入宿山下。",
            "我行山亦行，隐隐似奔马。",
            "朝昏山送迎，山意自倾写。",
            "借问征途间，谁如此山者。"
        ],
        "notes": "",
        "id": "12b015ebf79d056c5cbb30d7feb539e4"
    },
    {
        "author": "曹纬",
        "dynasty": "宋",
        "type": "诗",
        "rhythmic": "",
        "title": "自齐山借舟泛湖还家",
        "preface": "",
        "paragraphs": [
            "十里平湖漫不流，晚风吹浪打行舟。",
            "定知归得侵灯火，家在菰蒲最尽头。"
        ],
        "notes": "",
        "id": "0b1c134a9ff841070243d02d2c40cec2"
    },
    {
        "author": "曹纬",
        "dynasty": "宋",
        "type": "诗",
        "rhythmic": "",
        "title": "客有遗予画梅花者淡墨晕成因命之曰梅影",
        "preface": "",
        "paragraphs": [
            "忆昔神游姑射山，梦中栩栩片时还。",
            "冰肤不许寻常见，故隐轻云薄雾间。"
        ],
        "notes": "",
        "id": "086d33ffbe337ff4ce248b6d5442154c"
    },
    {
        "author": "曹纬",
        "dynasty": "宋",
        "type": "诗",
        "rhythmic": "",
        "title": "雁",
        "preface": "",
        "paragraphs": [
            "云飞水宿过炎凉，回想来时道路长。",
            "夜月照惊惟吊影，朔风吹断不成行。",
            "人间无处逃矰缴，岁晚何曾饱稻粱。",
            "傥以能鸣免烹死，系书犹可到衡阳。"
        ],
        "notes": "",
        "id": "d502fc95063a914867d2b0aac9646fc2"
    },
    {
        "author": "曹纬",
        "dynasty": "宋",
        "type": "诗",
        "rhythmic": "",
        "title": "清溪亭",
        "preface": "",
        "paragraphs": [
            "波平渺渺草萋萋，远目非昏望欲迷。",
            "敢以安闲侵白鸟，聊将衰病照清溪。",
            "百年无事双蓬鬓，万里归心独杖藜。",
            "徙倚无人见牢落，水流东去夕阳西。"
        ],
        "notes": "",
        "id": "bbc0b9353041cb367dc5412406a49ba7"
    },
    {
        "author": "曹纬",
        "dynasty": "宋",
        "type": "诗",
        "rhythmic": "",
        "title": "次韵曹好谦负春",
        "preface": "",
        "paragraphs": [
            "作计寻芳不属贫，可怜风物自良辰。",
            "飞花有意能留客，啼鸟多情解唤人。",
            "涉世乍惊翻手薄，论交多语白头新。",
            "十年异县伤流落，来往山州枉过春。"
        ],
        "notes": "",
        "id": "924b0308be3729f9a78eb69efbde05d3"
    },
    {
        "author": "曹纬",
        "dynasty": "宋",
        "type": "诗",
        "rhythmic": "",
        "title": "春日忆西湖简家弟元宠",
        "preface": "",
        "paragraphs": [
            "天涯孤客意堪哀，病眼逢春只强开。",
            "闭户不知花老去，卷帘方觉燕归来。",
            "风休潩水光如拭，雨霁箕山翠作堆。",
            "遥想西湖图画里，几多车马踏青回。"
        ],
        "notes": "",
        "id": "00d886471addbeb0f6e393cb28c508d2"
    },
    {
        "author": "曹纬",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "水带断槎流。"
        ],
        "notes": "",
        "id": "233ab4f188d85cc884baf5bb6170a441"
    },
    {
        "author": "曹纬",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "天涯少知遇。"
        ],
        "notes": "",
        "id": "f56e7a695ab9fc62be92c8fb9cca1ec3"
    },
    {
        "author": "曹纬",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "日依平野没。"
        ],
        "notes": "",
        "id": "694befadbea09b083c22b433da67b4bd"
    },
    {
        "author": "曹纬",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "登临独立时。"
        ],
        "notes": "",
        "id": "8d109e89776dcac0df598efa140db732"
    },
    {
        "author": "曹纬",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "孤芳高节共亭亭。"
        ],
        "notes": "",
        "id": "8332288329415f9780d8c5dafdf390e5"
    },
    {
        "author": "曹纬",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "数枝春色岂无情。"
        ],
        "notes": "",
        "id": "df86d2ddd3d21f9f6cbc793eb03cd00a"
    },
    {
        "author": "曹纬",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "自笑无机触事真。"
        ],
        "notes": "",
        "id": "d93e9d06276a3c2e417717a1a7873088"
    }
]