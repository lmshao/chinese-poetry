[
    {
        "author": "曹汝弼",
        "dynasty": "宋",
        "type": "诗",
        "rhythmic": "",
        "title": "喜友人过隠居",
        "preface": "",
        "paragraphs": [
            "忽向新春里，闲过隠士家。",
            "旋收松上雪，来煮雨前茶。",
            "禽换新歌曲，梅妆隔岁花。",
            "应惭非遁者，难久在烟霞。"
        ],
        "notes": "",
        "id": "7503998c6274099aa3ff4c4aa8aed975"
    },
    {
        "author": "曹汝弼",
        "dynasty": "宋",
        "type": "诗",
        "rhythmic": "",
        "title": "怀寄披云峰诚上人",
        "preface": "",
        "paragraphs": [
            "院高穷木盛，野极静无言。",
            "险路通岩顶，香泉出石根。",
            "微风飘磬韵，幽鸟啄苔痕。",
            "常记相留夜，秋堂共听猿。"
        ],
        "notes": "",
        "id": "99f716d5ac6dff494a0da69ae459ec85"
    },
    {
        "author": "曹汝弼",
        "dynasty": "宋",
        "type": "诗",
        "rhythmic": "",
        "title": "再寄",
        "preface": "",
        "paragraphs": [
            "江城从别后，闻说在松间。",
            "度日长扃户，终年不下山。",
            "静为诗所役，闲免事相关。",
            "应喜云边客，冥搜鬓未斑。"
        ],
        "notes": "",
        "id": "435271f82739ad80791ab482eecd24bf"
    },
    {
        "author": "曹汝弼",
        "dynasty": "宋",
        "type": "诗",
        "rhythmic": "",
        "title": "赠披云峰岳长老",
        "preface": "",
        "paragraphs": [
            "禅外掩松扃，闲眠度岁阴。",
            "雨侵香篆湿，苔长屐痕深。",
            "水在铜瓶冷，云归玉磬沈。",
            "前山有灵药，时策杖藜寻。"
        ],
        "notes": "",
        "id": "ec6b2ff1b6f5410c962af8ebfe0353b9"
    },
    {
        "author": "曹汝弼",
        "dynasty": "宋",
        "type": "诗",
        "rhythmic": "",
        "title": "赠僧",
        "preface": "",
        "paragraphs": [
            "一从叨命服，乘兴入天台。",
            "院接石桥住，门临瀑布开。",
            "松闲应独坐，雪里更谁来。",
            "时复携藜杖，看云上古台。"
        ],
        "notes": "",
        "id": "95407f7105d8dd3ac07e09c5efdb92ba"
    }
]