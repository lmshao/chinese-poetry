[
    {
        "author": "陈栖筠",
        "dynasty": "宋",
        "type": "诗",
        "rhythmic": "",
        "title": "和潘良贵题明州三江亭韵",
        "preface": "",
        "paragraphs": [
            "红尘一点不相侵，下瞰澄江几万寻。",
            "地接海潮分鼎足，簷飞凤翼峙天心。",
            "三山有路云收幕，午夜无风月涌金。",
            "欲识龚黄报新政，满城争唱使君吟。"
        ],
        "notes": "",
        "id": "1a1db3b15522b828904a1c59589075eb"
    },
    {
        "author": "陈栖筠",
        "dynasty": "宋",
        "type": "诗",
        "rhythmic": "",
        "title": "赠泊宅翁方勺",
        "preface": "",
        "paragraphs": [
            "学道悠悠未见功，敢云凡质有仙风。",
            "他年一钵江湖去，先向苕溪访葛洪。"
        ],
        "notes": "",
        "id": "66f6f28e18023953f68488daadd26f16"
    }
]