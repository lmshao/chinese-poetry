[
    {
        "author": "蔡安持",
        "dynasty": "宋",
        "type": "诗",
        "rhythmic": "",
        "title": "题灵岩寺",
        "preface": "",
        "paragraphs": [
            "四绝之中剧最先，山围宫殿锁云烟。",
            "当年鹤驭归何处，世上犹传锡杖泉。"
        ],
        "notes": "",
        "id": "6b9b76d915d72726c4194917fdbab8a5"
    },
    {
        "author": "蔡安持",
        "dynasty": "宋",
        "type": "诗",
        "rhythmic": "",
        "title": "灵岩",
        "preface": "",
        "paragraphs": [
            "岱宗分秀萃灵岩，殿阁峥嵘叠嶂间。",
            "师感青蛇寻胜地，泉因白鹤贡禅关。",
            "松梯十里藏归路，僧梵千声响夜山。",
            "暂脱尘缨聊息驾，未容心逐片云闲。"
        ],
        "notes": "",
        "id": "505b16eb791172e007d15a753c75a25f"
    }
]