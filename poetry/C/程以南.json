[
    {
        "author": "程以南",
        "dynasty": "宋",
        "type": "诗",
        "rhythmic": "",
        "title": "苕溪晚泊",
        "preface": "",
        "paragraphs": [
            "一笑苕溪上，微茫驻日曛。",
            "鹭沙行个字，鱼水呷圆纹。",
            "晚色三家市，秋容几树云。",
            "行藏知有分，莫诵北山文。"
        ],
        "notes": "",
        "id": "72478df5d7005f919666b07d46ff4ad3"
    },
    {
        "author": "程以南",
        "dynasty": "宋",
        "type": "诗",
        "rhythmic": "",
        "title": "登晒蓑台",
        "preface": "",
        "paragraphs": [
            "晒蓑台子上，载酒共跻攀。",
            "竟日何妨醉，看云终是闲。",
            "千丝平岸柳，一发别州山。",
            "颇亦关乡念，春深未得闲。"
        ],
        "notes": "",
        "id": "67506cf884248224f95de2919c54826a"
    },
    {
        "author": "程以南",
        "dynasty": "宋",
        "type": "诗",
        "rhythmic": "",
        "title": "见方虚谷后自述",
        "preface": "",
        "paragraphs": [
            "清泠空想离骚国，至理难穷太极图。",
            "知有老人圮下履，恨无鸿宝枕中书。"
        ],
        "notes": "",
        "id": "38c3544422709aedca3edf2b1fcd6e5b"
    },
    {
        "author": "程以南",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "欲居东西瀼。"
        ],
        "notes": "",
        "id": "c3c10120a1b2fb7bef436a6a9b014b04"
    }
]