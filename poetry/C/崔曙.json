[
    {
        "author": "崔曙",
        "dynasty": "唐",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "绿笋总成竹，红花亦成子。",
            "能当此时好，独自幽闺里。",
            "夜夜苦更长，愁来不如死。"
        ],
        "notes": "",
        "id": "dd82ea64e6271b3231f740c54dd7fd2c"
    },
    {
        "author": "崔曙",
        "dynasty": "唐",
        "type": "诗",
        "rhythmic": "",
        "title": "宿大通和尚塔敬赠如上人兼呈常孙二山人",
        "preface": "",
        "paragraphs": [
            "支公已寂灭，影塔山上古。",
            "更有真僧来，道场救诸苦。",
            "一承微妙法，寓宿清净土。",
            "身心能自观，色相了无取。",
            "森森松映月，漠漠云近户。",
            "岭外飞电明，夜来前山雨。",
            "然灯见栖鸽，作礼闻信鼓。",
            "晓霁南轩开，秋华净天宇。",
            "愿言出世尘，谢尔申及甫。"
        ],
        "notes": "",
        "id": "696f7585f9388485c948551caf882d59"
    },
    {
        "author": "崔曙",
        "dynasty": "唐",
        "type": "诗",
        "rhythmic": "",
        "title": "送薛据之宋州",
        "preface": "",
        "paragraphs": [
            "无媒嗟失路，有道亦乘流。",
            "客处不堪别，异乡应共愁。",
            "我生早孤贱，沦落居此州。",
            "风土至今忆，山河皆昔游。",
            "一从文章事，两京春复秋。",
            "君去问相识，几人今白头。"
        ],
        "notes": "",
        "id": "9d544562eecc1083f5a7fdfc7be008b4"
    },
    {
        "author": "崔曙",
        "dynasty": "唐",
        "type": "诗",
        "rhythmic": "",
        "title": "山下晚晴",
        "preface": "",
        "paragraphs": [
            "寥寥远天净，谿路何空蒙。",
            "斜光照疎雨，秋气生白虹。",
            "云尽山色暝，萧条西北风。",
            "故林归宿处，一叶下梧桐。"
        ],
        "notes": "",
        "id": "dd4ca03459c5b7cdef0363e11978088e"
    },
    {
        "author": "崔曙",
        "dynasty": "唐",
        "type": "诗",
        "rhythmic": "",
        "title": "颍阳东溪怀古",
        "preface": "",
        "paragraphs": [
            "灵溪氛雾歇，皎镜清心颜。",
            "空色不映水，秋声多在山。",
            "世人久疎旷，万物皆自闲。",
            "白鹭寒更浴，孤云晴未还。",
            "昔时让王者，此地闭玄关。",
            "无以蹑高步，凄凉岑壑间。"
        ],
        "notes": "",
        "id": "0f72cedfc03082aa865c36ed57f3c149"
    },
    {
        "author": "崔曙",
        "dynasty": "唐",
        "type": "诗",
        "rhythmic": "",
        "title": "早发交崖山还太室作",
        "preface": "",
        "paragraphs": [
            "东林气微白，寒鸟急高翔。",
            "吾亦自兹去，北山归草堂。",
            "仲冬正三五，日月遥相望。",
            "萧萧过颍上，昽昽辨少阳。",
            "川冰生积雪，野火出枯桑。",
            "独往路难尽，穷阴人易伤。",
            "伤此无衣客，如何蒙雪霜。"
        ],
        "notes": "",
        "id": "ca99e9601fd0e6b491f596dce709f221"
    },
    {
        "author": "崔曙",
        "dynasty": "唐",
        "type": "诗",
        "rhythmic": "",
        "title": "奉试明堂火珠",
        "preface": "",
        "paragraphs": [
            "正位开重屋，凌空出火珠。",
            "夜来双月满，曙后一星孤。",
            "天净光难灭，云生望欲无。",
            "遥知太平代，国宝在名都。"
        ],
        "notes": "",
        "id": "dccfdd6a97517c45b12658cf43c3a79a"
    },
    {
        "author": "崔曙",
        "dynasty": "唐",
        "type": "诗",
        "rhythmic": "",
        "title": "途中晓发",
        "preface": "",
        "paragraphs": [
            "晓霁长风里，劳歌赴远期。",
            "云轻归海疾，月满下山迟。",
            "旅望因高尽，乡心遇物悲。",
            "故林遥不见，况在落花时。"
        ],
        "notes": "",
        "id": "1674e4f5c374751861c7d9b1e3731a31"
    },
    {
        "author": "崔曙",
        "dynasty": "唐",
        "type": "诗",
        "rhythmic": "",
        "title": "缑山庙",
        "preface": "",
        "paragraphs": [
            "遗庙宿阴阴，孤峰映绿林。",
            "步随仙路远，意入道门深。",
            "涧水流年月，山云变古今。",
            "祗闻风竹里，犹有凤笙音。"
        ],
        "notes": "",
        "id": "1d06eae33e3cc550039d75741200ae72"
    },
    {
        "author": "崔曙",
        "dynasty": "唐",
        "type": "诗",
        "rhythmic": "",
        "title": "同诸公谒启母祠",
        "preface": "",
        "paragraphs": [
            "閟宫凌紫微，芳草闭闲扉。",
            "帝子复何在，王孙游不归。",
            "春风鸣玉珮，暮雨拂灵衣。",
            "岂但湘江口，能令怀二妃。"
        ],
        "notes": "",
        "id": "d5f955138392145140662e15515affa3"
    },
    {
        "author": "崔曙",
        "dynasty": "唐",
        "type": "诗",
        "rhythmic": "",
        "title": "九日登望仙台呈刘明府容",
        "preface": "",
        "paragraphs": [
            "汉文皇帝有高台，此日登临曙色开。",
            "三晋云山皆北向，二陵风雨自东来。",
            "关门令尹谁能识，河上仙翁去不回。",
            "且欲近寻彭泽宰，陶然共醉菊花杯。"
        ],
        "notes": "",
        "id": "ddd95715baf13c8d6b4edd8f5e515c8a"
    },
    {
        "author": "崔曙",
        "dynasty": "唐",
        "type": "诗",
        "rhythmic": "",
        "title": "奉酬中书相公至日圆丘摄事合于中书后阁宿斋移止于集贤院叙怀见寄之作",
        "preface": "",
        "paragraphs": [
            "典籍开书府，恩荣避鼎司。",
            "郊丘资有事，斋戒守无为。",
            "宿雾蒙琼树，余香覆玉墀。",
            "进经逢乙夜，展礼值明时。",
            "勋共山河列，名同竹帛垂。",
            "年年佐尧舜，相与致雍熙。"
        ],
        "notes": "",
        "id": "c57d45d2c211b7c0a013385edfc72982"
    },
    {
        "author": "崔曙",
        "dynasty": "唐",
        "type": "诗",
        "rhythmic": "",
        "title": "登水门楼见亡友张贞期题望黄河诗因以感兴",
        "preface": "",
        "paragraphs": [
            "吾友东南美，昔闻登此楼。",
            "人随川上逝，书向壁中留。",
            "严子好真隐，谢公耽远游。",
            "清风初作颂，暇日复销忧。",
            "时与文字古，迹将山水幽。",
            "已孤苍生望，空见黄河流。",
            "流落年将晚，悲凉物已秋。",
            "天高不可问，掩泣赴行舟。"
        ],
        "notes": "",
        "id": "9e130f1718ae77ae873389cb4a0065fe"
    },
    {
        "author": "崔曙",
        "dynasty": "唐",
        "type": "诗",
        "rhythmic": "",
        "title": "对雨送郑陵",
        "preface": "",
        "paragraphs": [
            "别愁复经雨，别泪还如霰。",
            "寄心海上云，千里常相见。"
        ],
        "notes": "",
        "id": "8c8f8ed6fe2753a480d8b0d16c2ba74b"
    },
    {
        "author": "崔曙",
        "dynasty": "唐",
        "type": "诗",
        "rhythmic": "",
        "title": "嵩山寻冯炼师不遇",
        "preface": "",
        "paragraphs": [
            "青溪访道凌烟曙，王子仙成已飞去。",
            "更值空山雷雨时，云林薄暮归何处。"
        ],
        "notes": "",
        "id": "5b99eb9156a2d99b616a7bf48bd076a7"
    },
    {
        "author": "崔曙",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "夜台一闭无时尽，逝水东流何处还？田家收已尽，苍苍只白茅。"
        ],
        "notes": "",
        "id": "707f9438eb783f0fdc7aba3fecd4a80b"
    }
]