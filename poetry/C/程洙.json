[
    {
        "author": "程洙",
        "dynasty": "宋",
        "type": "诗",
        "rhythmic": "",
        "title": "秋晚怀友",
        "preface": "",
        "paragraphs": [
            "长亭一樽酒，犹记别时斟。",
            "碧草思前梦，黄花见此心。",
            "关河秋北望，天地日西沈。",
            "遥想山中桂，何人月下吟。"
        ],
        "notes": "",
        "id": "768226fc5219733bcfcace3c8c265734"
    },
    {
        "author": "程洙",
        "dynasty": "宋",
        "type": "诗",
        "rhythmic": "",
        "title": "雨晴",
        "preface": "",
        "paragraphs": [
            "溪雨生流水，山晴出白云。",
            "花来风逐逐，泥遣燕纷纷。",
            "客路犹千里，春光已十分。",
            "归从都下者，相遇说新闻。"
        ],
        "notes": "",
        "id": "e16499316b3a127b035d206991db7bee"
    },
    {
        "author": "程洙",
        "dynasty": "宋",
        "type": "诗",
        "rhythmic": "",
        "title": "奉送丞相讷斋程先生二首  其一",
        "preface": "",
        "paragraphs": [
            "先生富贵本无心，冰节从来照士林。",
            "三载调元名愈重，七章告老意何深。",
            "九重屡挽音形玉，一念难回归散金。",
            "此是吾邦真伟事，清风万古孰追寻。"
        ],
        "notes": "",
        "id": "26fbc6708e5ffef43edd85fcb4fb5e08"
    },
    {
        "author": "程洙",
        "dynasty": "宋",
        "type": "诗",
        "rhythmic": "",
        "title": "奉送丞相讷斋程先生二首  其二",
        "preface": "",
        "paragraphs": [
            "公相胸中蕴识几，中和不假佩弦韦。",
            "人心未免自强弱，公论何尝无是非。",
            "岁到寒时知劲节，事当难处见圆机。",
            "便须再出扶宗社，未许从容恋翠微。"
        ],
        "notes": "",
        "id": "fed9961a638768d355b7aecdaf858c4c"
    }
]