[
    {
        "author": "陈宗礼",
        "dynasty": "宋",
        "type": "诗",
        "rhythmic": "",
        "title": "题虞帝庙",
        "preface": "",
        "paragraphs": [
            "南国熏风入帝歌，至今遗庙只嵯峨。",
            "一天晓色怀明哲，四野春光想太和。",
            "存古尚瞻虞衮冕，抚时几换禹山河。",
            "海滨乐可忘天下，解写灵明是老轲。"
        ],
        "notes": "",
        "id": "421d7bcebf47592ec6535c50a285e625"
    },
    {
        "author": "陈宗礼",
        "dynasty": "宋",
        "type": "诗",
        "rhythmic": "",
        "title": "山行",
        "preface": "",
        "paragraphs": [
            "川原绿已张，春去今何在。",
            "深树涵幽姿，微云弄晴态。",
            "禽声互酬应，林霏闲明晦。",
            "渐远人迹稀，清音自虚籁。"
        ],
        "notes": "",
        "id": "926c5d061c5e68aa9c4718c1b79e809a"
    },
    {
        "author": "陈宗礼",
        "dynasty": "宋",
        "type": "诗",
        "rhythmic": "",
        "title": "晚出",
        "preface": "",
        "paragraphs": [
            "落日山气清，归禽噪林杪。",
            "意行忘远近，吟过深烟表。",
            "㶁㶁水萦田，幽幽云反峤。",
            "忽闻隣寺钟，沿途发长啸。"
        ],
        "notes": "",
        "id": "5562baae3f4eb6c3b5ad94d878b11bda"
    },
    {
        "author": "陈宗礼",
        "dynasty": "宋",
        "type": "诗",
        "rhythmic": "",
        "title": "晓行",
        "preface": "",
        "paragraphs": [
            "披衣起遐征，微茫认前路。",
            "哀鸿天际云，残月水边树。"
        ],
        "notes": "",
        "id": "52967ef2db804d92055a2457e0b7c7bd"
    },
    {
        "author": "陈宗礼",
        "dynasty": "宋",
        "type": "诗",
        "rhythmic": "",
        "title": "偕彭雅林游翠即席求和",
        "preface": "",
        "paragraphs": [
            "往事镌镵一梦同，游人聊此可从容。",
            "神仙已逝境犹在，洞府虽深户不封。",
            "阅遍古今云木老，洗空尘土石泉舂。",
            "此怀清白堪超世，何必星精特地逢。"
        ],
        "notes": "",
        "id": "53d21056e355ad820ca4256d66ff81bc"
    },
    {
        "author": "陈宗礼",
        "dynasty": "宋",
        "type": "诗",
        "rhythmic": "",
        "title": "玉岩  其一",
        "preface": "",
        "paragraphs": [
            "山蹊屈曲石玲珑，今古游人兴不穷。",
            "一一圆明人不识，却寻石□任中通。"
        ],
        "notes": "",
        "id": "e3e9026a20880bad89809d07fc6cc162"
    },
    {
        "author": "陈宗礼",
        "dynasty": "宋",
        "type": "诗",
        "rhythmic": "",
        "title": "玉岩  其二",
        "preface": "",
        "paragraphs": [
            "翠屏青紫互高低，清净仙人薜荔衣。",
            "正好观心坐岩下，忘归却是不忘归。"
        ],
        "notes": "",
        "id": "b1bd76443d3d43da4545e7f3d7a90e48"
    },
    {
        "author": "陈宗礼",
        "dynasty": "宋",
        "type": "诗",
        "rhythmic": "",
        "title": "石仙观",
        "preface": "",
        "paragraphs": [
            "千丈飞崖倚半空，火云时节此清风。",
            "身闲一日俱仙思，何用藏形古木中。"
        ],
        "notes": "",
        "id": "4d5b4ed0d6cd82e385900feca91ede2d"
    },
    {
        "author": "陈宗礼",
        "dynasty": "宋",
        "type": "诗",
        "rhythmic": "",
        "title": "澹山岩",
        "preface": "",
        "paragraphs": [
            "永州澹岩天下稀，山灵妙斲涪翁知。",
            "蹲猊翔凤献颖异，中有僊佛来娱嬉。",
            "我生骨相□冰雪，心境相□生怿悦。",
            "缘轻自笑来已迟，犹见岩前古时月。"
        ],
        "notes": "",
        "id": "0290453985857cbb3c60e8a866f79958"
    },
    {
        "author": "陈宗礼",
        "dynasty": "宋",
        "type": "诗",
        "rhythmic": "",
        "title": "紫霄观",
        "preface": "",
        "paragraphs": [
            "平陂复峻坂，曲折劳攀跻。",
            "中道忽孤绝，恍然遇安期。",
            "授以度世术，呼吸随风飞。",
            "长跪受隠文，三复叹且疑。",
            "变化岂不神，勾谲莫予期。",
            "回鞭指故山，从此问所归。"
        ],
        "notes": "",
        "id": "2fa6c3968a7e846df0e5a4c9ebe0d9ad"
    },
    {
        "author": "陈宗礼",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "山川半为蛮烟累，人物多因谪籍香。"
        ],
        "notes": "",
        "id": "3533be68c81a2e9df7e9ac28647bb7c8"
    }
]