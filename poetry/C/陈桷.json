[
    {
        "author": "陈桷",
        "dynasty": "宋",
        "type": "诗",
        "rhythmic": "",
        "title": "广化寺",
        "preface": "",
        "paragraphs": [
            "山高不受暑，秋到十分凉。",
            "望外去程远，闲中度日长。",
            "寺林投宿鸟，山路自归羊。",
            "物物各有适，羁愁逐异乡。"
        ],
        "notes": "",
        "id": "cbfcfe5f6e3344f41c86384293f8d4ea"
    },
    {
        "author": "陈桷",
        "dynasty": "宋",
        "type": "诗",
        "rhythmic": "",
        "title": "合掌岩",
        "preface": "",
        "paragraphs": [
            "合掌仙峰插汉高，下临沧海压波涛。",
            "看来疑是金仙子，无相光辉礼玉毫。"
        ],
        "notes": "",
        "id": "d46d7ef637c5948fabc35805caf78dc9"
    },
    {
        "author": "陈桷",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "神仙多是大罗客，我比大罗超一格。"
        ],
        "notes": "",
        "id": "ac2e55d1bcd4c2ecd762f7e1b01763a0"
    }
]