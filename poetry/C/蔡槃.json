[
    {
        "author": "蔡槃",
        "dynasty": "宋",
        "type": "诗",
        "rhythmic": "",
        "title": "游古寺",
        "preface": "",
        "paragraphs": [
            "山烟寒日暝，鸱殿与云齐。",
            "松鼠下阶走，竹鸡当户啼。",
            "碑荒文字古，僧老语音低。",
            "欲往应无计，斜阳照杖藜。"
        ],
        "notes": "",
        "id": "cc86d2320d712f4452d17a95654a54bb"
    },
    {
        "author": "蔡槃",
        "dynasty": "宋",
        "type": "诗",
        "rhythmic": "",
        "title": "竹",
        "preface": "",
        "paragraphs": [
            "每爱幽窗下，烟藂与露枝。",
            "才闻风起处，便是雨来时。",
            "节直将谁比，心虚只自知。",
            "青青长在眼，休说化龙迟。"
        ],
        "notes": "",
        "id": "cfa7ac330d4bc37f37b168532491a392"
    },
    {
        "author": "蔡槃",
        "dynasty": "宋",
        "type": "诗",
        "rhythmic": "",
        "title": "寄北磵",
        "preface": "",
        "paragraphs": [
            "拟定书中字，山中欲问谁。",
            "一从分手后，尽是断肠时。",
            "烧叶驱残冻，挑蔬备夕饥。",
            "相思不但此，明月梦魂随。"
        ],
        "notes": "",
        "id": "73f958373e35c49f77ff6d1d52f6b9b1"
    },
    {
        "author": "蔡槃",
        "dynasty": "宋",
        "type": "诗",
        "rhythmic": "",
        "title": "留别",
        "preface": "",
        "paragraphs": [
            "欲去休云易，相思恐弗禁。",
            "一床秋雨梦，千里暮云心。",
            "每自悲行役，知谁识老吟。",
            "西风闻过雁，记取问佳音。"
        ],
        "notes": "",
        "id": "94dec5ef4b6fc74a9e91cd7186e9d94c"
    },
    {
        "author": "蔡槃",
        "dynasty": "宋",
        "type": "诗",
        "rhythmic": "",
        "title": "山城即事",
        "preface": "",
        "paragraphs": [
            "独上山楼上，楼高望尽天。",
            "更无云一点，只有月孤圆。",
            "树老飘黄叶，湖空起白烟。",
            "故园音信断，愁绝不成眠。"
        ],
        "notes": "",
        "id": "4ab4b62c5f073dc2366b25a06b78ff3b"
    },
    {
        "author": "蔡槃",
        "dynasty": "宋",
        "type": "诗",
        "rhythmic": "",
        "title": "雪中怀祝声之",
        "preface": "",
        "paragraphs": [
            "逢人常自说，家远欲归难。",
            "身暂依莲社，心犹在杏坛。",
            "摊书灯下读，磨剑月中看。",
            "近日无消息，相思雨雪寒。"
        ],
        "notes": "",
        "id": "c8df7f9c59fa2b65b84890d9a9863ed9"
    },
    {
        "author": "蔡槃",
        "dynasty": "宋",
        "type": "诗",
        "rhythmic": "",
        "title": "寄何尉",
        "preface": "",
        "paragraphs": [
            "向晚出林麓，思君隔瀼湾。",
            "因看云过岭，不觉日沉山。",
            "犬吠疏篱下，牛归古道间。",
            "一声何处笛，明月上松关。"
        ],
        "notes": "",
        "id": "71f945d52a7ec6cbdefb5ab17a4e9480"
    },
    {
        "author": "蔡槃",
        "dynasty": "宋",
        "type": "诗",
        "rhythmic": "",
        "title": "客中",
        "preface": "",
        "paragraphs": [
            "举酒吟诗易，居贫作客难。",
            "一番思世事，半日倚阑干。",
            "霜重竹篱薄，风高石径寒。",
            "无言搔短髪，望眼到长安。"
        ],
        "notes": "",
        "id": "797ce414ba8db4a4dcc162682fe1d0e8"
    },
    {
        "author": "蔡槃",
        "dynasty": "宋",
        "type": "诗",
        "rhythmic": "",
        "title": "病中",
        "preface": "",
        "paragraphs": [
            "遶舍东风急，柴门静掩时。",
            "交情贫里见，药性病中知。",
            "沉寂心当定，清羸步懒移。",
            "呼童理书案，为管旧时书。"
        ],
        "notes": "",
        "id": "ad0386670bf06b7d11ad2118674d24f6"
    },
    {
        "author": "蔡槃",
        "dynasty": "宋",
        "type": "诗",
        "rhythmic": "",
        "title": "山居",
        "preface": "",
        "paragraphs": [
            "急雨开新霁，薫风献嫩凉。",
            "苔花停画壁，云叶护书床。",
            "枕上清风细，诗中雅兴长。",
            "地偏人到少，幽鸟语新篁。"
        ],
        "notes": "",
        "id": "9712f42fc5b4926f9c060fcabb517e4e"
    },
    {
        "author": "蔡槃",
        "dynasty": "宋",
        "type": "诗",
        "rhythmic": "",
        "title": "游梅庵",
        "preface": "",
        "paragraphs": [
            "一点尘难着，推窗晚翠开。",
            "早知延话久，悔不带诗来。",
            "医俗可无竹，耐交惟有梅。",
            "平生爱闲步，踏碎几莓苔。"
        ],
        "notes": "",
        "id": "24d61b210713a27c1a59ef40fa44113d"
    },
    {
        "author": "蔡槃",
        "dynasty": "宋",
        "type": "诗",
        "rhythmic": "",
        "title": "宿碧瑶山房",
        "preface": "",
        "paragraphs": [
            "市声不到处，作屋仅三间。",
            "洗砚添新水，开窗放远山。",
            "湿云侵树黑，疏雨蚀苔斑。",
            "近有闲生活，吟编手自删。"
        ],
        "notes": "",
        "id": "2c37100a385085beaa267c25d00ae298"
    },
    {
        "author": "蔡槃",
        "dynasty": "宋",
        "type": "诗",
        "rhythmic": "",
        "title": "人间",
        "preface": "",
        "paragraphs": [
            "弃尽人间事，西风掩竹门。",
            "无人争碧嶂，有鹤伴黄昏。",
            "扫石移云影，浇花润月痕。",
            "何须叹牢落，知我有乾坤。"
        ],
        "notes": "",
        "id": "fab8ba2cb34c394f3d6485b236f2f6aa"
    },
    {
        "author": "蔡槃",
        "dynasty": "宋",
        "type": "诗",
        "rhythmic": "",
        "title": "旅中",
        "preface": "",
        "paragraphs": [
            "梧叶响荒塘，秋宵不耐长。",
            "猿啼千嶂外，人在一灯旁。",
            "雁影溪桥月，钟声野寺霜。",
            "明朝又何处，烟水正茫茫。"
        ],
        "notes": "",
        "id": "15fc0148650d577ab17b9996c7eabfc9"
    },
    {
        "author": "蔡槃",
        "dynasty": "宋",
        "type": "诗",
        "rhythmic": "",
        "title": "越州早行",
        "preface": "",
        "paragraphs": [
            "青鞋三十里，草露惹衣斑。",
            "潮落曹娥渡，云荒夏禹山。",
            "秋声黄叶里，天影白鸥间。",
            "欲问钱塘□，渔家未启关。"
        ],
        "notes": "",
        "id": "5f4541a7dcf2da0be7b137c135d5d25b"
    },
    {
        "author": "蔡槃",
        "dynasty": "宋",
        "type": "诗",
        "rhythmic": "",
        "title": "瓜州",
        "preface": "",
        "paragraphs": [
            "烟际系孤舟，芦花两岸秋。",
            "江空双雁落，天逈一星流。",
            "急鼓西津渡，残云北固楼。",
            "商人茅店下，沽酒话扬州。"
        ],
        "notes": "",
        "id": "5d80acc2c0ebb32a49c17ccfd5a2fd15"
    },
    {
        "author": "蔡槃",
        "dynasty": "宋",
        "type": "诗",
        "rhythmic": "",
        "title": "金陵",
        "preface": "",
        "paragraphs": [
            "六代帝王州，寒烟满石头。",
            "星河天北转，江汉水东流。",
            "步绝金莲雨，歌残玉树秋。",
            "白头有渔父，犹说景阳楼。"
        ],
        "notes": "",
        "id": "8c6ba8383cbe6de770ca9dfff5ec8fb4"
    },
    {
        "author": "蔡槃",
        "dynasty": "宋",
        "type": "诗",
        "rhythmic": "",
        "title": "春思",
        "preface": "",
        "paragraphs": [
            "自觉无春思，春长在眼前。",
            "天晴梅堕雪，地暖草生烟。",
            "独步迷山影，空肠饱涧泉。",
            "乡心徒耿耿，为客又经年。"
        ],
        "notes": "",
        "id": "2a26594076104012f9212ec12e7076e2"
    },
    {
        "author": "蔡槃",
        "dynasty": "宋",
        "type": "诗",
        "rhythmic": "",
        "title": "赠江湖隠者",
        "preface": "",
        "paragraphs": [
            "湖上人家住最幽，簷牙倒影落沧洲。",
            "诗成梅坞三更月，酒醒蓬窗午夜秋。",
            "移石为添烧药灶，卖金因起读书楼。",
            "经年不入城𬮱去，长倚阑干看白鸥。"
        ],
        "notes": "",
        "id": "837ccf86a9e6b57ff768507cdd2c840d"
    },
    {
        "author": "蔡槃",
        "dynasty": "宋",
        "type": "诗",
        "rhythmic": "",
        "title": "冬夕寄友",
        "preface": "",
        "paragraphs": [
            "壁灯花落夜将残，天远那知客思单。",
            "鹤帐不成云外梦，燕楼空锁雨中寒。",
            "千年风雅教谁主，一曲凄凉只自弹。",
            "又恐孤山梅渐老，明朝相约过长安。"
        ],
        "notes": "",
        "id": "b5ff6a51463ce6e6a6014920e63212be"
    },
    {
        "author": "蔡槃",
        "dynasty": "宋",
        "type": "诗",
        "rhythmic": "",
        "title": "自叙",
        "preface": "",
        "paragraphs": [
            "江湖闲步几经年，穷似襄阳孟浩然。",
            "折简为求僧舍茗，典衣因欠酒家钱。",
            "真情尽向诗中见，归梦常于枕上圆。",
            "世路风波深可畏，结茅何日遂归田。"
        ],
        "notes": "",
        "id": "72e48603bce3d95aa97ef07f2988ad49"
    },
    {
        "author": "蔡槃",
        "dynasty": "宋",
        "type": "诗",
        "rhythmic": "",
        "title": "次幽居",
        "preface": "",
        "paragraphs": [
            "却粒烧丹未有方，且逃人事住山房。",
            "冷看桐叶含秋思，闲扫苔花背夕阳。",
            "墙壁徧题无酒句，衣裳多带捣茶香。",
            "云深自是稀来往，婆餠一声清昼长。"
        ],
        "notes": "",
        "id": "54c2ab634fa20a8c4170b4f5e8c9f762"
    },
    {
        "author": "蔡槃",
        "dynasty": "宋",
        "type": "诗",
        "rhythmic": "",
        "title": "过横岭书信臣宅壁",
        "preface": "",
        "paragraphs": [
            "马嘶残月醉醒中，行尽天涯西复东。",
            "两鬓欲霜难讳老，一心忧国不妨穷。",
            "只今世路浑如水，从旧交情独有公。",
            "彭泽门前昔时柳，也应相傍得春风。"
        ],
        "notes": "",
        "id": "36006e912267fe91e74015438e04c156"
    },
    {
        "author": "蔡槃",
        "dynasty": "宋",
        "type": "诗",
        "rhythmic": "",
        "title": "寄雪蓬姚监丞",
        "preface": "",
        "paragraphs": [
            "忆昔青灯夜对床，断猿声里早梅香。",
            "一从去棹冲寒雪，几度凭阑到夕阳。",
            "秋思渐于蝉外觉，别愁偏向雁边长。",
            "梧桐解得离人意，不遣西风吹叶黄。"
        ],
        "notes": "",
        "id": "08e7d497b0daae44c82c0358ade1acdd"
    },
    {
        "author": "蔡槃",
        "dynasty": "宋",
        "type": "诗",
        "rhythmic": "",
        "title": "约友同游",
        "preface": "",
        "paragraphs": [
            "买得扁舟系海滨，梅花岭上浪游人。",
            "江山若欲留连客，诗酒何妨报答春。",
            "柳带梳风黄尚浅，草茵铺雨绿将匀。",
            "约君携手同行乐，趁取东郊景物新。"
        ],
        "notes": "",
        "id": "c2a218e069b51f89c8eb967ef2f627c9"
    },
    {
        "author": "蔡槃",
        "dynasty": "宋",
        "type": "诗",
        "rhythmic": "",
        "title": "次倪梅村见寄韵",
        "preface": "",
        "paragraphs": [
            "江湖不恨知心少，只怕相逢雪上头。",
            "万事悠悠双弊屣，百年渺渺一虚舟。",
            "共斟荷露吟终日，坐挹松风喜近秋。",
            "更好停杯溪上月，不妨为我夜深留。"
        ],
        "notes": "",
        "id": "918446a9e503f7f8a73d8eee7e64580f"
    },
    {
        "author": "蔡槃",
        "dynasty": "宋",
        "type": "诗",
        "rhythmic": "",
        "title": "郑介道见访",
        "preface": "",
        "paragraphs": [
            "数株杨柳种多年，今日方维胜客船。",
            "扫石共看山色坐，枕书同听雨声眠。",
            "溪羹旋煮莼丝滑，野饭新炊白玉圆。",
            "不管归心忙似箭，强留吟过菊花天。"
        ],
        "notes": "",
        "id": "03c238f4510c522f53d0b3b69c7d620f"
    },
    {
        "author": "蔡槃",
        "dynasty": "宋",
        "type": "诗",
        "rhythmic": "",
        "title": "谒范文正公祠",
        "preface": "",
        "paragraphs": [
            "半龛遗像饰貂蝉，往事犹思庆历前。",
            "未说两朝亲捧日，且言一柱独擎天。",
            "山林付与书生管，香火当同信史传。",
            "独恨军中无此老，如今西贼又侵边。"
        ],
        "notes": "",
        "id": "4b5228cff596ef6245cbb8d7204c120c"
    },
    {
        "author": "蔡槃",
        "dynasty": "宋",
        "type": "诗",
        "rhythmic": "",
        "title": "钱塘怀古",
        "preface": "",
        "paragraphs": [
            "鬰鬰东南旺气浮，吴争越战几春秋。",
            "一阳柳色浑无恙，五月荷花半是愁。",
            "隆替且容吾辈老，英雄都付此江流。",
            "中原苦被淮山隔，莫向西风更倚楼。"
        ],
        "notes": "",
        "id": "ef4a43f6e730c06437563bb7a890e6fa"
    },
    {
        "author": "蔡槃",
        "dynasty": "宋",
        "type": "诗",
        "rhythmic": "",
        "title": "九日僧舍偶成",
        "preface": "",
        "paragraphs": [
            "落帽年年学孟嘉，今年偶客梵王家。",
            "石床斋散门初掩，细雨声中落菊花。"
        ],
        "notes": "",
        "id": "24d56e0a31c9a8f7819b2fc54a7c984e"
    },
    {
        "author": "蔡槃",
        "dynasty": "宋",
        "type": "诗",
        "rhythmic": "",
        "title": "宫主祠",
        "preface": "",
        "paragraphs": [
            "玉镜台前懒画眉，伤心最是月明时。",
            "君恩渐绝门深掩，落尽闲花竟不知。"
        ],
        "notes": "",
        "id": "a98c7189f93064590280b7b1b8360b6c"
    }
]