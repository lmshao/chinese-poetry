[
    {
        "author": "陈诜",
        "dynasty": "宋",
        "type": "诗",
        "rhythmic": "",
        "title": "和祖择之学士袁州庆丰堂十咏  其一",
        "preface": "",
        "paragraphs": [
            "时丰公事少，笔砚任横斜。",
            "环郭江山秀，人情等物华。"
        ],
        "notes": "",
        "id": "9e025383e2d1b1a634ccaaadf9d5aaca"
    },
    {
        "author": "陈诜",
        "dynasty": "宋",
        "type": "诗",
        "rhythmic": "",
        "title": "和祖择之学士袁州庆丰堂十咏  其二",
        "preface": "",
        "paragraphs": [
            "有象阶前景，无声膝上琴。",
            "何劳今郑卫，视听不关心。"
        ],
        "notes": "",
        "id": "f6141229089651412a1207a07f25ee9d"
    },
    {
        "author": "陈诜",
        "dynasty": "宋",
        "type": "诗",
        "rhythmic": "",
        "title": "和祖择之学士袁州庆丰堂十咏  其三",
        "preface": "",
        "paragraphs": [
            "穷谷寓形久，惭无问俗方。",
            "文章古刺史，今昔窃余光。"
        ],
        "notes": "",
        "id": "d26e4199484f0df7bbdcb87a3025999d"
    },
    {
        "author": "陈诜",
        "dynasty": "宋",
        "type": "诗",
        "rhythmic": "",
        "title": "和祖择之学士袁州庆丰堂十咏  其四",
        "preface": "",
        "paragraphs": [
            "秽草诛还密，浮萍去又生。",
            "辄污如鉴浄，有客若为情。"
        ],
        "notes": "",
        "id": "226db92a34533ffcd81d4f50c370432a"
    },
    {
        "author": "陈诜",
        "dynasty": "宋",
        "type": "诗",
        "rhythmic": "",
        "title": "和祖择之学士袁州庆丰堂十咏  其五",
        "preface": "",
        "paragraphs": [
            "秀泉开旧甃，初试仰山茶。",
            "寂寂有余意，池莲三五花。"
        ],
        "notes": "",
        "id": "e5be3fa23bdf756f1e7577218e7d64e1"
    },
    {
        "author": "陈诜",
        "dynasty": "宋",
        "type": "诗",
        "rhythmic": "",
        "title": "和祖择之学士袁州庆丰堂十咏  其六",
        "preface": "",
        "paragraphs": [
            "园涉日成趣，穷诗嬾缀装。",
            "梁间冰雪句，屈指岁华长。"
        ],
        "notes": "",
        "id": "64ef5793860ac4e05da0d2dba4b99da3"
    },
    {
        "author": "陈诜",
        "dynasty": "宋",
        "type": "诗",
        "rhythmic": "",
        "title": "和祖择之学士袁州庆丰堂十咏  其七",
        "preface": "",
        "paragraphs": [
            "洗竹遥山出，流泉到曲池。",
            "可怜波万顷，黾勉对沦漪。"
        ],
        "notes": "",
        "id": "bc998960ae40307d4d2def571005ea5b"
    },
    {
        "author": "陈诜",
        "dynasty": "宋",
        "type": "诗",
        "rhythmic": "",
        "title": "和祖择之学士袁州庆丰堂十咏  其八",
        "preface": "",
        "paragraphs": [
            "道院今犹古，闲中事可书。",
            "鹭鸥驯不去，谁可得亲疎。"
        ],
        "notes": "",
        "id": "d03759ea392443a41b665472e3ac03d8"
    },
    {
        "author": "陈诜",
        "dynasty": "宋",
        "type": "诗",
        "rhythmic": "",
        "title": "和祖择之学士袁州庆丰堂十咏  其九",
        "preface": "",
        "paragraphs": [
            "登堂方再月，已许庆丰年。",
            "偶继前贤迹，承流颇裕然。"
        ],
        "notes": "",
        "id": "fa308280a296841d38a14a071009181c"
    },
    {
        "author": "陈诜",
        "dynasty": "宋",
        "type": "诗",
        "rhythmic": "",
        "title": "和祖择之学士袁州庆丰堂十咏  其一〇",
        "preface": "",
        "paragraphs": [
            "鸿鹄远矰弋，鱼鸟脱池笼。",
            "始觉一无物，方知万事空。"
        ],
        "notes": "",
        "id": "ae5f07a3e0f5d473c440f71e33b7b830"
    },
    {
        "author": "陈诜",
        "dynasty": "宋",
        "type": "诗",
        "rhythmic": "",
        "title": "和祖择之咏震山岩彭征君钓台",
        "preface": "",
        "paragraphs": [
            "东有征君真逸居，有台可钓傍渔矶。",
            "志高不在鱼吞饵，回笑荥阳血染衣。"
        ],
        "notes": "",
        "id": "e1ce0a2a685a58f31073c82af4fafaa4"
    }
]