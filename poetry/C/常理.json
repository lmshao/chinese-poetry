[
    {
        "author": "常理",
        "dynasty": "唐",
        "type": "诗",
        "rhythmic": "",
        "title": "杂曲歌辞 古离别",
        "preface": "",
        "paragraphs": [
            "君御狐白裘，妾居缃绮帱。",
            "粟钿金夹膝，花错玉搔头。",
            "离别生庭草，征行断戍楼。",
            "蟏蛸网清曙，菡萏落红秋。",
            "小胆空房怯，长眉满镜愁。",
            "为传儿女意，不用远封侯。"
        ],
        "notes": "",
        "id": "50f686f417ef7c11681b6ba78cc3fad9"
    },
    {
        "author": "常理",
        "dynasty": "唐",
        "type": "诗",
        "rhythmic": "",
        "title": "古别离",
        "preface": "",
        "paragraphs": [
            "君御狐白裘，妾居缃绮帱。",
            "粟钿金夹膝，花错玉搔头。",
            "离别生庭草，征衣断戍楼。",
            "蟏蛸网清曙，菡萏落红秋。",
            "小胆空房怯，长眉满镜愁。",
            "为传儿女意，不用远封侯。"
        ],
        "notes": "",
        "id": "50f686f417ef7c11681b6ba78cc3fad9"
    },
    {
        "author": "常理",
        "dynasty": "唐",
        "type": "诗",
        "rhythmic": "",
        "title": "妾薄命",
        "preface": "",
        "paragraphs": [
            "十五玉童色，双蛾青弯弯。",
            "鸟衔樱桃花，此时刺绣闲。",
            "娇小恣所爱，误人金指环。",
            "艳花句引落，灭烛屏风关。",
            "妾怕愁中画，君偷薄里还。",
            "初谓来心平若案，谁知别意险如山。",
            "乍啼罗袖娇遮面，不忍看君莫惜颜。"
        ],
        "notes": "",
        "id": "993ebc3a5da9f0a6aed5ebe79cc02e53"
    }
]