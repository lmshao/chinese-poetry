[
    {
        "author": "陈东甫",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "芳思远，南苑惜春时。",
            "翠柳枝柔金笛怨，碧桃花老玉笙悲。",
            "风日正迟迟。"
        ],
        "notes": "",
        "id": "9a6368c99ecbcf108b3864e751e3f51a"
    },
    {
        "author": "陈东甫",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "西风竹，风入翠烟□矗。",
            "红小阑干知几曲，声声敲碧玉。",
            "窗下凤台银烛，断梦已惊难续。",
            "曾伴去年庭下菊，夜阑听雨宿。"
        ],
        "notes": "",
        "id": "52b15ea830fb8abaf1110d8837bb687e"
    },
    {
        "author": "陈东甫",
        "dynasty": "宋",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "花深深。",
            "柳阴阴。",
            "度柳穿花觅信音。",
            "君心负妾心。",
            "怨鸣琴。",
            "恨孤衾。",
            "钿誓钗盟何处寻。",
            "当初谁料今。"
        ],
        "notes": "",
        "id": "1014d49d711b2a18ca964d171b721e74"
    }
]