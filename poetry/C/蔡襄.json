[
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "亲祀南郊诗",
        "preface": "",
        "paragraphs": [
            "天畀元统，赤运开祉。",
            "圣祖神宗，海域平砥。",
            "思皇真考，岳封汾祀。",
            "饵系戎胡，包束戈矢。",
            "丕显灵德，光被万里。",
            "民寿而康，恩及萧苇。",
            "恭惟皇帝，继文之始。",
            "兢兢日慎，夙夜勤只。",
            "哀怜困穷，有如在己。",
            "惟刑是恤，弗繇怒喜。",
            "躬服俭约，黜弃浮侈。",
            "罔有逸欲，日惟三纪。",
            "大中则经，兴亡则史。",
            "阴阳时序，日纬躔轨。",
            "乐律本原，礼法根柢。",
            "兵韬术数，万微精旨。",
            "该通变贯，咸烛厥理。",
            "岁舍壬午，盗发南鄙。",
            "帝日汝青，治辨行李。",
            "毋大诛割，定患则已。",
            "猎猎灵旗，启道径指。",
            "凶渠踣仆，俘徒授耳。",
            "岭服既平，勋赏周被。",
            "封殁录孥，门户晔暐。",
            "粤兹明年，农家丰美。",
            "廛庐积腐，庾漕储峙。",
            "帝咨相臣，匪台德尔。",
            "穹吴眷赉，祖考佑俾。",
            "何施不报，将祀郊畤。",
            "号令四下，若建瓴水。",
            "荒服述职，奔走输委。",
            "仲冬丙寅，斋寝以俟。",
            "先时霾晦，飚籁号起。",
            "真意益庄，降鉴伊迩。",
            "夜漏适中，星露云靡。",
            "大辂既驭，清阳出晷。",
            "休光无垠，令容有伟。",
            "爰翊殊庭，奠享仙机。",
            "高灵委蛇，元气旭卉。",
            "阴施自远，大功续似。",
            "拥格纯禧，益厚丕址。",
            "入宿庙下，月魄初朏。",
            "龙章采藻，瓒爵擎跪。",
            "拜于祢宫，慈颜仅咫。",
            "至诚馨香，甘荐涤瀡。",
            "哀念劬劳，譬瞻岵屺。",
            "濯泪沾珪，将逡复止。",
            "京都之南，崇丘迤逦。",
            "飞螭蹑尘，法乘徐柅。",
            "地环帟幄，霄揭隅雉。",
            "警角飘萧，彀骑连累。",
            "言降言陟，实惟告已。",
            "烛错宵明，坛圪空紫。",
            "交佩陆离，庶旄飒𫄥。",
            "乐变神格，列周甲癸。",
            "三后咸在，上苍临视。",
            "皇皇富媪，从执笾簋。",
            "七精闪忽，五镇瑰玮。",
            "星官下翔，涛祗腾跱。",
            "等级卑高，食饮嘘哆。",
            "欣歆告言，奏福来底。",
            "更御步辇，夹途军垒。",
            "钲鼓惊轰，跳呼牛鬼。",
            "异域穷陬，黄发稚齿。",
            "动荡成波，讙喧成市。",
            "端闱停午，玉色尚扆。",
            "赦泽春行，幽加蛰蚁。",
            "废滞振拔，垢瑕刷洗。",
            "宽贷赋取，削减逋诡。",
            "皇帝慈孝，下民胥拟。",
            "皇帝恩仁，四国倾倚。",
            "皇帝日咨，群公卿士。",
            "舜隆联夔，商圮朋嚭。",
            "孰忠予是，孰谗予匪。",
            "入官多门，孰予窒弭。",
            "蓄兵过制，孰予究揣。",
            "百姓窘穷，其患孰弛。",
            "外夷狃骄，其强孰箠。",
            "驱人以法，曾莫如耻。",
            "化民成俗，曾莫如礼。",
            "百官敕业，相予表里。",
            "登任俊良，刬斥奸宄。",
            "天锡帝年，万有亿秭。",
            "天锡圣嗣，诜诜众子。",
            "干刚不息，章明度揆。",
            "无疆惟民，惟帝其侍。",
            "臣襄咏歌，直道是履。"
        ],
        "notes": "",
        "id": "12cf5ced0607c453749f8241b9d24c7b"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "御笔赐字诗",
        "preface": "",
        "paragraphs": [
            "皇华使者临清晨，手开宝轴香煤新。",
            "沿名与字发深旨，宸毫洒落奎钩文。",
            "精神高远照日月，势力雄健生风云。",
            "混然气质不可写，乃知学到非天真。",
            "缄藏自语价希代，谁顾四壁嗟空贫。",
            "臣闻帝舜优圣域，臯陶大禹为其邻。",
            "吁俞敕戒成典要，垂覆后世如穹旻。",
            "陛下仁明如舜禹，豪英进用司鸿钧。",
            "臣襄材智最驽下，岂有志业通经纶。",
            "独是丹诚抱忠朴，常欲赞奏上古珍。",
            "又闻孔子春秋法，片言褒贬贤愚分。",
            "考经内省不自称，但思至理书诸绅。",
            "乾坤大施入洪化，将图报效无缘因。",
            "誓心愿竭谟谋义，庶裨万一唐虞君。"
        ],
        "notes": "",
        "id": "0f0477f36082905ffe5477658526c20d"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "四贤一不肖诗 范希文",
        "preface": "",
        "paragraphs": [
            "中朝鸾鹤何仪仪，慷慨大体能者谁。",
            "之人起家用儒业，驰骋古今无所遗。",
            "当年得从谏官列，天庭一露胸中奇。",
            "矢身受责甘如荠，沃然华实相葳蕤。",
            "汉文不见买生久，诏书晓落东南涯。",
            "归来俯首文石陛，尹以京兆天子毘。",
            "名都翼翼郡国首，里区百万多占辞。",
            "豪宗贵幸矜意气，半言主者承其颐。",
            "昂昂孤立中不倚，传经决讼无牵羁。",
            "老奸黠吏束其手，众口和附歌且怡。",
            "日朝黄幄迩天问，帝前大画当今宜。",
            "文陈疏举时密启，此语多秘世莫知。",
            "传者籍籍十得一，一者已足为良医。",
            "一麾出地番君国，惜此智虑无所施。",
            "吾君睿明广视听，四招邦俊隆邦基。",
            "廷臣谏列复钳口，安得长喙号丹墀。",
            "昼歌夕寝心如疚，咄哉汝忧非汝为。"
        ],
        "notes": "",
        "id": "95416d6cf20008fc064198ece372d8ee"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "四贤一不肖诗 余安道",
        "preface": "",
        "paragraphs": [
            "南方之强君子居，卓然安道襟韵孤。",
            "词科判等屡得隽，呀然鼓焰天地罏。",
            "三年待诏处京邑，斗粟不足荣妻孥。",
            "耳闻心虑朝家事，螭头比奏帝日都。",
            "校书计课当序进，丽赋集仙来显涂。",
            "诰墨未干寻已夺，不夺不为君子儒。",
            "前日希文坐言事，手提敕教东南趋。",
            "希文鲠亮素少与，失势谁复能相扶。",
            "崭然安道生头角，气虹万丈横天衢。",
            "臣靖胸中有屈语，举嗌不避萧斧诛。",
            "使臣仲淹在庭列，日献陛下之嘉谟。",
            "刺史荣官虽重寄，奈何一郡卷不舒。",
            "言非由位固当罪，随漕扁舟尽室俱。",
            "炎陬此去数千里，橐中狼籍惟蠹书。",
            "高冠长佩丛阙下，千百其群诃尔愚。",
            "吾知万世更万世，凛凛英风激懦夫。"
        ],
        "notes": "",
        "id": "5fd37527d92075fde07e7b507a295a6d"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "四贤一不肖诗 尹师鲁",
        "preface": "",
        "paragraphs": [
            "君子道合久以成，小人利合久以倾。",
            "世道下衰交以利，遂使周雅称嘤鸣。",
            "煌煌大都足轩冕，绰有风采为名卿。",
            "高名重位盖当世，退朝归舍宾已盈。",
            "胁肩谄笑不知病，指天报遇如要盟。",
            "一朝势夺德未改，万钧已与毫厘轻。",
            "畏威谀上亦随毁，矧复鼓舌加其评。",
            "透迤阴拱质气厚，两豆塞耳心无营。",
            "鸣呼古人不可见，今人可见谁与明。",
            "章章节义尹师鲁，饬躬佩道为华荣。",
            "希文被罪激人怒，君独欣慕如平生。",
            "抗书毂下自论劾，惟善与恶宜汇征。",
            "削官窜逐虽适楚，一语不挂离骚经。",
            "当年亦有大臣逐，朋邪隠缩无主名。",
            "希文果若事奸险，何此吉士同其声。",
            "高谭本欲悟人主，岂独区区交友情。"
        ],
        "notes": "",
        "id": "4d08ffaa06dedfb29292437a02f4cd86"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "四贤一不肖诗 欧阳永叔",
        "preface": "",
        "paragraphs": [
            "先民至论推天常，补衮扶世为儒方。",
            "圜冠博带不知本，樗栎安可施青黄。",
            "帝图日盛人世出，今吾永叔诚有望。",
            "处心学士贵适用，异端莫得窥其墙。",
            "子年五月范京兆，服天子命临鄱阳。",
            "二贤拜疏赎其罪，势若止沸反扬汤。",
            "敕令百执无越位，谏垣何以敢封囊。",
            "哀来激愤抑复奋，强食不得下喉吭。",
            "位卑无路自闻达，目视云阙高苍茫。",
            "裁书数幅责司谏，落笔𫘧骥腾康庄。",
            "刃迎缕析解统要，其间大意可得详。",
            "书日希文有本末，学通古今气果刚。",
            "始自理官来秘阁，不五六岁为天章。",
            "上心倚若左右手，日备顾问邻清光。",
            "苟尔希文实邪佞，曷不开口论否臧。",
            "阴观被谴始丑诋，摧枯拉腐奚为彊。",
            "傥日希文实贤士，因言被责庸何伤。",
            "汉杀王章与长倩，当时岂曰诛贤良。",
            "惟时谏官亦结舌，不曰可谏曰罪当。",
            "遂今百世览前史，往往心愤涕泗滂。",
            "斯言感切固已至，读者不得令激昂。",
            "岂图反我为怨府，袖书乞怜天之傍。",
            "谪官一邑固分耳，恨不剖腹呈琳琅。",
            "我嗟时辈识君浅，但推藻翰高文场。",
            "斯人满腹有儒术，使之得地能施张。",
            "皇家太平几百载，正当鉴古修纪纲。",
            "贤才进用忠言录，祖述圣德垂无疆。"
        ],
        "notes": "",
        "id": "148f3eddca1f2f34e738638420d3736c"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "四贤一不肖诗 高若讷",
        "preface": "",
        "paragraphs": [
            "人禀天地中和生，气之正者为诚明。",
            "诚明所钟比贤杰，从容中道无欹倾。",
            "嘉谋谠论范京兆，激奸纠缪扬王庭。",
            "积羽沈舟毁销骨，正人无徒奸者朋。",
            "主知胶固未遐弃，两轓五马犹专城。",
            "欧阳秘阁官职卑，欲雪忠良无路岐。",
            "累幅长书快幽愤，一责司谏心无疑。",
            "人谓高君如挞市，出见缙绅无面皮。",
            "高君携书奏天子，游言容色仍怡怡。",
            "反谓范文谋疎阔，投彼南方诚为宜。",
            "永叔忤意窜西蜀，不免一中谗人机。",
            "汲黯尝纠公孙诈，弘于上前多谢之。",
            "上待公孙礼益厚，当时史官犹刺讥。",
            "司谏不能自引咎，复将已过扬当时。",
            "四公称贤尔不肖，谗言易入天难欺。",
            "朝家若有观风使，此语请与风人诗。"
        ],
        "notes": "",
        "id": "be1c9cf357d1553f7373105704e35d89"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和王胜之游普明院",
        "preface": "",
        "paragraphs": [
            "昔贤履道第，平时洛都选。",
            "门外多风尘，林端出台殿。",
            "名园迤逦清，小径萦纡转。",
            "修竹环数亩，可爱清不变。",
            "冰生流水静，叶尽危巢见。",
            "晴日破云来，游鱼过池面。",
            "君意高如鸿，孤超遗健羡。",
            "兹游恐难屡，历览岂云倦。",
            "放怀穷幽趣，回首抱归恋。",
            "裁诗赋景物，芬葩有余绚。",
            "呼童秣予马，追闲性所便。"
        ],
        "notes": "",
        "id": "9af6d3b4c37dbc0637f202874195e22d"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "陪诸君会史馆园",
        "preface": "",
        "paragraphs": [
            "名园霁宿雨，春日正和柔。",
            "花香泛草际，竹影摇清流。",
            "鸣禽自往还，游鱼时沈浮。",
            "出门市朝喧，爱此林亭幽。",
            "况陪君子䜩，飞斝更相酬。",
            "亦有佳人携，艳歌青眉愁。",
            "佳人足娱适，远思何夷犹。",
            "故乡去千里，野堂临溪头。",
            "梦寐别四载，南望无时休。",
            "王粲昔从军，登楼以销忧。",
            "今予岂不然，每到终迟留。"
        ],
        "notes": "",
        "id": "cf6aca193f4bab6b1e9641da22a0e422"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "过白乐天坟",
        "preface": "",
        "paragraphs": [
            "乐天本才士，羽仪初颉颃。",
            "脱身避祸机，遂得林泉尚。",
            "生爱香山游，死亦香山葬。",
            "悠悠醉吟魂，终古填幽圹。",
            "小堂松桧间，跻攀白云上。",
            "春日照伊流，素波明演漾。",
            "草树岂有情，一步一囘望。"
        ],
        "notes": "",
        "id": "f86c278bf2761d636e10db1768b16d5b"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "杨叔武北堂夜话",
        "preface": "",
        "paragraphs": [
            "岁晏物景薄，屋阴向晚饶。",
            "轻云隠微月，残雪栖枯条。",
            "夫君有高适，顾我慰寂寥。",
            "潇洒开北堂，拂榻延良宵。",
            "前几陈古书，坐见千载遥。",
            "间亦发新句，幽思含九韶。",
            "神明静外照，念虑醉中消。",
            "扬雄戒丹毂，颜子安一瓢。",
            "良玉不火变，翠柏宁霜雕。",
            "此心固独往，声利讵得招。",
            "罏灰寒更划，灯灺落仍挑。",
            "相看数漏板，后会诫重要。"
        ],
        "notes": "",
        "id": "779cf476a047e1d324ea27e6cee91299"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "送胡武平出守吴兴",
        "preface": "",
        "paragraphs": [
            "东南有佳士，文高志清苦。",
            "翩然请郡章，入居使君府。",
            "霅水生春澜，莹净沙可数。",
            "霁日明旌旗，长风送铙鼓。",
            "烟帆十丈船，湖山一抔土。",
            "橘嫩宴亭秋，茶香斋阁午。",
            "神欢所适宜，动默造幽覩。",
            "应念怀铅人，垂头证鱼鲁。"
        ],
        "notes": "",
        "id": "fee52fc18412d97c11371f1f0c73ebc4"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "永叔示及圣俞酬答因奉和寄圣俞",
        "preface": "",
        "paragraphs": [
            "吾友多称君，思见寒附火。",
            "气温玉开籍，才敏镞加笴。",
            "尝于师鲁书，言词屡及我。",
            "乖疎久益新，慕合迎已可。",
            "奈何縻组绶，无路动车輠。",
            "近乃得百篇，能诗今信果。",
            "清寒水石春，怪险蛟螭锁。",
            "远念烟鸿去，呈妍露葩娜。",
            "古人虽已矣，风流未应堕。",
            "东来勿后期，山桃缀红颗。"
        ],
        "notes": "",
        "id": "ba5d2165f678b56f468cf2cea006ffb2"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "送安思正之蜀",
        "preface": "",
        "paragraphs": [
            "贱者易屈志，少年多直情。",
            "子独修节行，爱护如目精。",
            "辛勤走铨省，历岁才点名。",
            "舍居在穷巷，门户面西城。",
            "妻孥愁屡空，独尔心无营。",
            "驱骡从僮仆，间或造予庭。",
            "是时杨叔武，相值极驩诚。",
            "妙言发潜稸，远意倍幽萌。",
            "羞谀刺俗子，指急条边兵。",
            "过从岂云厌，时节忽峥嵘。",
            "叔武守岳阳，别去方行行。",
            "子今复之蜀，蜀道天险并。",
            "橐中无一钱，剑外几百程。",
            "春风卷地来，凡草犹奋荣。",
            "如何使之人，憔悴气与形。",
            "内富在乎我，外穷系于生。",
            "此事久已判，努力敦诚明。",
            "吾友黄君度，实乃浮其声。",
            "子往从之游，切磨固相成。"
        ],
        "notes": "",
        "id": "9d309e9bc3264606a1f02fc430b32916"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "寄襄城孙主簿",
        "preface": "",
        "paragraphs": [
            "昔子尚穉孩，从亲来此邑。",
            "今子稽簿书，职守仍前袭。",
            "岁月曾未几，风流正相及。",
            "新硎刃益铦，旧署墨犹湿。",
            "非徒使气奋，固使家声立。",
            "征调事渐繁，须材时所急。",
            "何不一轩翔，荣名亦可拾。",
            "勖子乃自省，满颜抱羞涩。"
        ],
        "notes": "",
        "id": "2d243bf167ad1a92503388d4e4d8f102"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "送任山归河东",
        "preface": "",
        "paragraphs": [
            "风俗忧思深，在昔言汾绛。",
            "之人隠其间，白首甘陋巷。",
            "毕力事诗书，岂特专记诵。",
            "编年作通记，起周迄炎宋。",
            "甲子二十五，回环补遗空。",
            "予闻春秋法，尊土正一统。",
            "维持生民纲，树立大邦栋。",
            "上贤若游夏，鸟兽于麟凤。",
            "三传自名家，讲解或失中。",
            "区区休预徒，奔驰困羁控。",
            "排辟侵异端，寖久成蠹虫。",
            "仲淹著元经，刘蕡比奴从。",
            "去圣日弥远，期言谁折衷。",
            "犹胜儿女曹，烟云费嘲弄。",
            "君于春秋学，勤劳务包综。",
            "向时耻飞箝，画策尚禽纵。",
            "羌戎负恩德，王师压秦雍。",
            "边圉重疮痍，堪为买生恸。",
            "庙堂诛贼谋，谓与天下共。",
            "诏书入岩穴，丐告嘉谋贡。",
            "使者出河东，辄以姓名送。",
            "朅来游京邑，天门如可羾。",
            "岧峣双浮云，下有千人䢇。",
            "扳缘逐声利，激射苟禄俸。",
            "蹭蹬不敢前，抚心愈疑恐。",
            "短翮无吹嘘，微芳少培拥。",
            "客舍逼隆冬，萧条残雪冻。",
            "悠悠晋溪上，水石挂清梦。",
            "长谣复西最，孤怀不偶众。",
            "身穷见节义，物曲何时用。",
            "美田随意耕，寒鱼倣经种。",
            "夜堂素琴横，晚案青蔬供。",
            "决然顾予别，芜音强吟讽。",
            "持归传里闬，亦足侑罍瓮。"
        ],
        "notes": "",
        "id": "0968b978365478223c0a0d68e6820291"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "姑胥行",
        "preface": "",
        "paragraphs": [
            "香泾无故流，胥台有余基。",
            "太伯以德启，后王结心师。",
            "夫差昔好战，戈矛临越陲。",
            "天蟹须食稻，未拯吴人饥。",
            "于今十一贡，贫甚吴王时。",
            "全吴古都会，腴田溉湖陂。",
            "雨晹适小变，数米不足炊。",
            "吾知事本末，本末何由知。",
            "家户徼福利，坐输黄衣儿。",
            "平籴连拖漕，入朶天兵颐。",
            "囷窌不夕储，势若偷生为。",
            "长虑且后顾，荀卿有良规。"
        ],
        "notes": "",
        "id": "19cd4854bc6a9e4656a40d08435262fc"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "泊吴江寄胡武平",
        "preface": "",
        "paragraphs": [
            "遥夜吴江濒，露坐须成葆。",
            "天空不带云，野逈正收潦。",
            "徘徊波上月，滟漾浮光好。",
            "清风送炎歊，翻觉秋气早。",
            "乃问苕溪路，舟虞为予道。",
            "水行至州下，楼台压烟岛。",
            "净居譬如仙，嘉产极富媪。",
            "念君镇雅俗，适以资恬浩。",
            "岂不欲一往，驩诚寄凫藻。",
            "纵游穷佳赏，剧论写幽抱。",
            "嗟予远庭闱，六年见春草。",
            "终日讽陔兰，无路羞羊枣。",
            "胡为久去家，一虑心如捣。",
            "今而赐告归，计课免雠讨。",
            "前之奉慈颜，敢惮勤舆皂。",
            "北来尚何时，汀洲白苹老。",
            "傥得杯酒同，为君一醉倒。"
        ],
        "notes": "",
        "id": "37a8f1fd530541a84a6d4f9c34200c80"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "迁阳道中奉寄杨正臣同年",
        "preface": "",
        "paragraphs": [
            "名第同一籍，家园连七闽。",
            "何为别眉宇，于今十四春。",
            "昔子补一尉，扶病走风尘。",
            "归来解组绂，宴处颐精神。",
            "架书括遗逸，瓮酎涵清醇。",
            "东阡与北陌，候问通慇懃。",
            "或言疾良瘉，呼卢气益振。",
            "或传近诗句，平淡与古邻。",
            "语之天下事，塞耳不复闻。",
            "宁当决引去，道固有屈伸。",
            "嗟予仰尺禄，对雠中秘文。",
            "天子误采拔，指名填诤臣。",
            "力微责任重，百虑加一身。",
            "列章乞便郡，赐告迎慈亲。",
            "穷冬过梨岭，山蹊出幽榛。",
            "俯深下坎井，斗起攀苍旻。",
            "水石啮晚沙，霜风变朝皴。",
            "粲粲涧中花，孤芳能自珍。",
            "班班云上鸟，朝鸣亦求群。",
            "岁晏时节动，天遥客愁新。",
            "去子无跬步，笑语绝燕秦。",
            "作此欲招隠，翻愧林泉人。"
        ],
        "notes": "",
        "id": "0b29ad1b60717f3d613e19e2f13985c1"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "碧峰亭",
        "preface": "",
        "paragraphs": [
            "虚亭城西隅，开槛俯临北。",
            "青山正相向，万状呈峭格。",
            "落日涵紫翠，深春变颜色。",
            "云石抱幽致，猿鸟自娱适。",
            "上穷林端寺，下见海内国。",
            "贤侯乘闲来，四座揖佳客。",
            "歌吹有杯酌，笔研角文墨。",
            "雄谈连今古，大笑一欢戚。",
            "嗟物亦时遇，旷久兹乃得。",
            "从知闽州图，复记新名迹。"
        ],
        "notes": "",
        "id": "71161912d9812176a8a5373f5bf460ad"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "忆弟",
        "preface": "",
        "paragraphs": [
            "清溪曲曲抱山斜，遶溪十里蔷薇花。",
            "春风吹香袭人骨，乾红淡白相交加。",
            "眼睛眩晃不能视，烂如赤日凌朝霞。",
            "时有扁舟向中下，共疑来处从仙家。",
            "于时邀我临流饮，下踞大石盘犬牙。",
            "平生意气一快论，屈指世务还惊嗟。",
            "酒酣襞纸探强韵，胡涂醉字成乱鸦。",
            "侵更把火入官舍，下马犹吟诗各夸。",
            "何言花落悲人世，只见溪流度岁华。",
            "今年初夏我复至，深丛晚艳余孤葩。",
            "山川故物依然在，惟子别路幽明赊。",
            "想象音容杳何许，桂旗猎猎随云车。",
            "悲来独坐荫芳树，涕泪挥洒沾黄沙。",
            "行人怪我爱溪水，那知此恨无边涯。"
        ],
        "notes": "",
        "id": "86f740c07b6cf783288e06d504d47ed1"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "道中寄福州王祠部",
        "preface": "",
        "paragraphs": [
            "临津馆下日衔西，风卷寒潮上碧溪。",
            "画船急桨随潮去，山川满眼烟凄迷。",
            "醉起开船看潮落，林深日落哀猿啼。",
            "离魂复与潮东下，兀然愁坐心酸凄。",
            "今年赐告归乡里，翩翩飞鸟投故栖。",
            "双亲素发喜我至，鞠抚欢笑如婴儿。",
            "东阡北陌来庆问，妪翁罍醆交持携。",
            "虽欲晨昏在环堵，奈何职守通金闺。",
            "春暮辞家就行役，幽兰在手空萋萋。",
            "闽州太守意慷慨，一见欢甚无町畦。",
            "欲令邦人满瞻听，洒酒高会挝鼓鼙。",
            "我知君侯落落者，胸中气象盘虹霓。",
            "问之当今至急务，无若羌虏方突梯。",
            "君言区处果得术，势类秋隼持寒鸡。",
            "养兵精悍不在众，黠贼头颅可立提。",
            "海隅僻郡谁与语，强欲论列惩吹齑。",
            "又言人生尚忠孝，二者轻重均铢圭。",
            "以谏名官宜尽节，健行勿絷骅骝蹄。",
            "别来破热走山驿，神疲骨瘦颜容黧。",
            "作诗遥寄复感激，岂不戚戚论乖暌。"
        ],
        "notes": "",
        "id": "45fa78f78ac704c0f80555bfd0bdabbf"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "龟山夜泊书事",
        "preface": "",
        "paragraphs": [
            "十月淮水平，莹净铺寒簟。",
            "浴日弄净光，涵山碎青点。",
            "开帆直千里，快去曾非渐。",
            "盲风斗作势，怒浪立呈险。",
            "枯林助呼嘷，巨蜃工腾闪。",
            "偎崖少休息，系缆犹欹飐。",
            "忠信古云伏，奸邪神所贬。",
            "扣心良自安，潜祈亦羞谄。",
            "夜分群籁息，天明恶云歛。",
            "霜威寒更清，霁色鲜可染。",
            "怀安固俗喜，乘危岂予歉。",
            "赐告虽庆幸，被恩实惭忝。",
            "慈亲慰衰发，娇儿别啼脸。",
            "人情足爱恋，将思辄闭掩。",
            "世事忽忧来，惊起类痴魇。",
            "金絮北饵胡，弓刀西压陕。",
            "天子欲求理，群材务搜检。",
            "大明破昏医，久弊刮痕玷。",
            "有如广厦时，拙者亦磨剡。",
            "行路勿迟迟，流年空苒苒。"
        ],
        "notes": "",
        "id": "857ef82189eeec64fcab04d66ba4ead7"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "送杨渥赴西安主簿",
        "preface": "",
        "paragraphs": [
            "余思去夏还瓯闽，温风赤日争陶蒸。",
            "舟行夜寄浙江棱，江涛汹涌来相仍。",
            "雷电翕虩蛟螭腾，方床竹簟寒生冰。",
            "上陇西去景色澄，青山两向水一𫄠。",
            "猿鸟啼叫交酬应，晚樵出雾鱼投罾。",
            "脱离滓浊跻陵兢，造托微波讯严陵。",
            "清遐可使贪者惩，山穷水尽乃攀登。",
            "烂柯岩岫孤崚嶒，幽邃闚瞩崖险凭。",
            "少留观爱喜莫胜，子官其间良足称。",
            "子材又美神粹凝，万象态度遭披凌。",
            "吟咏设写逾画缯，当有味者论淄渑。",
            "今予痴仕如秋蝇，飞尘满耳汗浃膺。",
            "闻子大艑行可乘，骨目森竦神虑兴。",
            "子姑去嗟予未能，送子一念魂九升。"
        ],
        "notes": "",
        "id": "4ee656900e4208579b10aa8b59ca7d2b"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "赠勤师",
        "preface": "",
        "paragraphs": [
            "勤为浮屠人，形类心不偶。",
            "独负山林栖，远犯风尘走。",
            "如闻大众居，乃是贤豪薮。",
            "专意学文章，韩编不离手。",
            "退之所尚者，岂以言深厚。",
            "径驰周孔域，不为杂说诱。",
            "大凡民之生，虫豸均一丑。",
            "圣人酌中道，君臣与夫妇。",
            "饮食若衣冠，事行而易守。",
            "不喜释老言，诋斥遭诬负。",
            "子今读其书，无乃相纷纠。",
            "学本勿学末，何为恤众口。"
        ],
        "notes": "",
        "id": "2d2c562a2b09c0382a13f33d1ed9372e"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和黄介夫忆竹",
        "preface": "",
        "paragraphs": [
            "君家有美竹，绕庐千百个。",
            "种时意虑深，别后年华过。",
            "颜色日益新，根本久已播。",
            "石间鸣溜去，烟外哀禽和。",
            "子特何依因，兹焉辜啸卧。",
            "慈亲齿发暮，学宦非敢惰。",
            "风云乖会遇，羽翼顿摧挫。",
            "遗经极精究，收功若计课。",
            "怀策游巨公，鲠语几喙唾。",
            "忍腹大穷归，离魂费招些。",
            "予尝欲论荐，身微蚁在磨。",
            "藉令或指擿，声名屡自堕。",
            "吾师天下贤，黠羌久未破。",
            "屈礼致豪英，隽材多将佐。",
            "古来死恩士，乃是翳桑饿。",
            "况子挟所能，何门不惊坐。",
            "丈夫感气义，岂肯类市货。",
            "行矣勿栖迟，曷日祖车轪。",
            "忆竹夙有尚，直节无染涴。",
            "勉哉困益坚，持之以为贺。"
        ],
        "notes": "",
        "id": "61602ef06ad30be8f4cb79baf48b5e23"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "李山英以疾归田客有言山英移书石守道者因摭取其略作诗以送之",
        "preface": "",
        "paragraphs": [
            "吾友守道气刚劲，丑邪扶直出天性。",
            "意高身贱无所发，胸中事事先后并。",
            "襄尝畏其大勇果，愿以中直为得正。",
            "忽闻鲁士李山英，移书告之要力行。",
            "曰今天下最急务，边头战守羌夷横。",
            "异术纷回蠹化原，佞夫欺巧疵邦政。",
            "生民失职餽歛繁，势若久旱方雩荣。",
            "安得快雨洗长空，万物萧森蒙大庆。",
            "古人有以身徇言，前者已僵后者更。",
            "况值朝廷上宽大，苦谏兼容天子圣。",
            "我疾不幸子可属，或列封章或庭诤。",
            "勿学得路世俗儿，软语妖歌日酣蒏。",
            "乃知山英落落者，支革虽疲心愈竞。",
            "予思物理似颠倒，难用智愚准衰盛。",
            "贤豪既少遇又稀，或老且困壮而病。",
            "就令贵显亦迍踬，尤触阴机石临穽。",
            "一思九叹起呼天，何等官曹司是柄。",
            "由来宰主都冥寞，用舍惟时穷达命。",
            "山英归去亦何恨，门外无尘春色净。",
            "回看名宦似浮沤，都把雄心付觞咏。"
        ],
        "notes": "",
        "id": "b5d751fe08eb3f9adb2bd420a88f416a"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "送许寺丞知古田县",
        "preface": "",
        "paragraphs": [
            "大雪拥都门，子行亦良苦。",
            "予贫乏觞豆，子车谁为祖。",
            "少止听我言，于子不无补。",
            "于今方用兵，连年戍羌虏。",
            "战死动万计，募人填卒伍。",
            "赐衣靡国帑，走粟填边庾。",
            "平时赋税外，弓刀甲楯弩。",
            "干名应急须，筋皮角毛羽。",
            "前年科巩革，农牛半斤斧。",
            "杀之先冒禁，不杀即鞭楚。",
            "江南供雕翎，是物不栖渚。",
            "十倍买所无，赢利资商买。",
            "编纸作战䤴，纫联驱妇女。",
            "输来不适用，空屋窠虫鼠。",
            "此类如猬毛，更仆难悉数。",
            "大凡歛贷财，百姓若外府。",
            "苟可入军须，岂敢怨官取。",
            "盖患在不均，又索非其土。",
            "有司失预计，临事才披簿。",
            "严程弗渝日，落符洒飞雨。",
            "使者但依违，州家不敢主。",
            "况复为邑令，喑吟莫伸吐。",
            "其间或得才，吏手无容舞。",
            "子今佩县章，所领十万户。",
            "志虑固精明，利病前可覩。",
            "姑能务均一，瘵瘼庶苏瘉。"
        ],
        "notes": "",
        "id": "bfd907fe0167932769a7491ae717acfc"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "游鼓山灵源洞",
        "preface": "",
        "paragraphs": [
            "郡楼瞻东方，岚光莹人目。",
            "乘舟逐早潮，十里登南麓。",
            "云深翳前路，树暗迷幽谷。",
            "朝鸡乱木鱼，晏日明金屋。",
            "灵泉注石窦，清吹出篁竹。",
            "飞毫划峭壁，势力勿惊触。",
            "扪萝跻上峰，大空延眺瞩。",
            "孤青浮海山，长白挂天瀑。",
            "况逢肥遯人，性尚自幽独。",
            "西景复向城，淹留未云足。"
        ],
        "notes": "",
        "id": "d7eb53544677e70ed861efc29c1226fa"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "新作春野亭",
        "preface": "",
        "paragraphs": [
            "太守职民治，诏书劭吾农。",
            "载酒事缅邈，作室当廨中。",
            "况凭轩牖高，中视田野功。",
            "澹沲沐新泽，依微生柔风。",
            "江潮涨新绿，山麓延朝红。",
            "耕鉏时节动，歌谣声意通。",
            "慙非共理材，幸遘频年丰。",
            "未厌畎亩乐，驾言谁相从。"
        ],
        "notes": "",
        "id": "db7587cca48f5075b8bdf0199d850b67"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "春野亭待月有怀",
        "preface": "",
        "paragraphs": [
            "淅沥凉风来，空郊生暮寒。",
            "山气鬰苍苍，江流去漫漫。",
            "阖关行人稀，投栖夕鸟还。",
            "疎钟度林际，华月吐城端。",
            "徘徊待遥夜，露下明河宽。",
            "心朋隔万里，独坐起忧叹。"
        ],
        "notes": "",
        "id": "a3c585a4e164336015ea4455feb7f3a8"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "送柯秘书三子归泉应诏",
        "preface": "",
        "paragraphs": [
            "秘书昔共官临漳，时呼三子侍侧傍。",
            "修瞳阔颡善应对，举措不类群儿行。",
            "遥知成就在他日，尔时迄今十载强。",
            "闽州太守无伎术，乞持符竹还故乡。",
            "近观诏书下郡国，选访行实登俊良。",
            "嶷然三子复过我，衣裾飘洒凝秋霜。",
            "各携编轴几百幅，互以理要充词章。",
            "久之潜思叩幽眇，角牙腾触声礌硠。",
            "言归温陵入场屋，争奋笔舌论短长。",
            "海鹰上云出瓜翼，天马历地无羁缰。",
            "秘书多才晚未遇，有如此子传义方。",
            "吾徒沉升不须议，且看少者腾声光。"
        ],
        "notes": "",
        "id": "ae2c25de5f914438e453bda09ab38f92"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "州学饯送解发进士",
        "preface": "",
        "paragraphs": [
            "朝家岁取天下士，官守小大悉分治。",
            "育材论荐苟失宜，德业英豪苦难致。",
            "予尝备员内供奉，作书参议科场事。",
            "乡举察廉未易复，责其节行在长吏。",
            "策之当世之大务，适时可以观周智。",
            "问之六经之归趣，知言可以见精意。",
            "众贤一划天子可，开设学校朔南被。",
            "世儒苟欲便有司，诏令初传寻已置。",
            "今年郡国选多士，糊名仍旧搜瑕颣。",
            "常忧玑贝随手遗，往往中夜起不寐。",
            "拆封辨号指姓名，十九冥合州人议。",
            "耽耽黉舍秋景长，芳殽旨酒邀宾醉。",
            "惜哉今乐与古异，遣士礼数不能备。",
            "霜天寥寥万象清，健风开送群飞翅。",
            "大明帝居一气傍，春日照耀桐槐翠。",
            "勉思奇策当天心，厚禄荣名时所贵。",
            "时之所贵亦外物，君子存诚思远至。"
        ],
        "notes": "",
        "id": "a745fffd5078d8dc52dfa3de99808dd2"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "寄题滁州丰乐亭",
        "preface": "",
        "paragraphs": [
            "君为滁上守，乘间务幽寻。",
            "群从留山阿，美望穷前林。",
            "良醼追佳赏，高亭旷遐临。",
            "烟云无定姿，水石唯清音。",
            "静见鱼鸟适，遥闻鸡犬深。",
            "时节屡丰有，民里无欺侵。",
            "岂独延众物，因兹托冲襟。",
            "大笔每绝唱，芳樽宁孤斟。",
            "别日念已长，来期讵能今。",
            "安得凌风翰，相从殚岁阴。"
        ],
        "notes": "",
        "id": "d357b366501d927b3b8f113f195b12ca"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "达观亭",
        "preface": "",
        "paragraphs": [
            "峭峻钓龙石，飞亭压其端。",
            "旷彻四无际，因之名达观。",
            "扳云跻大庭，仙路何纡盘。",
            "秋明澄远绿，晚霁凝新寒。",
            "城郭烟火稠，水陆渔樵安。",
            "偶暇按民俗，适游心意欢。",
            "鸣弦俯清流，对酒环苍山。",
            "重拂衣裾净，从带夕岚还。"
        ],
        "notes": "",
        "id": "8932bf7ad1c54c56c3817812e0391c7e"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "圣泉",
        "preface": "",
        "paragraphs": [
            "源流出何山，涌涸兹有异。",
            "湛然盈不泓，余波下金地。",
            "清甘本无滓，渴饮得真味。",
            "端能发茶色，博亦资农利。",
            "矧兹民俗安，湓溢尤可憙。",
            "满酌复携归，良追曲肱意。"
        ],
        "notes": "",
        "id": "a416da97c51b042af2394c35edf9df38"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "圣泉寺松径",
        "preface": "",
        "paragraphs": [
            "青松苒苒门前道，根氐坚牢颜色好。",
            "鸣籁萧森风雨生，紫鳞开动龙蛇老。",
            "天若有意别留种，百年其下无纤草。",
            "雷霆遶遶雪霜重，劲节支扶不颠倒。",
            "野姿峭拔已背时，肯要藤花彊缠抱。",
            "南方赤夏苦蒸湿，万木无声就僵槁。",
            "忽经密荫少休息，肌骨便惊秋气早。",
            "寄言匠者忽复顾，留作清凉除热恼。"
        ],
        "notes": "",
        "id": "1c90645b6b080029221b0579d27378dd"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "钓龙台",
        "preface": "",
        "paragraphs": [
            "龙在固神物，动与风云会。",
            "胡为脱渊泉，辄触钩纶害。",
            "无乃护明珠，睡目方瞢昧。",
            "而或嗅香饵，贪涎适沾霈。",
            "不尔腾角牙，自衒鳞虫最。",
            "来应山岳摇，去等蝉虵蜕。",
            "传闻旷百世，兹事久晻暧。",
            "空余古台石，硉矹尘沙外。",
            "湍流卷白日，岩壑动清籁。",
            "乾坤终苍茫，物理有否泰。"
        ],
        "notes": "",
        "id": "c50b736946c9e3089740cbf40777cd28"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "授转运使罢州端居术怀",
        "preface": "",
        "paragraphs": [
            "被诏领均漕，前解闽州符。",
            "掩关谢来宾，释然舍挛拘。",
            "日晏眠空斋，啼禽在高梧。",
            "神情已欣快，疴恙还轻办。",
            "𫏐闲固自适，况与尘滓殊。",
            "勿乐夸毗子，开眼趋畏途。",
            "投身试罗网，反用腴妻孥。",
            "精虑成长谣，鉴此非迷愚。"
        ],
        "notes": "",
        "id": "c0ebbd762533553d8012a9b5988fe80e"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "移居转运宇别小栏花木",
        "preface": "",
        "paragraphs": [
            "三年对小栏，花蘤见颜色。",
            "红薇开已久，春风长先得。",
            "素馨出南海，万里来商舶。",
            "团团末利丛，緐香暑中拆。",
            "余畦十数种，亦自尚风格。",
            "念尔幽芳性，乞致多手植。",
            "瑶草固微生，栽培子岂德。",
            "别去重来看，犹使中情恻。"
        ],
        "notes": "",
        "id": "f84f020ac58597348e8a5349fea24c25"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "北苑十咏 出东门向北苑路",
        "preface": "",
        "paragraphs": [
            "晓行东城隅，光华著诸物。",
            "溪涨浪花生，山晴鸟声出。",
            "稍稍见人烟，川原正苍鬰。"
        ],
        "notes": "",
        "id": "fb2ad24a378e37c40b7be4b18e5b7939"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "北苑十咏 北苑",
        "preface": "",
        "paragraphs": [
            "苍山走千里，斗落分两臂。",
            "灵泉出地清，嘉卉得天味。",
            "入门脱世氛，官曹真傲吏。"
        ],
        "notes": "",
        "id": "9fc3f795c81255125d3c0539446ed399"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "北苑十咏 茶垄",
        "preface": "",
        "paragraphs": [
            "造化曾无私，亦有意所加。",
            "夜雨作春力，朝云护日华。",
            "千万碧玉枝，戢戢抽灵芽。"
        ],
        "notes": "",
        "id": "ec6fba6e96059d54a2d18ccbe2a3dfd6"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "北苑十咏 采茶",
        "preface": "",
        "paragraphs": [
            "春衫逐红旗，散入青林下。",
            "阴崖喜先至，新苗渐盈把。",
            "竟携筠笼归，更带山云写。"
        ],
        "notes": "",
        "id": "d9a0b325086df10d2e036c59278aed8d"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "北苑十咏 造茶",
        "preface": "",
        "paragraphs": [
            "屑玉寸阴间，抟金新范里。",
            "规呈月正圆，势动龙初起。",
            "焙出香色全，争夸火候是。"
        ],
        "notes": "",
        "id": "604d720bbf4ca0cfebf4fb23c3efd16f"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "北苑十咏 试茶",
        "preface": "",
        "paragraphs": [
            "兔毫紫瓯新，蟹眼青泉煮。",
            "雪冻作成花，云闲未垂缕。",
            "愿尔池中波，去作人间雨。"
        ],
        "notes": "",
        "id": "55ebf03d0c59500bdfa4c071d13b7b6f"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "北苑十咏 御井",
        "preface": "",
        "paragraphs": [
            "山好水亦珍，清切甘如醴。",
            "朱干待方空，玉壁见深底。",
            "勿为先渴忧，严扄有时启。"
        ],
        "notes": "",
        "id": "95139702ae4e09aaee7347817ecb0705"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "北苑十咏 龙塘",
        "preface": "",
        "paragraphs": [
            "泉水循除明，中坻龙矫首。",
            "振足化仙陂，回晴窥画牖。",
            "应当岁时旱，嘘吸云雷走。"
        ],
        "notes": "",
        "id": "71c0ea062bfde5fbd3d23c08e665e862"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "北苑十咏 凤池",
        "preface": "",
        "paragraphs": [
            "灵禽不世下，刻像成羽翼。",
            "但类醴泉饮，岂复高梧息。",
            "似有飞鸣心，六合定何适。"
        ],
        "notes": "",
        "id": "b5034d02b8bc841bee844eef6676fbcd"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "修贡亭",
        "preface": "",
        "paragraphs": [
            "清晨挂朝衣，盥手署新茗。",
            "腾虬守金钥，疾骑穿云岭。",
            "修贡贵谨严，作诗谕远永。"
        ],
        "notes": "",
        "id": "ff9d16c4bc02c932e621eebfa7754eb7"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "题谯国评事壁",
        "preface": "",
        "paragraphs": [
            "长冈隆雄来北边，势到合下方回旋。",
            "三世白士犹醉眠，山翁作善天应怜。",
            "如彼发源今流泉，子孙何数鹰马然。",
            "有起家者出其间，愿翁寿考无穷年。"
        ],
        "notes": "",
        "id": "97985678c6ac4ed0361258c75e1c0650"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "游冲虚观",
        "preface": "",
        "paragraphs": [
            "真人玉骨轻，御气升瑶台。",
            "俯首视下方，万落腥尘埃。",
            "香火久寂寞，山川空徘徊。",
            "旧树络青蔓，虚坛生紫苔。",
            "宴坐白昼永，长吟清风来。",
            "飞花乱棋子，游蜂依酒杯。",
            "嘉月当醉饮，上客诚珍才。",
            "神仙那可冀，金鼎何时开。"
        ],
        "notes": "",
        "id": "936c9d56074f036e0f16eea041a862cb"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "题延平阁",
        "preface": "",
        "paragraphs": [
            "双溪会一流，新搆横鲜赭。",
            "浮居紫霄端，卧影澄川下。",
            "峡深风力豪，石峭湍声泻。",
            "古剑成蛰龙，商帆来阵马。",
            "晴光转群山，翠色著万瓦。",
            "汀洲生芳香，草树自闲冶。",
            "主郡王士安，高文勇枚贾。",
            "顾我久疎悴，霜髭渐盈把。",
            "临津张广筵，穷昼传清斝。",
            "舞鼍惊浪翻，歌扇娇云惹。",
            "欢余适晚霁，望外迷空野。",
            "曾是倦游人，意虑亦潇洒。"
        ],
        "notes": "",
        "id": "0b7b422c1709edaee183bc22d4c6e163"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "送勤上人归吴中",
        "preface": "",
        "paragraphs": [
            "吴江水好吴岫灵，吴人晳白神气清。",
            "当须比屋皆佳器，奈何傥有名公卿。",
            "究观是事见藏伏，例学浮图超死生。",
            "遂令才智蓄利泽，若日不下沾四瀛。",
            "勤师内外久著力，文字骨节初老成。",
            "十年栖迟辇毂下，渊然澹薄无经营。",
            "惜哉明了足见解，独擘迅翮翻青冥。",
            "残秋忽别东南去，尘土摆落衣裾轻。",
            "西湖胜处拂谈席，绿波画舫吾其行。"
        ],
        "notes": "",
        "id": "7a01e065b57e77e5704bb6cca11d5a9b"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "送石昌言知宿州",
        "preface": "",
        "paragraphs": [
            "符离封城古云望，扼控东南地形壮。",
            "飞流金粟走舟车，镇压奸雄宿兵仗。",
            "昌言才思才台阁，声名远出风骚将。",
            "倦直承明得守符，诏书遣临士民上。",
            "万家裁制须得宜，譬若楩楠迎大匠。",
            "京师从游日月久，送君酒酣益惆怅。",
            "人生岂效鸡鹜群，意在糠粱取甘养。",
            "边隅多故方急材，往往稠人拔公相。",
            "吾侪有策空自奇，皎皎丹衷亦谁亮。",
            "欲随戎马仅胜衣，强作文章还覆醤。",
            "大都用置系于时，丈夫未死固难量。",
            "觥巡卷到君勿辞，行看岸下船头放。",
            "我今联束若愁鹰，注目青云思远飏。",
            "一麾当复泛隋渠，愿君加数为公酿。"
        ],
        "notes": "",
        "id": "9a6146f5b93953448906957a01bd0e7f"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "观宋中道家藏书画",
        "preface": "",
        "paragraphs": [
            "宣献业文学，尝作调羹盐。",
            "藏书百千帙，传世惟清廉。",
            "东堂得春和，花卉晨露沾。",
            "之君延宾从，当昼褰珠帘。",
            "朱函青锦囊，宝轴红牙签。",
            "大令至欧褚，屈玉联钩钤。",
            "草行战骑合，楷正中军严。",
            "水墨固昏淡，骨气犹深潜。",
            "江田亦名手，农野兴鉏镰。",
            "桑麻妇女喜，馌饷儿童觇。",
            "列女自幽闲，明眸咽颈纤。",
            "昔人何遥遥，意会相披瞻。",
            "南曹古貌醒，博士新诗炎。",
            "持杯屡属我，谓我毫锥铦。",
            "煤妪浮醉钿，研流泣秋蟾。",
            "放洒云雷起，取余风良恬。",
            "鄙艺岂足多，诧语谁能兼。",
            "因思左宣献，载檄陪车幨。",
            "辱公知遇厚，表里曾无嫌。",
            "间复请笔法，指病如投砭。",
            "今朝观故物，惜已悲惭兼。",
            "层丘恩德重，素发年华添。",
            "不能枉尺寻，况乃事飞箝。",
            "壮心久已衰，奇尚顾未厌。",
            "幸公有令子，辞源横江灊。",
            "剧饮以自慰，后庆其人占。"
        ],
        "notes": "",
        "id": "42165c7ae4658092c97397782357b431"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "西斋秋暑",
        "preface": "",
        "paragraphs": [
            "斋居一室静，昼永来风微。",
            "仙棋覆前局，女布便轻衣。",
            "向人颜色强，与世心事违。",
            "且效金门隠，讵有田园归。"
        ],
        "notes": "",
        "id": "4d1a3b242f8a6fbf0e31668d510bc60f"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "胡鴈",
        "preface": "",
        "paragraphs": [
            "胡鴈畏空漠，群飞响洲渚。",
            "褰云避射弋，万里声悲苦。",
            "月色满关河，欲下迷处所。",
            "春江沙平净，鱼蚌不可数。",
            "饱暖身肥腴，归路欲远举。",
            "寻常弓箭儿，仰视随意取。",
            "从来远祸心，狼藉失旧侣。",
            "小哉衔芦智，岂识保身语。"
        ],
        "notes": "",
        "id": "b52a96d265911a841960c962d01db59d"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "即惠山煮茶",
        "preface": "",
        "paragraphs": [
            "此泉何以珍，适与真茶遇。",
            "在物两称绝，于予独得趣。",
            "鲜香筯下云，甘滑杯中露。",
            "当能变俗骨，岂特湔尘虑。",
            "昼静清风生，飘萧入庭树。",
            "中含古人意，来者庶冥悟。"
        ],
        "notes": "",
        "id": "ff14b5777d3006f9caa32ab81cd4659e"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "题周著作萃贤亭",
        "preface": "",
        "paragraphs": [
            "君家作虚亭，独得江山清。",
            "四向各有适，万趣各自呈。",
            "夜深虫鸟息，渐闻泉石鸣。",
            "日高烟霭去，始见峰峦生。",
            "之人务佳尚，意与贤豪倾。",
            "中盘沦薇蕨，傍砌颠瓶罂。",
            "毫端潜造物，局上暗投兵。",
            "乐游时景迈，薄宦身事萦。",
            "种花行老色，驯猿无故情。",
            "萧散复后期，外尘殊可轻。"
        ],
        "notes": "",
        "id": "e34307fdde6655d6e61830ec0e920297"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "瞻礼开师真像",
        "preface": "",
        "paragraphs": [
            "轻澜还故浔，坠轸无遗音。",
            "好在池边竹，犹存虚直心。",
            "往复二十年，每见唯清吟。",
            "觉性既自如，世味随浮沈。",
            "琅琅白云姿，怅望空山岑。",
            "岂不悟至理，悲来难可任。"
        ],
        "notes": "",
        "id": "afec017df1a3d9ad60652e9ad08770a4"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "偶作",
        "preface": "",
        "paragraphs": [
            "作墨本谁氏，研摩有强弱。",
            "摩尽不见墨，此处原非著。"
        ],
        "notes": "",
        "id": "052f842839bceab35f0df7bbf8a39c81"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "至和杂书五首 八月一日",
        "preface": "",
        "paragraphs": [
            "淮天过尽入吴渠，兰亭晚日光疎疎。",
            "金桃傅粉好颜色，绿醽泛滟深车渠。",
            "觥巡屡卷明星出，花翘零落随衣裾。",
            "幺弦不动凝古意，春容浅破长眉舒。",
            "庭院帘帷一齐下，红蜡阴沈霜满瓦。",
            "鸡头软熟七月终，举手分传玉盈把。",
            "席前碧瓮覆瑶桨，一秋愁泪风前洒。",
            "云中宝晕万重高，付与轻绡藏冰麝。",
            "孤城寒柝夜迢遥，谁道刘郎有天马。",
            "归来却问东海桑，海浪漫漫彩虹挂。",
            "红丝萦脍晓刀鸣，双龙笑断梦中惊。",
            "莫将团扇掩尘匣，曾障清歌十数声。"
        ],
        "notes": "",
        "id": "12bd8cadfd0a86d81d5566d1f681c5e9"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "至和杂书五首 八月二日",
        "preface": "",
        "paragraphs": [
            "浓云瞥过双凤飞，清颜照射朝日辉。",
            "画船南畔烟成阵，鲜荷掩护仙铢衣。",
            "凝魂杳眇不知处，酒醺香破惊新知。",
            "一声入耳醉人骨，天容牢落星点稀。",
            "海山万里风涛外，扶桑未老成春丝。",
            "春丝不断萦成结，玉环宛转无穷时。",
            "晓帘半上香飘穗，笑指冰壶凝远泪。",
            "秦楼后夜鏁孤鸾，秋风不动乌龙睡。",
            "愿将琼树隔花看，一一花房暗相值。",
            "浊水芙蕖天际云，长时倚望清江滨。",
            "迎来未语送归速，暮山紫翠空含嚬。",
            "劝君美酒千万寿，情如芳草年年新。"
        ],
        "notes": "",
        "id": "b1702ffbb3ff1ca55bb5caa706e80494"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "至和杂书五首 八月九日",
        "preface": "",
        "paragraphs": [
            "晓虹跨江一千尺，平浪东西入天碧。",
            "游人初觉秋气凉，衣不禁风薄罗窄。",
            "渔家小艇方醉眠，艇里长鱼三尺白。",
            "彩栏北倚数流萤，似与流萤旧相识。",
            "香脂揩尽暗成云，银甲试弦初未直。",
            "桥前流水声潺潺，年华一去何时还。",
            "重来若问桃花路，记取松亭月影间。"
        ],
        "notes": "",
        "id": "d06ff6f8878bca912ecabdf9fa9127e8"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "至和杂书五首 八月十二日",
        "preface": "",
        "paragraphs": [
            "高楼中天月色净，玉山禾熟秋云映。",
            "草边水际见流萤，流萤独自寻香径。",
            "棱层鴈塔挂千灯，密意虽通语还并。",
            "城上惊乌飞复啼，落泊无依终不定。",
            "欲下长桥夜漏深，烛台飘灺青梧阴。",
            "仙人若也乘鸾去，彩雾千重何处寻。"
        ],
        "notes": "",
        "id": "4ec5a2550e75e41c13014e158f12ccfa"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "八月十九日",
        "preface": "",
        "paragraphs": [
            "潮头出海卷秋风，风豪潮起苍海空。",
            "弄潮船旗出复没，腾身潮上争骁雄。",
            "沙头万目注江水，晴雷干雹来无穷。",
            "窗外帘旌飞猎猎，新醅翠斝行坐中。",
            "欲作吴歌弄清昼，回看满眼西阳红。",
            "六曲屏深映云母，珠盘缕缕青鸦茸。",
            "山移海转有变化，生缘长短须相逢。"
        ],
        "notes": "",
        "id": "336433b4929c29129723a09ea08af40d"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "读乐天闲居篇",
        "preface": "",
        "paragraphs": [
            "予年四十四，发白成衰翁。",
            "非有高盖车，曷与贤者同。",
            "嗟予出寒远，家世尝力农。",
            "十九登科第，圣彀参英雄。",
            "十年出吏选，校书蓬陼中。",
            "天子投采拔，谓有谏诤风。",
            "既叨言责地，蹇蹇思匪躬。",
            "窃不自度量，语剡奸邪胸。",
            "一毫抗千钧，摈落无流踪。",
            "同时皆骧首，金紫班著崇。",
            "唯予守长乐，幸就禄养丰。",
            "八年江海外，再上螭阶东。",
            "四十入西阁，宿仇司化工。",
            "蒙锦投机穽，唯頼天听聪。",
            "代言游禁密，侍从多从容。",
            "寻行京兆事，系断露铦锋。",
            "是职非所好，辄以死竭忠。",
            "愿辟大幽都，为君囚四凶。",
            "愿拂四省堂，为君延夔龙。",
            "愿舒泰山云，甘泽成岁功。",
            "愿回太清日，晴景破阴蒙。",
            "愿跻万人寿，夭扎终不逢。",
            "愿令编户富，食衣无困穷。",
            "群臣走率职，陛下居法宫。",
            "文彩成礼乐，筹略覊夷戎。",
            "意言亦良苦，精神庶潜通。",
            "短步趋远道，心健力不充。",
            "早衰鬓已华，忧伤乃自攻。",
            "我知古人心，生德贯上穹。",
            "何为论贵贱，贵畏非大公。",
            "南归虽云乐，此念殊忡忡。"
        ],
        "notes": "",
        "id": "caa4d8ccaafed221186ac16b8450cbb7"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "元日过浦城西阳岭",
        "preface": "",
        "paragraphs": [
            "逝者东流水，情知无却回。",
            "迟留曾到处，嗟古不同来。",
            "谁道新年好风物，忍将泪眼向春开。"
        ],
        "notes": "",
        "id": "6bb14288f26f135e8aaae415bc95120d"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "题将军岩",
        "preface": "",
        "paragraphs": [
            "赤日正停午，解衣岩石下。",
            "石泉殊甘凉，野籁亦潇洒。",
            "惊猿度岭云，遗果坠庭瓦。",
            "披轩忽永叹，幽抱不可写。"
        ],
        "notes": "",
        "id": "eb2884b81588a5b0939feebd86941a23"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "安静堂书事",
        "preface": "",
        "paragraphs": [
            "勿学异世人，过常不可深。",
            "勿学慢世人，侧身随浮沈。",
            "白日当中天，难破是非心。",
            "不有拔俗器，安得太古音。",
            "大暑苦烦浊，清泉流高岑。",
            "烈士无恋嫪，至理须推寻。"
        ],
        "notes": "",
        "id": "56107c5dfe05663b0a1072ad0fd5b5c7"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "丙申秋八月过渔溪驿驿旧有梅数株尝题诗记今无有也二首  其一",
        "preface": "",
        "paragraphs": [
            "曾把早梅枝，思君在别离。",
            "别离虽云远，万里有还期。",
            "树枯根已拨，人去复何之。",
            "故馆动秋色，云物藏寒曦。",
            "清香不可闻，衰草空繁滋。",
            "一夜平阶雨，辗转良自知。"
        ],
        "notes": "",
        "id": "293feb1d33a912464b536647a7494444"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "丙申秋八月过渔溪驿驿旧有梅数株尝题诗记今无有也二首  其二",
        "preface": "",
        "paragraphs": [
            "梅花不复见，况乃扳花人。",
            "花飞别故树，粉黛化为尘。",
            "秋风卷落叶，虫豸鸣悲辛。",
            "昏鸦投旧巢，匹侣自相亲。",
            "缺月行复满，归云本无垠。",
            "因题忆花篇，此意难重陈。"
        ],
        "notes": "",
        "id": "ef4f4a3cc073c04b5f1658c65e8b4f37"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "答葛公绰求猿",
        "preface": "",
        "paragraphs": [
            "子求穉猿书至闽，我说猿意持赠君。",
            "吾州四面列岩𪩘，巨木𫐖葛凌氛氲。",
            "结窠栽槛走疾置，十日可置澄江𣸣。",
            "嗟怜庶品各有性，拘忧适喜无间分。",
            "彼猿之类宅丘壑，爱恋深厚编前文。",
            "戏禽虽传古仙者，射臂未许今将军。",
            "朝栖乔木之苍莽，夕饮幽涧之潺沄。",
            "山空月明一长啸，商船海上迎风闻。",
            "君家东园岂不美，桧竹翠密兰茞薰。",
            "斯猿傥忆故时侣，举首断隔千重云。",
            "纵之不遣乃得所，推夫此理惠泽雰。",
            "令吾郡邑决笼柙，蹄者奔逸羽者翂。",
            "因观微物通万化，譬诸献鹄良有云。"
        ],
        "notes": "",
        "id": "6540adfbc7e9d773a98e215d985be39f"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "秋夜书廨中壁",
        "preface": "",
        "paragraphs": [
            "遥夜不能寝，值兹节物清。",
            "大空莹虚碧，仰观澄性情。",
            "素月若可把，浮云何故生。",
            "瑶琴且勿弄，谁怜希代声。"
        ],
        "notes": "",
        "id": "95edf86724cd822c2234b11c95837a17"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "秋思",
        "preface": "",
        "paragraphs": [
            "幽兰受新霜，孤雁叫落月。",
            "沈忧何由平，永夕不可彻。",
            "将琴鼓忆怜，声急弦屡绝。",
            "芳华日益远，香泽物已歇。",
            "秋风吹石门，思君还复诀。",
            "谁云无生忍，识此悠悠别。"
        ],
        "notes": "",
        "id": "3cdc363d9420046f731fa5d59e33d13d"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "寒食梨花小饮",
        "preface": "",
        "paragraphs": [
            "江南寒薄春尝早，花卉入春先自老。",
            "嗟予衰病不及时，出见池园半青草。",
            "纵有余葩在叶间，行看落片随风扫。",
            "寻春已过索莫归，重忆欢娱耿怀抱。",
            "虽然妖艳难再得，但只逢花须醉倒。",
            "二月中央寒食朝，墙隈忽见梨花飘。",
            "开门四顾粲然白，传催翠帟宾朋招。",
            "长吟环遶不知数，渐值明月临清霄。",
            "谁翦轻云成碎蕊，天留密雪封枯条。",
            "重重尽挂珠缨络，簌簌初呈𫂆步摇。",
            "傍花行酒发新唱，满座例举黄金瓢。",
            "西都姚黄高一尺，扬州宝髻分双翘。",
            "幽香绝艳信尤物，设欲置之千里遥。",
            "壁门写生亦名画，未免五彩涂鲛绡。",
            "莫如此君慰人意，相对一笑开无憀。",
            "古来英豪多感激，坐使绿鬓朱颜雕。",
            "劝君且作梨花饮，慎勿称量别流品。"
        ],
        "notes": "",
        "id": "c45970bcabbcd7ce60d134f452c5346a"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "雨晴早出",
        "preface": "",
        "paragraphs": [
            "徂秋久不雨，沾濡才此旬。",
            "新阳净万物，太虚无一尘。",
            "老稚出旷野，锄犂及清晨。",
            "爱尔安居乐，力作勿辞贫。"
        ],
        "notes": "",
        "id": "d84a865e1004d15fbaaa606f2767fa7c"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "访天台庵",
        "preface": "",
        "paragraphs": [
            "幽人去未还，门户和云闭。",
            "亭午树阴圆，深冬泉响细。",
            "寒生群鸟鸣，清彻孤鹤唳。",
            "寂寞傍山归，写向沧溟际。"
        ],
        "notes": "",
        "id": "4682dc40d0a62a419adc6f0ced9347c5"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和吴省副青梅",
        "preface": "",
        "paragraphs": [
            "梅华畏高寒，独向江南发。",
            "那知汴阳墅，青颗摘春月。",
            "持之务所无，归思动楚越。",
            "愿君侑清罇，行恐新芳歇。"
        ],
        "notes": "",
        "id": "5b9ee9e13e3e583d1639c9451936d3df"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "留别旧居花槛",
        "preface": "",
        "paragraphs": [
            "别意起中夕，出门风吹衣。",
            "侧月光艳薄，余花香气微。",
            "清尊岁相向，欲去心有违。",
            "残葩勿尽放，主人行亦归。"
        ],
        "notes": "",
        "id": "03adcc573a74359cc431a33900573828"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "甲辰闰月初伏快雨凉风昼眠初觉庭前小栏花木各有意气效柏梁体",
        "preface": "",
        "paragraphs": [
            "闰夏天地热焰烘，崇朝快雨随清风。",
            "昼轩梦觉开前栊，画栏花草意气雄。",
            "侧枕遥问数异同，如子微物烦化工。",
            "盍各言尔之所从，繁葩富艳生朱红。",
            "枯条大蕊千万重，修干点缀赤日中。",
            "蠲去忧忿谁与功，采摘烹煮袪烦胸。",
            "秋霜巨实垂如瓮，横柯远引交加丛。",
            "叶抽绿剑端黄茸，直立开拂泉贷通。",
            "垒遶翠羽翻虬龙，误入畦町非余公。",
            "助涤渴肺思菲躬，物物自名词不穷。",
            "愿当我意乃汝容，负汝不饮慙衰翁。"
        ],
        "notes": "",
        "id": "4ec4f7c2b32bba4017d7e9e2e7a8c189"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "过皇甫侍郎",
        "preface": "",
        "paragraphs": [
            "丈人几八十，岁晚益穷经。",
            "阴阳判九六，天地环丙丁。",
            "初若发泉穴，渐已澄沧溟。",
            "所宝非世有，愿充天子庭。",
            "问我久京国，鬓发何星星。",
            "无乃矜才能，吐论生风霆。",
            "不尔负洁修，扬眉自娉婷。",
            "昏翳本来性，憔悴百岁形。",
            "子知大方家，真精潜杳冥。",
            "万化一相遇，起灭如秋萤。",
            "而于须臾间，计较罍与瓶。",
            "膏消见远照，水烬闻余馨。",
            "唯公恳恳诲，敢怠拳拳听。",
            "追思响践历，媿汗曾未停。",
            "决然趋所适，金刀贵发硎。",
            "去矣汴流驶，薰风送扬舲。"
        ],
        "notes": "",
        "id": "df4cca69a69412ed57ba9a65854e536b"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "南都思杜祁公",
        "preface": "",
        "paragraphs": [
            "祁公清德老，在昔相先帝。",
            "青云吐论高，白璧持身锐。",
            "待俗无町畦，取人兼揭厉。",
            "甘贫安车后，直道洪钧际。",
            "每闻天下士，行业若材艺。",
            "未见比调饥，况乃挹襟袂。",
            "早尝登公门，顾睐叨末契。",
            "谓有金石姿，良工心劘砺。",
            "仰瞻通德衢，独立耆英第。",
            "评书草圣优，煮荈云腴细。",
            "遗墨秘巾箧，感激君子惠。",
            "悲风吹白杨，佳城兹久闭。",
            "声名与濉涣，东流无已岁。"
        ],
        "notes": "",
        "id": "d469a25627387eaf2b1a86b61c20f13a"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "酂阳行",
        "preface": "",
        "paragraphs": [
            "春秋书大水，灾患古所评。",
            "去年积行潦，田亩鱼蛙生。",
            "今岁谷翔贵，鼎餁无以烹。",
            "继亦掇原野，草莱不得萌。",
            "剥伐及桑枣，折发连簷甍。",
            "谁家有仓囷，指此为兼并。",
            "头会复箕敛，劝率以为名。",
            "壮强先转徙，羸瘠何经营。",
            "天子忧元元，四郊扬使旌。",
            "朝暮给𫗴粥，军廪阙丰盈。",
            "殍亡与疫死，颠倒投官坑。",
            "坑满弃道傍，腐肉犬豕争。",
            "往往互食噉，欲语心惊魂。",
            "荒村但寂寥，晚日多哭声。",
            "哭哀声不续，饥病焉能哭。",
            "止哭复吞声，清血暗双目。",
            "陇上麦欲黄，寄命在一熟。",
            "麦熟有几何，人稀麦应足。",
            "纵得新麦尝，悲哉旧亲属。",
            "我歌酂阳行，诗成宁忍读。"
        ],
        "notes": "",
        "id": "067877cf27f96763ba20dc254c50e26c"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "期秦伯镇不至",
        "preface": "",
        "paragraphs": [
            "高人怀真趣，每欲弃禄仕。",
            "超然外造化，那复顾妻子。",
            "有田给饥寒，有路出生死。",
            "傥得自由身，休随荣利起。",
            "或闻亳郊涝，族大无余米。",
            "且持州绂去，官廪尚可指。",
            "何时当归来，焚香朝玉几。"
        ],
        "notes": "",
        "id": "4d88556b4dad6f4f79ee6794511b5d77"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "会亭遇资政孙公赴阙公致仕已七年时召归将有西鄙之任",
        "preface": "",
        "paragraphs": [
            "志节虽落落，不能无谤毁。",
            "壮年自雄豪，末路遽颠委。",
            "众口方丛嘈，即欲置之死。",
            "公尝为大臣，沈寃不辨理。",
            "恭惟仁宗圣，散地而后已。",
            "新治甬上居，闲逸安暮齿。",
            "恭惟今天子，继照明鉴是。",
            "问公何处在，勉哉为予起。",
            "使者临其门，将驾不容俟。",
            "滔滔汴流急，行舟姑少止。",
            "长堤榆柳深，夜凉襟带褫。",
            "语终求其要，兹事殊可喜。",
            "朝廷英俊林，岂无人器使。",
            "谓公先帝臣，擢任刷前耻。",
            "惟公体上意，毕力荷恩纪。",
            "富贵安足论，清心寂如水。",
            "古人老益壮，忠义在所指。",
            "况复千载遇，功名迈良史。"
        ],
        "notes": "",
        "id": "bfdb70f31b9acc9b3274d6a89d5e10a1"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "泗州登马子山观漕亭",
        "preface": "",
        "paragraphs": [
            "庙社奠东都，恃德非恃险。",
            "聚兵三十万，待哺无容歉。",
            "西有砥柱峻，菽麦不逾陕。",
            "齐鲁粮食囏，灞水不潋滟。",
            "唯余汴渠利，直贯长淮隒。",
            "岁输六百万，江湖极收敛。",
            "挽送入太仓，因陈失盖弇。",
            "将漕苟不登，汝职兹为忝。",
            "或谓取太多，六路有丰俭。",
            "其间一不熟，饥殍谁能掩。",
            "一旦俾之粟，是人意常慊。",
            "区处失其宜，斯言反为玷。",
            "尝欲请增减，革孚亦须渐。",
            "连营今饭稻，香美若菱芡。",
            "因循未易论，官曹畏书检。",
            "虚亭一临眺，比比危樯飐。",
            "来从数千里，岁时空苒苒。",
            "雨余山气净，黛色浅深染。",
            "夜昏渔火出，倏忽电光闪。",
            "须臾月色空，水面铺寒簟。",
            "相逢喜道旧，城柝屡移点。",
            "因语发长谣，谁能刊琬琰。"
        ],
        "notes": "",
        "id": "2b4783ee6e0a08f2098d99120d122b88"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和答孙推官久病新起见过",
        "preface": "",
        "paragraphs": [
            "去年大暑过京口，唯子见过牛马走。",
            "气温貌古风骨粹，如入魏国逢轲叟。",
            "前趋王事难少留，兀若洪钟未遑扣。",
            "穷秋忽闻感疾恙，鬭蚁入床扬左肘。",
            "天生贤者固有待，岂得数奇而不偶。",
            "勿药之喜既和平，大肉快噉饮几斗。",
            "神明复还方寸静，万卷旧书仍次部。",
            "新年于已无职事，虽欲耕田不盈亩。",
            "轻舟将览吴中春，独信樯乌沿霞薮。",
            "知子玉趾远临访，倒屣出迎唯恐后。",
            "山堂永日接言词，楚萍色味两俱剖。",
            "自云君命入岩幽，顾此一身萦组绶。",
            "病躯未堪事刀笔，野性如何屈杞柳。",
            "宁甘贫薄且晦处，终岁穷经徒皓首。",
            "陶家埏埴以为器，其大如瓮小如缶。",
            "昔人知命斯上通，动静以时随所有。",
            "我闻子论心恻恻，傥或祭天必薪槱。",
            "大篇短韵时见投，开霁清旸穿户牖。",
            "强抽鄙意答长歌，脂泽陋滋容益丑。",
            "钱塘风物湖山好，与子相从频载酒。",
            "一水汪湾暮日浴，千岩转侧朝云呕。",
            "放怀方外聊自适，举杯相属起为寿。",
            "美哉此乐世难得，勿话归期论子丑。"
        ],
        "notes": "",
        "id": "80f74eb7dc06c90028f2749f6701b08d"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "丙午二月十二日杂言",
        "preface": "",
        "paragraphs": [
            "仲春一浃，我生之辰。",
            "纪岁之行，五十有五。",
            "慈亲是时九十二，称觞献寿于膝下。",
            "曾孙满前侑以词，慈颜强饮至酒所。",
            "我今鬓发白垂丝，挥拂莱衣辄起舞。",
            "愿亲长年无穷已，愿儿强健典州府。",
            "不富不贫正得宜，如我奉亲难比数。"
        ],
        "notes": "",
        "id": "7590e44f381451de7d9a1efe0539984e"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和王学士水车",
        "preface": "",
        "paragraphs": [
            "星鸟正中春事浓，农夫入田布嘉种。",
            "田中白水极弥漫，鹭翅群骞鱼鬣耸。",
            "扶持水车倚塍畔，翻翻龙脊超双踵。",
            "日在天中人在野，脱粟未逢心益恐。",
            "妇姑晚饷犹德色，童稚伺余窥馌笼。",
            "夏苗欲长苦焦枯，又送微波上层陇。",
            "伤哉作劳无早夜，岁终赢饶凡几桶。",
            "丰年遗秉尚或歉，一有不登皆散冗。",
            "赋田无利从来远，索息严于公上奉。",
            "富者不耕耕者饥，役民权枋雄豪总。",
            "钱塘风俗本夸奢，上商射利尤加勇。",
            "丁男特壮走长街，仆奴意气金衔駷。",
            "方春游女湖上行，举首惟愁钗插重。",
            "笑汝田家弄水车，何不乘时作光宠。"
        ],
        "notes": "",
        "id": "812dbfbd55fa898c77cc6c02bbcdb265"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "四月八日西湖观民放生",
        "preface": "",
        "paragraphs": [
            "盈舟载鱼虾，投泻清波际。",
            "应无校人欺，独行流水惠。",
            "非求升斗活，终免蝼蚁制。",
            "江湖自相忘，洲岛亦还逝。",
            "脱渊思曩戒，嗅饵省非计。",
            "为生岂不幸，萍藻庶可翳。"
        ],
        "notes": "",
        "id": "207bcd98235c950826a6efa449af2bbe"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和王学士芍药",
        "preface": "",
        "paragraphs": [
            "粲尔芳草叶，孤根当砌植。",
            "违春已自分，薰风犹借力。",
            "艳艳朝日光，纷披照颜色。",
            "持之遗佳人，岁久香不息。"
        ],
        "notes": "",
        "id": "a2d302b424a47ee4631579f067385585"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "观三圣御书应制",
        "preface": "",
        "paragraphs": [
            "圣业存功德，宸毫冠艺文。",
            "势开千里浪，光动九天云。",
            "法驾乘时至，仙都与世分。",
            "皇心钦宝训，求治益精勤。"
        ],
        "notes": "",
        "id": "872ee9a247d6fbd0fe85b689d951938e"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "群玉殿赐宴",
        "preface": "",
        "paragraphs": [
            "治道承炎历，皇基亘万年。",
            "深仁涵海岳，至德著坤干。",
            "文物归元首，臣邻必巨贤。",
            "蓼萧思及下，奕叶力追先。",
            "昕色方群进，胪音忽四传。",
            "衣冠纷杂遝，台殿鬰蟺蜎。",
            "宝字崇三圣，瑶图秘九天。",
            "荣河祥气彻，昭汉晓光旋。",
            "磊砢珠玑在，峥嵘岁月迁。",
            "家声终卓越，上意益恭虔。",
            "书观开舖首，宸毫落彩牋。",
            "烟云初不定，鸾凤互相鲜。",
            "拜赐兼金重，珍藏尺璧全。",
            "人人皆自得，事事独超先。",
            "睿藻敦风教，冥搜出化权。",
            "来从玉山府，远过柏梁篇。",
            "回驭临高馆，推恩锡广筵。",
            "迷魂游帝所，休应动星躔。",
            "申命严樽俎，新章被管弦。",
            "千龄叨际会，旷古绝寅缘。",
            "大施难论报，精诚第祝延。",
            "唯应歌盛美，乐石可磨镌。"
        ],
        "notes": "",
        "id": "2581fec6e50d22e6cb638019da812ab7"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "上元进诗",
        "preface": "",
        "paragraphs": [
            "叠耸青峰宝炬森，端门初晚翠华临。",
            "宸游不为三元夜，乐事全归万众心。",
            "天上清光开夜色，人间和气阁春阴。",
            "要知尽作华封祝，四十年来惠爱深。"
        ],
        "notes": "",
        "id": "a58cc92a6c3161f245f51d44a8342af0"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "梦中作",
        "preface": "",
        "paragraphs": [
            "白玉楼台第一天，琪花风静彩鸾眠。",
            "谁人得似秦台女，吹彻云萧上紫烟。"
        ],
        "notes": "",
        "id": "ba4341b7505dc88fade02fd7f63a816b"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "久寓悟空院刹行而书之",
        "preface": "",
        "paragraphs": [
            "寂寂精庐切半空，古原高下稻花中。",
            "莲趺披素轻云梵，花萼雕红细雨宫。",
            "孤鹤睡迷千树月，断蝉吟绕五更风。",
            "心縻尺组遥相谢，归马南蹄疾似蓬。"
        ],
        "notes": "",
        "id": "a2d2ecc0da032756b42eac86b7c27723"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "漳南十咏 龙台",
        "preface": "",
        "paragraphs": [
            "试看初日照龙台，白玉堂高锦障开。",
            "树色一番连雨净，溪光几曲抱山来。",
            "云归深洞天形瘦，风落前村笛弄哀。",
            "拟结青楼遍题咏，思王何吝斗量才。"
        ],
        "notes": "",
        "id": "e53a851bf778b7803af135be04109075"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "漳南十咏 城东水阁",
        "preface": "",
        "paragraphs": [
            "亭上芳樽惜别人，亭前斜日欲归轮。",
            "伤心定是丹枫树，拂面空来紫陌尘。",
            "岁月暗惊山色古，愁情长与草芽新。",
            "何时此地回飞盖，寂寞栏干又一春。"
        ],
        "notes": "",
        "id": "124922803391838658c7633b186f176a"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "漳南十咏 南溪",
        "preface": "",
        "paragraphs": [
            "近郭溪光绿好裁，雨睛波底敞栖台。",
            "荫堤佳树千围合，掠水轻舟一箭开。",
            "惊钓寒鱼拖糁去，忘机闲鸟信潮回。",
            "官余拟欲袪尘意，书遍平沙我独来。"
        ],
        "notes": "",
        "id": "2216d652fe9bafbdab07172ae45f2955"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "漳南十咏 满月池亭",
        "preface": "",
        "paragraphs": [
            "有客高怀脱世尘，碧湾晴槛乐游频。",
            "无心自合波中月，照影谁分鉴内人。",
            "莎砌乱蛙争噪雨，杏梁双燕欲留春。",
            "长年老厌趋豪末，来揖孤云作上宾。"
        ],
        "notes": "",
        "id": "9a5e810dd18ea91a9d8c3fde398958be"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "漳南十咏 西湖",
        "preface": "",
        "paragraphs": [
            "湖上山光一笋青，佛宫高下裹岩扃。",
            "烟收水曲开尘匣，春送人家入画屏。",
            "竹气更清初霁雨，梅英犹细欲残星。",
            "吴船越棹知何处，柳拂长堤月满汀。"
        ],
        "notes": "",
        "id": "ebf9809b3e3f9c33583f3a9ccffd4cab"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "漳南十咏 圆山庙",
        "preface": "",
        "paragraphs": [
            "风雅遗芬岳有神，此山灵祀越千春。",
            "彩毫佳句言犹在，翠剡新词意未真。",
            "绝顶黑林长带雨，曲崖飞磴不留尘。",
            "瘴云收尽秋田熟，跋境肴浆再拜人。"
        ],
        "notes": "",
        "id": "0a2a19a3b1f6ee47ff036b003348ec2a"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "漳南十咏 陈将军庙",
        "preface": "",
        "paragraphs": [
            "曾凭水栅誓长江，报国全躯事不双。",
            "力屈已嗟关羽死，势孤犹笑李陵降。",
            "宿坟古剑龙腥匣，环壁灵旗兽缠扛。",
            "神理高高人意近，楮钱祈福暗尘窗。"
        ],
        "notes": "",
        "id": "b1482a143e3e12364d5df79f4efa605f"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "漳南十咏 白云亭",
        "preface": "",
        "paragraphs": [
            "云擎翚槛翠岩巅，石老松皴不计年。",
            "举世觉来空白日，几人游去上青天。",
            "醉看绝壑都无地，啸倚清风只恐仙。",
            "花晚春残无限意，他时回首定依然。"
        ],
        "notes": "",
        "id": "816cc9b89ccc0c48130604f43c067548"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "漳南十咏 齐云阁",
        "preface": "",
        "paragraphs": [
            "紫阁青梯压翠岑，春情秋思共登临。",
            "雨岚供眼横千掌，星汉垂簷直半寻。",
            "忍别朱栏真俗吏，独栖珍树祗仙禽。",
            "当年人事多奇尚，拟托岩扃息寸心。"
        ],
        "notes": "",
        "id": "185f87c002bd8d80793b2e6193565ea3"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "漳南十咏 东郊",
        "preface": "",
        "paragraphs": [
            "苒惹晴云酿雨时，东城无处不芳菲。",
            "斜坡草短孤麛卧，平垅麦深双雉飞。",
            "照坞乱花惊客眼，罥空轻絮点郎衣。",
            "年来意气多覊束，无复长楸带酒归。"
        ],
        "notes": "",
        "id": "a9eeec5ae2e0f493ebc974abb27b81b1"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "别宋判官",
        "preface": "",
        "paragraphs": [
            "缕缕青阴拂去鞍，雨花狼籍颤春寒。",
            "年光别绪侵入鬓，莫向离亭子细看。"
        ],
        "notes": "",
        "id": "0413710bef19a378bcd4d294e3eeba8a"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "城南春会",
        "preface": "",
        "paragraphs": [
            "阴云薄薄地无尘，清晓城南集画轮。",
            "睢苑即时裁雪霰，颍川连夜聚星辰。",
            "山眉帖汉晴光拟，鶑舌寻风碎语真。",
            "芳草有情迷谢客，落花无处问秦人。",
            "樽前莫厌歌醒耳，世上偏饶泪满巾。",
            "嘉意未阑繁盛减，东皇底事惜残春。"
        ],
        "notes": "",
        "id": "770d73d7cef87365a9cd43fe88cba297"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "序宾亭",
        "preface": "",
        "paragraphs": [
            "师律先忧寄，朝家此得人。",
            "门庭环剑佩，胸胆贯星辰。",
            "今已闲戎略，畴能卜宴申。",
            "楼高休暇日，台逈厌登春。",
            "珍馆瑶甍举，璇题宝篆新。",
            "鸭栏回鬭颈，龙壁活盘鳞。",
            "夹幕寒波颤，前峰古黛皴。",
            "始知仙有路，尽恐世无尘。",
            "武驭来金虎，儒簪下石麟。",
            "机分荣辱主，觯序去留宾。",
            "揖让盈三魄，雌雄竞一神。",
            "气横飞客箭，歌协大夫苹。",
            "万古浮云片，劳生断梗身。",
            "即时懽未已，往事梦非真。",
            "席久疑枯海，琴幺似隔邻。",
            "釭花明雨暮，瓮酎压霜晨。",
            "鸦动残丝柳，鲈肥滑线莼。",
            "晴霞上丹叶，熟粉护青筠。",
            "赋景呵吟笔，挥谈密醉茵。",
            "流年祇容易，嘉会可因循。"
        ],
        "notes": "",
        "id": "adff0eccf0cd737e56c51a48bc6fd921"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "望春词",
        "preface": "",
        "paragraphs": [
            "霏霏细雨勒梅黄，一望春容十断肠。",
            "平芜古柳青青遍，独使潘郎两鬓霜。"
        ],
        "notes": "",
        "id": "707f60f15197a4b95be9c75befdd1f9f"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "落花",
        "preface": "",
        "paragraphs": [
            "何事苍苔数点红，晓来花片落春风。",
            "可怜春色兼花尽，今古此情无处穷。"
        ],
        "notes": "",
        "id": "42067950b6017c393ad0942dd090d87d"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "耕园驿佛桑花",
        "preface": "",
        "paragraphs": [
            "溪馆初寒似早春，寒花相倚醉于人。",
            "可怜万木雕零尽，独见繁枝烂熳新。",
            "清艳夜沾云表露，幽香时过辙中尘。",
            "名园不肯争颜色，的的夭红野水滨。"
        ],
        "notes": "",
        "id": "2a632e9998117e1295ec09e5e4e0ff8f"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "溪行",
        "preface": "",
        "paragraphs": [
            "秋色已寥落，清溪才此行。",
            "船移酒杯侧，鱼得鲙刀鸣。",
            "日色浮兼动，风痕灭又生。",
            "从知隠者趣，不独傲荣名。"
        ],
        "notes": "",
        "id": "74430a89702568a413429103d6c050f8"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "净众院尝荔支",
        "preface": "",
        "paragraphs": [
            "霞树珠林暑后新，直疑天意别留春。",
            "京华百世争鲜贵，自是芳根著海滨。"
        ],
        "notes": "",
        "id": "ee394a3280fc4ac6f4e4519daf157b46"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "奉酬王知县赏春不与以诗见赠",
        "preface": "",
        "paragraphs": [
            "仙陬翠观尽繁英，朱白相兼照眼明。",
            "池浸岚光生晚碧，鸟惊人语断春声。",
            "谈谐遽喜开怀久，骩骳终慙走笔成。",
            "佳致可能陶靖节，庭柯斜眄独忘情。"
        ],
        "notes": "",
        "id": "d2bf1fce584a9105bcc5581e47f47e97"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "喜弟及第",
        "preface": "",
        "paragraphs": [
            "里闬高高祖德新，鲁庭诗礼孟家邻。",
            "连登桂籍青袍客，共拜萱堂白首亲。",
            "倚国精诚明火玉，照人清节对霜筠。",
            "童襟开慧盈书馆，渐喜芝兰在处春。"
        ],
        "notes": "",
        "id": "3ca615eeae99796ef178e3a74964e1c2"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "西郊",
        "preface": "",
        "paragraphs": [
            "晓盖西郊道，春光极太虚。",
            "村风香晚稻，溪日曝寒鱼。",
            "雀噪饥鹰下，山空病木踈。",
            "归期侵杪岁，友思望吾庐。"
        ],
        "notes": "",
        "id": "f597fdae9cb479978b6b9c70b0059027"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "三月诣陈逋民",
        "preface": "",
        "paragraphs": [
            "振衣凌晓色，霁野纵游缰。",
            "莓润溪云重，春深山露香。",
            "林幽风更细，院静日偏长。",
            "曾是天皇外，相从识酒乡。"
        ],
        "notes": "",
        "id": "50b4657faf3548d16e4c510f1aa0a360"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "次韵翠岩寺",
        "preface": "",
        "paragraphs": [
            "揽蔓岩扃峻，交绳宝界平。",
            "斜峰约云势，干树起秋声。",
            "泉槛妨蛩响，霜楼助月明。",
            "冥筌兼洒落，警句一何清。"
        ],
        "notes": "",
        "id": "fa1fb67d4eec259528c1a2d4ab3608a4"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "夏晚南墅",
        "preface": "",
        "paragraphs": [
            "夏竹侍前楹，凉襟析旧酲。",
            "叠云封日茜，斜雨著虹明。",
            "鱼动池开晕，蝉移树减清。",
            "葭洲烟向暝，凫鹜自相迎。"
        ],
        "notes": "",
        "id": "c07702046502cc0a9ddb3d9d44944b64"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "芜阴楼上",
        "preface": "",
        "paragraphs": [
            "野马沈寒气，神禽度细风。",
            "断霞天共紫，斜日树齐红。",
            "山口横虚钓，江隈跋远艐。",
            "解穷千里目，争奈思无穷。"
        ],
        "notes": "",
        "id": "3cc35b3e84d29f146e4f203f156e4336"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "杪秋湖上",
        "preface": "",
        "paragraphs": [
            "旧暑侵凉已分销，萧疎丹树见斜桥。",
            "千千露竹全潇洒，一一风蝉共寂寥。",
            "菰米熟汀来客燕，芡丝分水避归桡。",
            "月魂未上东城角，谁向东城与下招。"
        ],
        "notes": "",
        "id": "cb4333ca39dd5ba13bbc31c5e0713e28"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和陈殿丞南州新咏",
        "preface": "",
        "paragraphs": [
            "宝坊高阁遍凭栏，曾是芳辰得未闲。",
            "日上天容低接海，风轻湖底倒摇山。",
            "夜深佛火寒星外，春过人烟暗树间。",
            "无意孤吟采幽致，异时行橐断空还。"
        ],
        "notes": "",
        "id": "d128fcd037869573f4a4e954bc944307"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "通源驿别颜茂才",
        "preface": "",
        "paragraphs": [
            "跃马东来不记时，酒醒寒色入征衣。",
            "垂杨官道连天去，落日邮亭别我归。"
        ],
        "notes": "",
        "id": "2581bafee09d31af0f759f5c40b9f21a"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "陪尹子渐申安礼宿香山寺",
        "preface": "",
        "paragraphs": [
            "二月已强半，寻春登石楼。",
            "山光侵雨变，草色到云休。",
            "归鸟沈岩际，行人过树头。",
            "剥苔看石碣，因火认渔舟。",
            "渐夜滩声恶，凭虚屋势浮。",
            "乘闲卿自适，觞咏属吾流。"
        ],
        "notes": "",
        "id": "6ddbabe922048969e7619875a6005b78"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "正月四日",
        "preface": "",
        "paragraphs": [
            "今朝才见雪泥干，日薄云低又作寒。",
            "家山千里何时到，溪上梅花正好看。"
        ],
        "notes": "",
        "id": "cb9991d882c8826919b139f949ee50da"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "春晓",
        "preface": "",
        "paragraphs": [
            "曈曈初日注窗明，窗外雏鶑乳燕声。",
            "东风气味浓于酒，晓梦魔人似宿酲。"
        ],
        "notes": "",
        "id": "0143651b7ca90ed72e7751e4c6e7e455"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "晚色",
        "preface": "",
        "paragraphs": [
            "晚色在何处，楼高天宇低。",
            "闲云无去住，归燕自东西。"
        ],
        "notes": "",
        "id": "d9683cb64d808105c1eadea112dd0259"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "过天津桥",
        "preface": "",
        "paragraphs": [
            "日暖溪平冰渐销，水声才下内前桥。",
            "山川满眼闲宫殿，草树迷入旧市朝。",
            "每向寻春偏有意，却成怀古更无聊。",
            "洛阳平昔多豪俊，惆怅埋魂不可招。"
        ],
        "notes": "",
        "id": "2a6cb662fe53f12da5ac6bd7f8290c41"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "读离骚经",
        "preface": "",
        "paragraphs": [
            "莫怪灵均恋楚滨，可能臣子外君亲。",
            "精心独去珠无颣，飞语潜来箭有神。",
            "宋玉招魂推意远，扬雄流涕掩书频。",
            "江边自是修门路，嗟苦先生陨此身。"
        ],
        "notes": "",
        "id": "c6d9aeafa550619b2544703c0bc2f0b9"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "暮春登南门",
        "preface": "",
        "paragraphs": [
            "丽谯高倚晚天霞，满目平臯尽物华。",
            "千曲胡笳催鼓答，三重湘酎倩旗夸。",
            "连江急雨送归燕，拂地轻风移落花。",
            "强倚栏干还自问，此情何处是边涯。"
        ],
        "notes": "",
        "id": "b3db560a28d8b35c05a4041c45deb984"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和邱提刑寄湖南贾度支",
        "preface": "",
        "paragraphs": [
            "何处多离感，山邮霁野光。",
            "清吟贯骚雅，远意属荆湘。",
            "霜树呈秋色，风兰生晚香。",
            "使轺偏倚望，摛藻寄回肠。"
        ],
        "notes": "",
        "id": "b53967b63bef1121db45149c162cc54e"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和邱提刑闻新鴈寄贾度支",
        "preface": "",
        "paragraphs": [
            "翔鴈来江渚，秋容在远空。",
            "几声疎树外，一字断云中。",
            "虚馆垂簷月，平臯败叶风。",
            "裁诗托幽思，幽思更无穷。"
        ],
        "notes": "",
        "id": "b75fa9f92107f7e72e109c763bb7e745"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "游龙门香山寺",
        "preface": "",
        "paragraphs": [
            "彩阁萦林转，苍崖隔水开。",
            "龛明千像日，波起一滩雷。",
            "绿浅春前草，香余腊后梅。",
            "背人惊鹭去，将雨好风来。",
            "云气随衣袂，岚光入酒杯。",
            "清游知不屡，欲下更徘徊。"
        ],
        "notes": "",
        "id": "ac0bcfada082d02ed39b243d5d210fa2"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "闻福昌院春日一川花卉最盛  其一",
        "preface": "",
        "paragraphs": [
            "闻道春深多物华，遥怜春日思无涯。",
            "烟涵树色相依好，山拥溪流一带斜。",
            "休问主人先看竹，只随渔叟便逢花。",
            "凭谁画得当时境，持去江南细与夸。"
        ],
        "notes": "",
        "id": "19f2d2959713429b28a12995efa64bad"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "闻福昌院春日一川花卉最盛  其二",
        "preface": "",
        "paragraphs": [
            "山前溪上最宜春，千树夭桃一雨新。",
            "争得扁舟随水去，乱花深处问秦人。"
        ],
        "notes": "",
        "id": "4f6b5d4e7c8a0caeb347cf2e4127e5fc"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "登府店福昌山阁",
        "preface": "",
        "paragraphs": [
            "危磴通高阁，登临境迥清。",
            "云开千岫出，雪霁一川明。",
            "断雁来孤影，遥泉落细声。",
            "野烟依竹见，溪树与桥平。",
            "已助骚人思，空摇远客情。",
            "扁舟如可泛，历历是江程。"
        ],
        "notes": "",
        "id": "7f183ed937da60108a067ee3d1b767c7"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "雪中不见女几山",
        "preface": "",
        "paragraphs": [
            "宜阳南路是仙山，雪拥云埋杳霭间。",
            "洗眼来看无处觅，不知可复在尘寰。"
        ],
        "notes": "",
        "id": "deced46bb184d6be96cfc12b08ec4666"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "登三乡寺阁",
        "preface": "",
        "paragraphs": [
            "历览宜阳道，披轩临朔风。",
            "地疑尘世外，人尽画图中。",
            "岩曲疎钟答，村前小彴通。",
            "水烟寒更白，山气晓微红。",
            "游宦真浮梗，流年似转蓬。",
            "长怀无所寄，尽日送归鸿。"
        ],
        "notes": "",
        "id": "0a08c3685661e449ddc399d0e281cfd0"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "嵩阳道中",
        "preface": "",
        "paragraphs": [
            "千里动秋意，萦回上古原。",
            "山樵斵晚日，野火著寒云。",
            "钟磬出邻寺，牛羊下过村。",
            "振衣归去好，尘事莫知闻。"
        ],
        "notes": "",
        "id": "efb7794e08614b537638f0e45b0e378a"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "访陈处士",
        "preface": "",
        "paragraphs": [
            "桥畔修篁下碧溪，君家元在此桥西。",
            "来时不似人间世，日暖花香山鸟啼。"
        ],
        "notes": "",
        "id": "1779336a3e31af7232c028ca188015da"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "题建造寺奉先院",
        "preface": "",
        "paragraphs": [
            "日照溪山生翠光，春深花草杂幽香。",
            "登临谁会迟留意，门外尘埃去路长。"
        ],
        "notes": "",
        "id": "3b9e8388cf350c10122f08ed6d5a8433"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "送别陈比部",
        "preface": "",
        "paragraphs": [
            "祖帐西郊道，川原画阁临。",
            "烧痕经雨活，树色入溪深。",
            "斜日有春态，孤云感客心。",
            "何人知别意，重把酒杯斟。"
        ],
        "notes": "",
        "id": "de9c29f570b4f633fdf035ef61ff9ead"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "城西金明池小饮二首  其一",
        "preface": "",
        "paragraphs": [
            "晓出都门外，名园连翠屏。",
            "融怡春物动，潇洒尘虑醒。",
            "轻风送花信，远水涵空青。",
            "旧游无处问，芳树隔重扃。"
        ],
        "notes": "",
        "id": "060c19a678bf210bf24f1ac73023502b"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "城西金明池小饮二首  其二",
        "preface": "",
        "paragraphs": [
            "城西禁籞宿烟收，霜薄朝寒上罽裘。",
            "佳树得春生意动，平池受日翠光浮。",
            "十年歌笑惊前世，满眼风花是旧游。",
            "从此曲江芳物好，定知重到更疑留。"
        ],
        "notes": "",
        "id": "10f01c2fd9d70a4eabd85d0507a993de"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "送张太傅还乡",
        "preface": "",
        "paragraphs": [
            "置器功成佚退身，故园南望整车茵。",
            "青冥直上无余事，白首归来有几人。",
            "门外离筵晴日晓，江边行路杂花春。",
            "橐金均散心如水，冢树重攀泪满巾。",
            "杯酒相逢耆旧少，山川不改岁华新。",
            "从公几杖何由去，更祝千年比大椿。"
        ],
        "notes": "",
        "id": "a3af04948382ea7bbc22a9a656b6a9b3"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "寒食乐词",
        "preface": "",
        "paragraphs": [
            "皇州令节已藏烟，帝渥乘时锡广筵。",
            "和气去添春色重，恩光来助日华鲜。",
            "千声凤吹朱门里，一番花香谷雨前。",
            "更喜簪裳嘉宴日，亲逢干羽治平年。"
        ],
        "notes": "",
        "id": "2ca95de91f2ccb58e26353c84311940d"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "喜欧阳永叔余安道王仲仪除谏官",
        "preface": "",
        "paragraphs": [
            "御笔新除三谏官，士民千口尽相欢。",
            "昔时流落丹心在，自古忠贤得路难。",
            "好竭谋猷居帝右，直须风采动朝端。",
            "人生万事皆尘土，惟是功名永远看。"
        ],
        "notes": "",
        "id": "bc97941196909f27aa497a16154f5094"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "送杨殿丞通判睦州",
        "preface": "",
        "paragraphs": [
            "苍崖中断一溪来，迤逦人家向水开。",
            "尽日烟云迎旆去，满泷铙吹引船回。",
            "虚斋昼梦鸣禽下，别坞春游画角催。",
            "莫怪杜郎题处少，更留佳致待清才。"
        ],
        "notes": "",
        "id": "87d69024cffbbfe9408c94a839a52403"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "宿扬州",
        "preface": "",
        "paragraphs": [
            "瓜洲堰埭阻行桡，更等江头后信潮。",
            "独背残灯数归路，风传寒柝夜迢迢。"
        ],
        "notes": "",
        "id": "1f98d36c43219ded5ee50e8805b92e52"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "广陵",
        "preface": "",
        "paragraphs": [
            "广陵归客叹飞蓬，怀古伤离向此中。",
            "前世翻波那复问，十年弹指已成空。",
            "楼头画角催残日，城上寒鸦噪晚风。",
            "井径萧条人不见，又随潮信度江东。"
        ],
        "notes": "",
        "id": "85e75142728b1d4e62293eb13c701457"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "马奴周晬思之因成",
        "preface": "",
        "paragraphs": [
            "马奴今日方周晬，昨夜迢遥梦到家。",
            "盘里应知心所爱，尊前唯祝寿无涯。",
            "吚嚘弄语群儿学，踉跄初行乳母夸。",
            "独上扬州津馆望，江山摇落去鸿斜。"
        ],
        "notes": "",
        "id": "20b5ccee7e3383b18163ce6bc354b1e0"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "闻鴈",
        "preface": "",
        "paragraphs": [
            "霜风吹鴈入南云，千里征人枕上闻。",
            "欲问梁园近消息，月沈星转五更分。"
        ],
        "notes": "",
        "id": "e858928b6340513c9f60f09f08abd089"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "江头别杜殿丞",
        "preface": "",
        "paragraphs": [
            "扬子江头南北路，木兰船上往来人。",
            "年华衮衮东流水，世事劳劳薄宦身。",
            "回首天涯成远别，忘怀物外自相亲。",
            "津亭共起忧时叹，重记津亭泪满巾。"
        ],
        "notes": "",
        "id": "5e3ef7df0cfbf8dd4a244189e4961d15"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "题金山寺",
        "preface": "",
        "paragraphs": [
            "画梁诗板暗流尘，水石鱼龙万句新。",
            "谁识高僧最深意，慈航长护过江人。"
        ],
        "notes": "",
        "id": "6f63a05e5b58bbf20288fe696c9e678f"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "题僧希元禅隠堂",
        "preface": "",
        "paragraphs": [
            "游锡遍他方，归休静默堂。",
            "孤吟时有得，诸念若为忘。",
            "删竹减庭翠，煮茶生野香。",
            "云山莫腾诮，心地本清凉。"
        ],
        "notes": "",
        "id": "49d32ecc58a957f595445f84d9562b62"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "经钱塘故宫",
        "preface": "",
        "paragraphs": [
            "废苑芜城裹故宫，行人苑外问秋风。",
            "当时歌舞何年尽，此意古今无处穷。",
            "往事萧条随败叶，客情迢递寄孤鸿。",
            "扁舟欲去更回首，寒树苍苍夕照东。"
        ],
        "notes": "",
        "id": "ba59aced0f9c4f16c73f594924478605"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "经林逋旧居二首  其一",
        "preface": "",
        "paragraphs": [
            "修竹无多宅一区，先生曾此隠西湖。",
            "诗言不喜书封禅，亦有余书补世无。"
        ],
        "notes": "",
        "id": "24763d7303382376590e3eea20ee9bb4"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "经林逋旧居二首  其二",
        "preface": "",
        "paragraphs": [
            "山色凝岚水色清，山云长与水云平。",
            "先生来举持竿手，钓得人间亢俗名。"
        ],
        "notes": "",
        "id": "605634cf9772470cd69d812d0dfa0fbf"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "离钱塘",
        "preface": "",
        "paragraphs": [
            "迎潮小舸满旗风，回首津亭暮霭中。",
            "惆怅今宵归去梦，迢迢直至海门东。"
        ],
        "notes": "",
        "id": "20c0d14f20ca9301b838916f710a80d3"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "至睦州",
        "preface": "",
        "paragraphs": [
            "一带沧波两面山，扁舟中去几时还。",
            "浮生多半在离别，此意明知未肯闲。"
        ],
        "notes": "",
        "id": "055f57d2f32580e106d4b79653e89166"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "题杉溪驿二首  其一",
        "preface": "",
        "paragraphs": [
            "宵行避酷暑，山路乍萦回。",
            "明月正相向，凉风时一来。",
            "幽林潜物怪，秘洞蓄云雷。",
            "岂敢惮劳苦，畏途诚可猜。"
        ],
        "notes": "",
        "id": "7575d35b6011b22918ace34480915dbe"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "题杉溪驿二首  其二",
        "preface": "",
        "paragraphs": [
            "隘道临深壑，俯阑千仞强。",
            "惊禽忽独去，怪石偶成行。",
            "月下芙蕖色，风前𫁂䅉香。",
            "反慙群动息，幽意更徬徨。"
        ],
        "notes": "",
        "id": "221677ec897c3831a9b289d47c6c74d8"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "宿延平津",
        "preface": "",
        "paragraphs": [
            "鸣籁萧森万木声，浓岚环合乱峰青。",
            "楼台矗处双溪会，雷电交时一剑灵。",
            "晓市人烟披霁旭，夜潭渔火鬭寒星。",
            "画屏曾指孤舟看，今日孤舟在画屏。"
        ],
        "notes": "",
        "id": "ecf025debab36b15969370807b7445c8"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "呈沈子山  其一",
        "preface": "",
        "paragraphs": [
            "荷叶新词天下工，玉人垂手倚秋风。",
            "一声清唱穿云去，斜日烘帘曲未终。"
        ],
        "notes": "",
        "id": "601f91454243755f9a69605817a6b7e9"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "呈沈子山  其二",
        "preface": "",
        "paragraphs": [
            "六月闽溪荔子丹，新秋犹喜荐雕盘。",
            "自嗟千里归程远，不得繁枝雨后看。"
        ],
        "notes": "",
        "id": "4797c9c92fe1c07657ba32d2ce3e9bbc"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "题福州释迦院幽幽亭",
        "preface": "",
        "paragraphs": [
            "路尽得佳赏，川原何净明。",
            "周围地形壮，洒落世尘清。",
            "背郭千峰起，涵空一水横。",
            "风帆人共远，潮屿岁重耕。",
            "晓市炊烟合，孤庵汲道萦。",
            "俯窥岩鸟过，微认野云生。",
            "香气林端出，秋容物外呈。",
            "表闲幡弄影，觉静磬传声。",
            "官舍今稀讼，轓车此驻行。",
            "唱篇知寡和，君世负诗名。"
        ],
        "notes": "",
        "id": "aa0edf1b046e2a342d69d8158b321e49"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "题渔溪驿",
        "preface": "",
        "paragraphs": [
            "昔年同向腊中回，曾遶栏干折早梅。",
            "今日独来攀旧树，风翻黄叶下苍苔。"
        ],
        "notes": "",
        "id": "1cefb2ba29e941d84341b6492e9319e4"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "晚上碧峰亭",
        "preface": "",
        "paragraphs": [
            "城头近晚忽开晴，有色皆鲜是物清。",
            "地势四来州午向，山围一罅水东行。",
            "乘风歌吹无时已，面日楼台触处明。",
            "不比儿曹夸衣锦，自缘恩与养亲荣。"
        ],
        "notes": "",
        "id": "28ed77ea84ebb0fc6df366f8eddabda6"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "春潮",
        "preface": "",
        "paragraphs": [
            "纳纳春潮草际生，商船鸣樐趁潮行。",
            "封书欲寄天涯意，海水风涛不计程。"
        ],
        "notes": "",
        "id": "57a2d30a0dc0fe3d1e9d87dc6a8ba52a"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "病中偶书二首  其一",
        "preface": "",
        "paragraphs": [
            "已感节候变，物态舒阳春。",
            "那复壮年意，如今多病身。",
            "净室焚香久，烘炉煮药频。",
            "神欢百虑解，销尽眼前尘。"
        ],
        "notes": "",
        "id": "bea7ab1288c4f573b83f6fca8bbf8565"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "病中偶书二首  其二",
        "preface": "",
        "paragraphs": [
            "行年三十六，几是半生人。",
            "举止不入俗，清修难厌贫。",
            "宴坐炉烟暖，微醺瓮酎醇。",
            "前看箫管辈，未免作埃尘。"
        ],
        "notes": "",
        "id": "781a5dda68ee34b31fde1e31c650cc3d"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和王介夫游西禅兼呈黄承制",
        "preface": "",
        "paragraphs": [
            "山城只有四围青，海国都无一点尘。",
            "荔子风标全占夏，荷花颜色未饶春。",
            "水边清吹传觞久，路上残阳立马频。",
            "不是闲来夸景物，欲将谣俗寄王人。"
        ],
        "notes": "",
        "id": "92524f6061259464bf3f64f629ad1876"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "兴化军曹殿丞寄荔支",
        "preface": "",
        "paragraphs": [
            "厚叶先枝新绛囊，使君分寄驿人忙。",
            "彩毫封处曾留意，筠笼开时不见香。",
            "风色甚豪应少损，路程差近得分尝。",
            "闽州纵有千千树，未抵家园气味长。"
        ],
        "notes": "",
        "id": "9af8fd37ce2f2e4a4225aaf2118937af"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和曹殿丞寄荔支",
        "preface": "",
        "paragraphs": [
            "荔子凝丹摘晓鲜，江南来路与云连。",
            "托根曾是三山下，结实应归万木先。",
            "乡国远携甘旨重，宴堂分玩色香全。",
            "清才仍更传新唱，一一骊珠照眼图。"
        ],
        "notes": "",
        "id": "baa1e878491097c28d563803d0c9023f"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "饮薛老亭晚归",
        "preface": "",
        "paragraphs": [
            "终日行山不出城，城中山势与云平。",
            "万家市井鱼盐合，千里川原彩画明。",
            "坐上潮风醒酒力，晚来岩雾盖钟声。",
            "归时休更燃官烛，在处纱灯夹道迎。"
        ],
        "notes": "",
        "id": "b7541cdfcf43da2269c60ad9028e00c5"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和许寺丞泊钓龙台见寄",
        "preface": "",
        "paragraphs": [
            "钓龙台下舣行桡，猎猎船旗待晚潮。",
            "万里征人应怅望，一川秋色正萧条。",
            "雨云来去山明灭，风浪高低日动摇。",
            "有志四方男子事，莫怀乡国便魂销。"
        ],
        "notes": "",
        "id": "7e5e10b7232a5c7df7b309f7755cea47"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "十一月后庭梅花盛开  其一",
        "preface": "",
        "paragraphs": [
            "迎腊梅花无数开，旋看飞片点青苔。",
            "幽香粉艳谁人见，时有山禽入树来。"
        ],
        "notes": "",
        "id": "a34d0baf2b14b83664d869c4c7b5f5b5"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "十一月后庭梅花盛开  其二",
        "preface": "",
        "paragraphs": [
            "日暖香繁已盛开，开时曾遶百千回。",
            "春风岂是多情思，相伴花前去又来。"
        ],
        "notes": "",
        "id": "4ab319e696698038bc5bb55d93361775"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "发箧得亡友书札",
        "preface": "",
        "paragraphs": [
            "宿昔重交义，零落今谁存。",
            "旧情留纸札，永恨入丘坟。",
            "世味薄于水，生涯空似云。",
            "抚孤无力及，流泪复何言。"
        ],
        "notes": "",
        "id": "e649f3412e48c99d64d68fb88e01c66f"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "寄答汝州王仲仪待制",
        "preface": "",
        "paragraphs": [
            "汝水闽山道路长，行邮时复寄新章。",
            "谏垣笑别三年近，病枕魂飞万里强。",
            "烈火未应焚玉石，埋轮曾是问豺狼。",
            "主恩未报头生白，羞见龙泉百炼钢。"
        ],
        "notes": "",
        "id": "fa6a2a6c988a84a5aac745ef8a331e79"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "正月十八日廿棠院  其一",
        "preface": "",
        "paragraphs": [
            "上元才过去寻春，红白山花粲粲新。",
            "似喜使君初病起，隔栏相向笑迎人。"
        ],
        "notes": "",
        "id": "525ab7a9cdd55527ce689a511c8c2310"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "正月十八日廿棠院  其二",
        "preface": "",
        "paragraphs": [
            "天气和柔酒更醇，缓歌花底正青春。",
            "狂花有意怜醉客，撩乱飞红满一身。"
        ],
        "notes": "",
        "id": "eef742220ea7ccaa625d3e568e147ca5"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "正月十八日廿棠院  其三",
        "preface": "",
        "paragraphs": [
            "无奈闲情著物欢，更愁花草便阑珊。",
            "夭红嫩翠宜灯烛，放散笙歌静里看。"
        ],
        "notes": "",
        "id": "e2edc3146450d822124f5db3e1104e4c"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "福州宁越门外石桥看西山晚照",
        "preface": "",
        "paragraphs": [
            "宁越门前路，归鞍驻石梁。",
            "西山气色好，晚日正相当。"
        ],
        "notes": "",
        "id": "e6f717ab09bafa7eeee2b4d6514bbc2a"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "梦游洛中十首  其一",
        "preface": "",
        "paragraphs": [
            "天际乌云含雨重，楼前红日照山明。",
            "嵩阳居士今安否，青眼看人万里情。"
        ],
        "notes": "",
        "id": "edb8289f3b26352eb3d5e9ca998b57f9"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "梦游洛中十首  其二",
        "preface": "",
        "paragraphs": [
            "修竹萧萧曲槛前，清泉㶁㶁小池边。",
            "琴中一弄履霜操，人静当庭月正圆。"
        ],
        "notes": "",
        "id": "468e6fc13d4272695d99aaaa6b756405"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "梦游洛中十首  其三",
        "preface": "",
        "paragraphs": [
            "过雨池塘凉气早，落花门户乱红多。",
            "松亭石上题名处，谁剥莓苔看在么。"
        ],
        "notes": "",
        "id": "70fc82b6f3f3c1026c999ffcace727bd"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "梦游洛中十首  其四",
        "preface": "",
        "paragraphs": [
            "庙下春行香雾合，观中朝茹药牙尖。",
            "故人别后无消息，茺草生坟白露沾。"
        ],
        "notes": "",
        "id": "d62a428735e0dc254afaaf57f1af4370"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "梦游洛中十首  其五",
        "preface": "",
        "paragraphs": [
            "霜后丹枫照曲堤，酒阑明月下前溪。",
            "石楼夜半云中笑，惊起沙禽过水西。"
        ],
        "notes": "",
        "id": "dada4809ea2ad7593da61c0d9470be72"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "梦游洛中十首  其六",
        "preface": "",
        "paragraphs": [
            "韩王宅里酒千垆，范帅园中花万株。",
            "行乐主人今已矣，春风还似旧时无。"
        ],
        "notes": "",
        "id": "d9e7c84a95e37b942a3b9fa65312e6e9"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "梦游洛中十首  其七",
        "preface": "",
        "paragraphs": [
            "名花百种结春芳，天与秾华更与香。",
            "每忆月陂隄下路，便开图画觅姚黄。"
        ],
        "notes": "",
        "id": "46f535fa2bd71b43c7b020e7ca606d46"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "梦游洛中十首  其八",
        "preface": "",
        "paragraphs": [
            "草白霜晴鹘睛开，原头游骑四边来。",
            "枯丛鸦鹊休惊噪，日暮分持走兔回。"
        ],
        "notes": "",
        "id": "3dfe0a2374497eb10da3e42a355ea310"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "梦游洛中十首  其九",
        "preface": "",
        "paragraphs": [
            "履道园池竹万竿，竹间池际笋斑斓。",
            "当时酒所夸文战，今日谁登上将坛。"
        ],
        "notes": "",
        "id": "8050a518c44010dec81f30c076c14f87"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "梦游洛中十首  其一〇",
        "preface": "",
        "paragraphs": [
            "白马寺前冠盖盛，送行宾友尽英豪。",
            "耿丞血染边场草，留得声名日月高。"
        ],
        "notes": "",
        "id": "881d5b6484aca36b8d5a0c2d26a94fef"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "题何山人大隠阁",
        "preface": "",
        "paragraphs": [
            "万井连交道，中天敞静轩。",
            "由来隠鄽市，全胜贲丘园。",
            "目极无留赏，心闲不避喧。",
            "沼光摇屋动，花艳出栏繁。",
            "雨霁山容静，潮生海气昏。",
            "幽人披彩槛，永日对芳樽。",
            "素业名家久，通医与义存。",
            "丹图环八卦，仙诀遁三元。",
            "造化今为友，懽忧本聚门。",
            "应须超世累，宴坐此忘言。"
        ],
        "notes": "",
        "id": "ce8854648afb3b2c8b8fe03ac4fe8e98"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "正月巡历部郡侍亲还家",
        "preface": "",
        "paragraphs": [
            "养亲方解郡，奉使又还家。",
            "远岫乡关近，前旌父老遮。",
            "挥金贫自愧，舞彩喜仍夸。",
            "特地延宾友，相期咏白华。"
        ],
        "notes": "",
        "id": "21b57f8dcd5e352e74a1df04ab60c447"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "方山渡口占",
        "preface": "",
        "paragraphs": [
            "江上行人空自愁，壮年双鬓已惊秋。",
            "不知风里千重浪，何事无情也白头。"
        ],
        "notes": "",
        "id": "af3405b3b6e129f345bc1168bc482479"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "江村",
        "preface": "",
        "paragraphs": [
            "黯澹江村春日斜，汀洲芳草野田花。",
            "孤舟横笛向何处，竹外炊烟一两家。"
        ],
        "notes": "",
        "id": "81696a8ea91a8dec0e21265c04df6c12"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "三月再还家",
        "preface": "",
        "paragraphs": [
            "晓树乡关路，春衣使者轺。",
            "江眠闻落霰，野饭掇新苗。",
            "入里威棱减，宁亲喜气饶。",
            "勤勤父师教，民病若为消。"
        ],
        "notes": "",
        "id": "a8a6cfcc24a90f11cc9afe5ad6f3a2f4"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "宿海边寺",
        "preface": "",
        "paragraphs": [
            "潮头欲上风先至，海面初明日近来。",
            "怪得寺南多语笑，蜑船争送早鱼回。"
        ],
        "notes": "",
        "id": "8da4a3cec250544c5649fcbff378b978"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "建溪桃花",
        "preface": "",
        "paragraphs": [
            "何物山桃不自羞，欲乘风力占溪流。",
            "仙源明有重来路，莫下横波碍客舟。"
        ],
        "notes": "",
        "id": "e31507b67669294bc3b674cc772bdb4a"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "吴屯驿晓起",
        "preface": "",
        "paragraphs": [
            "残月依山明胧{月悤}，长烟浮水白糢胡。",
            "竹林绕舍啼鸦臼，石井当窗下辘轳。",
            "迎吏远传空状小，仆奴潜报一钱无。",
            "驺兵不管晨炊绝，呵叫苁笼意气麤。"
        ],
        "notes": "",
        "id": "80d81c3460c1a0896cde779207735c1d"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "王台驿见晚李花有感",
        "preface": "",
        "paragraphs": [
            "玉京仙子爱春芳，弄遍琼枝嗅尽香。",
            "祗有此花知旧意，又随风色过东墙。"
        ],
        "notes": "",
        "id": "daf21a3b16e4ffcc1d9e108a32c6f589"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "昼寝宴坐轩忆与苏才翁会别",
        "preface": "",
        "paragraphs": [
            "投凉下马卧僧家，遶簟清风卷绛纱。",
            "修竹满前微雨过，远山无际薄云遮。",
            "武侯奋隠人应到，闽粤孤城日自斜。",
            "解与尘心消百事，更开新焙煮灵芽。"
        ],
        "notes": "",
        "id": "e018548e6cc41f2fb0225e87a73ee318"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "漳州白莲僧宗要见遗纸扇每扇各书一首  其一",
        "preface": "",
        "paragraphs": [
            "山僧遗我白纸扇，入手轻快清风多。",
            "物无大小贵适用，何必吴绫与蜀罗。"
        ],
        "notes": "",
        "id": "07814bbb7937b57aa8ddb202738ea686"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "漳州白莲僧宗要见遗纸扇每扇各书一首  其二",
        "preface": "",
        "paragraphs": [
            "野老寻山翦白云，欲将清吹助南薰。",
            "不堪便面张京兆，恰称能书王右军。"
        ],
        "notes": "",
        "id": "9508652a77438dfc5035cb60f1808f71"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "漳州白莲僧宗要见遗纸扇每扇各书一首  其三",
        "preface": "",
        "paragraphs": [
            "径尺规圆比雪霜，昔人何事恨秋凉。",
            "珍藏箧笥未为失，更有明年夏日长。"
        ],
        "notes": "",
        "id": "201a700b95e38bbe4524cf7161da7a6e"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "漳州白莲僧宗要见遗纸扇每扇各书一首  其四",
        "preface": "",
        "paragraphs": [
            "武侯白羽麾三军，帐前甲马生风云。",
            "怜君才地亦疎薄，相过书林至夜分。"
        ],
        "notes": "",
        "id": "3650286a80d70143e66d2a9059710d50"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "漳州白莲僧宗要见遗纸扇每扇各书一首  其五",
        "preface": "",
        "paragraphs": [
            "薄似蒲葵质更圆，忽疑明月落尊前。",
            "南堂暑气生烦浊，一座清凉直几钱。"
        ],
        "notes": "",
        "id": "28f131dc3fe6615c3842564fb6715509"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "漳州白莲僧宗要见遗纸扇每扇各书一首  其六",
        "preface": "",
        "paragraphs": [
            "滉白新牋卷线棱，刮青纤竹缠红藤。",
            "可怜子夜书帷下，一片圆光得未曾。"
        ],
        "notes": "",
        "id": "2b85ae1908851a489adc00040873edbb"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "漳州白莲僧宗要见遗纸扇每扇各书一首  其七",
        "preface": "",
        "paragraphs": [
            "堂阴壁罅蚊蚋都，指麾西向先驱除。",
            "山翁一夜稳眠睡，若或论功谁胜渠。"
        ],
        "notes": "",
        "id": "be43968e42ff3fa670ec6a1d6e4f469e"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "漳州白莲僧宗要见遗纸扇每扇各书一首  其八",
        "preface": "",
        "paragraphs": [
            "老去将携只要轻，况临炎暑遶风清。",
            "儿童爱把承簷溜，未识山家质素情。"
        ],
        "notes": "",
        "id": "0a9b633be3fc2843532d852ed5307cb3"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "漳州白莲僧宗要见遗纸扇每扇各书一首  其九",
        "preface": "",
        "paragraphs": [
            "不掩歌唇向画堂，不须名笔作花房。",
            "直应携去林泉好，转觉林泉兴味长。"
        ],
        "notes": "",
        "id": "215ce4dac4bf571acb9a8e18363b35cc"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "漳州白莲僧宗要见遗纸扇每扇各书一首  其一〇",
        "preface": "",
        "paragraphs": [
            "虚堂永昼来风长，石枕竹簟寒生光。",
            "文园肺渴厌烦热，更要夫君在侧傍。"
        ],
        "notes": "",
        "id": "ebcd35278151fc399a6e569eb6ad9bb3"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "怀文雅俨上人",
        "preface": "",
        "paragraphs": [
            "填填车马走沙尘，中有伊人离俗氛。",
            "千里不逢京下信，五年虚断海边魂。",
            "何穷世事秋林叶，自在心灵晚岫云。",
            "闻道西堂今粹隠，暮钟朝磬欲何云。"
        ],
        "notes": "",
        "id": "9f2da2d1f56c385d545b811713782de6"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "寄题处州朱山人幽居",
        "preface": "",
        "paragraphs": [
            "之子适所遇，爱此山林居。",
            "禅心庭下树，仙诀枕中书。",
            "溪明暑醉后，洞暗春游初。",
            "逢疴药箓补，得意琴声徐。",
            "人生随乐住，世事与闲疎。",
            "勿用挂云网，孤鸿翔太虚。"
        ],
        "notes": "",
        "id": "c112b98fad078d01595441e4490bf4aa"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "耕园驿",
        "preface": "",
        "paragraphs": [
            "使轺迢递到天涯，候馆迁延感岁华。",
            "白发却攀临砌树，青条犹放过墙花。",
            "悲来唯见金城柳，醉后曾乘海客槎。",
            "欲问昔游无处所，晚烟生水日沈沙。"
        ],
        "notes": "",
        "id": "46c96f7438ade08c9bd796eb4d2ce4a8"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "题白莲院东轩",
        "preface": "",
        "paragraphs": [
            "昔年文酒自为情，身外鸿毛万事轻。",
            "暑醉每怜风引梦，夜归多见月随行。",
            "重寻兰若余芳在，却怪桑门老态生。",
            "点数朋游今有几，拂尘看字泪先横。"
        ],
        "notes": "",
        "id": "033d5202306d1a688b1be9cb30582312"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "后舍绯桃",
        "preface": "",
        "paragraphs": [
            "十年树底折香葩，䔩䔩浮光弄晓霞。",
            "只恨无情是风雨，直将红片入西家。"
        ],
        "notes": "",
        "id": "f213334e2cc6b3e993257bf39c1f1aae"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "题龙纪院僧室",
        "preface": "",
        "paragraphs": [
            "山僧九十五，行是百年人。",
            "焚香犹夜起，喜酒见天真。",
            "生平持戒定，老大有精神。",
            "须知不变者，那减故时新。"
        ],
        "notes": "",
        "id": "6edfb6f221094c069991f30d1d667f3c"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "宿黄蘗听彬长老谭禅",
        "preface": "",
        "paragraphs": [
            "一圆灵寂本清真，谁向苍浪更问津。",
            "欲说西来无见处，奈何言句亦前尘。"
        ],
        "notes": "",
        "id": "01db6f16c869eac5f7403a5160d7ccf9"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "南剑州芋阳舖见腊月桃花",
        "preface": "",
        "paragraphs": [
            "可笑夭桃耐雪风，山家墙外见疎红。",
            "为君持酒一相向，生意虽殊寂寞同。"
        ],
        "notes": "",
        "id": "5b73ce0a0d69e20054d53274c410ccc3"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "士安饮我数杯至观音院才醒闻滩声泉响因留短阕",
        "preface": "",
        "paragraphs": [
            "林外滩声砌下泉，泠泠幽响静中传。",
            "朝衫却染京尘去，争得夫君醒醉眠。"
        ],
        "notes": "",
        "id": "62d8d937adb810f1329fe426f101af2c"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "别邵武长史朱照邻",
        "preface": "",
        "paragraphs": [
            "窃比君侯病𫘝𫘨，时看云路忽长嘶。",
            "十年还此同不酒，三驿刚来踏雨泥。",
            "士行满乡元自好，官名当世不胜低。",
            "未沾釜粟荣新禄，应上亨衢别有梯。"
        ],
        "notes": "",
        "id": "02e7358a27942317b4aba55487ee8a1d"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "自渔梁驿至衢州大雪有怀",
        "preface": "",
        "paragraphs": [
            "大雪迷空野，征人尚远行。",
            "乾坤初一色，昼夜忽通明。",
            "有物皆迁白，无尘顿觉清。",
            "只看流水在，却喜乱山平。",
            "逐絮飘飘起，投花点点轻。",
            "玉楼天上出，银阙海中生。",
            "舞极摇溶态，闻余淅沥声。",
            "客炉何暇暖，官酤未能醒。",
            "薄吹消春冻，新旸破晓晴。",
            "更登分界岭，南望不胜情。"
        ],
        "notes": "",
        "id": "87bd425004611fff5695af98c396b72f"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "华严院西轩见芍药两枝追想吉祥赏花慨然有感寄呈才翁  其一",
        "preface": "",
        "paragraphs": [
            "吉祥亭下万千枝，看尽将开欲落时。",
            "却是双红有深意，故留春色缀人思。"
        ],
        "notes": "",
        "id": "2d5c0b01fae3075e2ec612731079ec38"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "华严院西轩见芍药两枝追想吉祥赏花慨然有感寄呈才翁  其二",
        "preface": "",
        "paragraphs": [
            "烘帘微照自生光，吹面轻风与送香。",
            "谁把金刀收绝艳，醉红深浅上钗梁。"
        ],
        "notes": "",
        "id": "c214272923bd11e79c925a5a99ddbacc"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "华严院西轩见芍药两枝追想吉祥赏花慨然有感寄呈才翁  其三",
        "preface": "",
        "paragraphs": [
            "的的名花对酒樽，栏边沈醉月黄昏。",
            "今朝关外寻兰若，忽见孤芳欲断魂。"
        ],
        "notes": "",
        "id": "867191e70690ac5095276d29716caf5f"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "崇德夜泊寄福建提刑章屯田思钱塘春月并游",
        "preface": "",
        "paragraphs": [
            "夙昔神都别，于今浙水遭。",
            "故情弥切到，佳月事追遨。",
            "太守才贤重，清明土俗豪。",
            "犀珠来戍削，征鼓去啾嘈。",
            "湖树涵天阔，船旗罥日高。",
            "醉中春渺渺，愁外夕陶陶。",
            "新曲寻声倚，名花逐种褒。",
            "吟亭披越岫，梦枕觉胥涛。",
            "论议刀矛快，心怀铁石牢。",
            "淹留趋海角，分散念霜毛。",
            "鲈鲙红随筯，泷波渌满篙。",
            "试思南北路，灯暗雨萧骚。"
        ],
        "notes": "",
        "id": "5383a97120ce4c07c1c83052dd9ffeba"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "嘉禾郡偶书",
        "preface": "",
        "paragraphs": [
            "尽道瑶池琼树新，仙源寻到不逢人。",
            "陈王也作惊鸿赋，未必当时见洛神。"
        ],
        "notes": "",
        "id": "d3a1a97f6d3bb160652b7feb51d2e3fe"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "读宿州天庆观门扉仙篆有感",
        "preface": "",
        "paragraphs": [
            "玉骨霞衣帝所游，案前香气与星浮。",
            "无端醉语落尘土，一过人间四十秋。"
        ],
        "notes": "",
        "id": "68e3aa28ee91b45228ccb3158c0a04b1"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "送张处士二首  其一",
        "preface": "",
        "paragraphs": [
            "垂垂秋雨没鞯泥，经昼门前无马嘶。",
            "乘静因题送行什，江南归思已凄迷。"
        ],
        "notes": "",
        "id": "1a2e0c770958e538dd57c5c410060a51"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "送张处士二首  其二",
        "preface": "",
        "paragraphs": [
            "梁园尘土著人腥，有似淮山照眼明。",
            "爱君心迹曾无系，一片孤云去就轻。"
        ],
        "notes": "",
        "id": "ed36a42abd2eefb4661d59e8f124376d"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "温成皇后挽词二首  其一",
        "preface": "",
        "paragraphs": [
            "紫极腾轩曜，青春委蕣颜。",
            "云𫐌何处去，金殿几时还。",
            "仗下编箫咽，陵中夜烛闲。",
            "六宫哀送返，疑是梦魂间。"
        ],
        "notes": "",
        "id": "9a29de5fd3266998b4180b7c97354023"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "温成皇后挽词二首  其二",
        "preface": "",
        "paragraphs": [
            "翟彩开新礼，金文易大名。",
            "真游上仙路，故物感皇情。",
            "月落辞丹禁，春前引素旌。",
            "宫闱鸣挽铎，不是珮环声。"
        ],
        "notes": "",
        "id": "62112e71bb76e52a0849fd711a207dbf"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "司徒侍中宋宣献公挽词五首  其一",
        "preface": "",
        "paragraphs": [
            "重器推隆栋，驰光逐逝川。",
            "人应骑尾宿，岁亦在辰年。",
            "文思精天下，忠某尽帝前。",
            "唯无丰室累，清白是家传。"
        ],
        "notes": "",
        "id": "aafeeab9974cf0140cba7d3bff75f55a"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "司徒侍中宋宣献公挽词五首  其二",
        "preface": "",
        "paragraphs": [
            "申命增华衮，遗忠动紫宸。",
            "世风存令子，暮哭有慈亲。",
            "复辟前言在，论兵密疎陈。",
            "如何年不永，无路问苍旻。"
        ],
        "notes": "",
        "id": "04011148a155af6cee8d3e8a5d791227"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "司徒侍中宋宣献公挽词五首  其三",
        "preface": "",
        "paragraphs": [
            "怀道初名世，乘时遂致君。",
            "平分百年算，中据两台文。",
            "行翣连寒树，凝笳上晚云。",
            "路人那得识，挥涕指幽坟。"
        ],
        "notes": "",
        "id": "b0df72a7d27dacd3b8310f018f0bda8f"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "司徒侍中宋宣献公挽词五首  其四",
        "preface": "",
        "paragraphs": [
            "洛宅初开府，非才辱顾隆。",
            "遗思谣俗在，余论宴堂空。",
            "已矣苍生望，嗟乎吾道穷。",
            "岂惟怀旧德，一恸向春风。"
        ],
        "notes": "",
        "id": "62420e817893bb9c3e2c391ed87fb92a"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "司徒侍中宋宣献公挽词五首  其五",
        "preface": "",
        "paragraphs": [
            "去岁洛城东，公归秉枢务。",
            "今日国门西，輤车行哭度。",
            "同此晚春节，依旧西山路。",
            "千古诀幽明，一年才旦暮。",
            "远恨寄山川，余哀惨云雾。",
            "平昔送公诗，何言歌薤露。"
        ],
        "notes": "",
        "id": "06f72261d892a35717aabc1a2b035009"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "哭贾少卿",
        "preface": "",
        "paragraphs": [
            "画旟南度谪长沙，粤海新恩路更赊。",
            "子日鹏来知主去，辰年龙会为贤嗟。",
            "犹多婚嫁先捐馆，无复田园可寄家。",
            "曾是德公推奖厚，一觞何处酹魂车。"
        ],
        "notes": "",
        "id": "c9223654d719422ce440e8f28bdf9d9e"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "别颜慥下第",
        "preface": "",
        "paragraphs": [
            "四上不登第，漂流二十年。",
            "依依去国恨，杯酒春风前。"
        ],
        "notes": "",
        "id": "868de6e465f5d823e5f6e883cce159ec"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和杜相公谢寄茶",
        "preface": "",
        "paragraphs": [
            "破春龙焙走新茶，尽是西溪近社芽。",
            "才拆缄封思退傅，为留甘旨减藏家。",
            "鲜明香色凝云液，清彻神情敌露华。",
            "却笑虚名陆鸿渐，曾无贤相作诗夸。"
        ],
        "notes": "",
        "id": "c861f5cc3e282bd2181dc2a836f0132a"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "谢杜相公",
        "preface": "",
        "paragraphs": [
            "谢政闲宫傅，当年老相君。",
            "诗情通造化，笔力作风云。",
            "是则经纶手，施于淡泊文。",
            "捧窥心感悸，无路候公门。"
        ],
        "notes": "",
        "id": "1ad18ac59ba49e27a2d193a3bce431e8"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "铨舍后轩",
        "preface": "",
        "paragraphs": [
            "秋栏疎索水荭花，坐见花边日向斜。",
            "莫问幽人超世诀，即心无累是仙家。"
        ],
        "notes": "",
        "id": "4000494f0806c3ac1f44cdb976a80101"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "阁下昼眠",
        "preface": "",
        "paragraphs": [
            "急雨初收宫殿明，红薇花落暑风清。",
            "忽传午正惊残梦，寂寂西轩喜鹊声。"
        ],
        "notes": "",
        "id": "594f6086839b2e6c93674387d97df28d"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "戏答王仲仪",
        "preface": "",
        "paragraphs": [
            "零落黄花动节辰，送行杯酒感风尘。",
            "谁知最恨张京兆，画徧修眉不示人。"
        ],
        "notes": "",
        "id": "82b509a244db8e2d3c4ad84cbf1220b8"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "哭石曼卿",
        "preface": "",
        "paragraphs": [
            "仕宦晚益困，忽惊朝露晞。",
            "嗟嗟命不偶，事事志多违。",
            "直节未尝屈，英魂何所依。",
            "有材真国器，无闷即天机。",
            "前日犹言笑，今亡果是非。",
            "城南春满路，空见素旌归。"
        ],
        "notes": "",
        "id": "21125530abc37a6c9b022bbe0f5da9e0"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "铜雀妓",
        "preface": "",
        "paragraphs": [
            "十五烧香𰬸帐前，几多幽怨入危弦。",
            "谁知千载台倾后，何处西陵有墓田。"
        ],
        "notes": "",
        "id": "a626e4d5ea86461eae8db03ae7f31f74"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "城西射弓挺之以病不至简示新诗有唯应欠我渭城歌之句谨吟一篇以答佳意",
        "preface": "",
        "paragraphs": [
            "雪后西郊物外清，官闲乘兴此闲行。",
            "出门疎树无尘色，入内流渠带野声。",
            "近腊酒醪香更酽，得风弓箭力还生。",
            "知君病起心犹壮，独背船窗唱渭城。"
        ],
        "notes": "",
        "id": "77226755900d026fa064de4671870df8"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "汾阳夫人挽词二首  其一",
        "preface": "",
        "paragraphs": [
            "福偶天家出，贤名戚里推。",
            "朱颜不待老，万事却成悲。",
            "宿露沾新陇，秋风过旧帷。",
            "谁歌均一德，传继召南诗。"
        ],
        "notes": "",
        "id": "c85b811f69cb2811a46ad32dac826162"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "汾阳夫人挽词二首  其二",
        "preface": "",
        "paragraphs": [
            "借有百年在，都如一梦回。",
            "幻生还复灭，仙去不重来。",
            "乐色闲宵院，衣香秘夜台。",
            "行人知令淑，哭送侍儿哀。"
        ],
        "notes": "",
        "id": "fa11c01da80e44977be79fa700c50b32"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "秦灵园书事  其一",
        "preface": "",
        "paragraphs": [
            "槛外珍丛叨下泉，祥符天子泰灵仙。",
            "忽逢野老临池水，自剪残花趁岁钱。"
        ],
        "notes": "",
        "id": "e318d5d4a5974221766515ffd6cc0380"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "秦灵园书事  其二",
        "preface": "",
        "paragraphs": [
            "上元天仗款琳房，灵圃遥传玉殿香。",
            "要识年年桃李色，不关春力是恩光。"
        ],
        "notes": "",
        "id": "778ed347895b971202fcf151a08419bc"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "读太平告身",
        "preface": "",
        "paragraphs": [
            "绫纹金彩射星霞，润墨新腾玉署麻。",
            "不用著心惊宠辱，去来元是坦空华。"
        ],
        "notes": "",
        "id": "232c15ac3e26b78331045e580179219d"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "因书答河东转运杨乐道",
        "preface": "",
        "paragraphs": [
            "前岁君提岭外兵，国门南路送君行。",
            "由来成事多天幸，直向危时见世情。",
            "勉力朝廷论大计，甘心江海就私荣。",
            "牢愁应解侵人骨，未老先教白发生。"
        ],
        "notes": "",
        "id": "859bad7792cd645df8a1ebca77fe900a"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "楚州闻晚角有怀",
        "preface": "",
        "paragraphs": [
            "钦天门外警场开，画角千枝叠鼓催。",
            "今日淮边孤垒畔，晚风时送数声来。"
        ],
        "notes": "",
        "id": "3b7050f1e6cc3039caeb95ebe85432ab"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "过真慧素上人院见红薇盛开因思西阁后轩数株遂成短章寄翰林原叔八丈禹 玉阁长兼书真慧壁间以记所遇",
        "preface": "",
        "paragraphs": [
            "八月吴天觉早凉，翠丛初拆碎朱房。",
            "繁枝欲卧不胜力，落片将飞犹是香。",
            "西阁二年临昼梦，金刀一夕掩春芳。",
            "栏边想像频回首，渐觉星垣迥汉傍。"
        ],
        "notes": "",
        "id": "40e9d042b2db32599f23ff473114c7a2"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "杭州访吉祥璘上人追感苏才翁同尝牡丹",
        "preface": "",
        "paragraphs": [
            "曾乘春饮遶花畦，花底余香入燕泥。",
            "剪处佳人传烛下，归时明月到云西。",
            "重来草树惊秋色，零落交朋感旧题。",
            "若使他年逢胜赏，一觞知复共谁携。"
        ],
        "notes": "",
        "id": "d56c157db932cb397e2d79f6217999a8"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "宝月法喜堂",
        "preface": "",
        "paragraphs": [
            "少悟浮图法，因传法喜名。",
            "于人无厚薄，知己尽豪英。",
            "药舍朝炉暖，棋窗夜烛明。",
            "性怀元自得，未用厌逢迎。"
        ],
        "notes": "",
        "id": "bfa98767ea9271f78e70b4a7250d9869"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "过泗州岭",
        "preface": "",
        "paragraphs": [
            "二十五年间，三回共往还。",
            "那知临白首，相失向青山。",
            "想像音容在，侵寻鬓发斑。",
            "平生多善行，应不下尘寰。"
        ],
        "notes": "",
        "id": "6fc4434a5469b85c2303c85f28367a69"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "丙申元日过浦城西阳岭",
        "preface": "",
        "paragraphs": [
            "曾侍天王玉几傍，卷帘袍色殿中央。",
            "重霄未彻宫县乐，上宰初持万寿觞。",
            "晓日半临幡影转，春风徧送佩声长。",
            "今朝千里穿云岭，喜奉亲舆返故乡。"
        ],
        "notes": "",
        "id": "e9bfc79b15a4002cfd63a734531c71bb"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "宿渔梁驿",
        "preface": "",
        "paragraphs": [
            "庭树疎疎河汉低，瓦沟霜白月平西。",
            "寒鸦不奈单栖若，落泊惊飞到晓啼。"
        ],
        "notes": "",
        "id": "8e48cdae49f0654e87773848a32276bb"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "过南剑州芋阳舖见桃花",
        "preface": "",
        "paragraphs": [
            "七年相别复相逢，墙外千枝依旧红。",
            "只有苍颜日憔悴，奈缘多感泣春风。"
        ],
        "notes": "",
        "id": "c5e35cfab0ec223a0716d5f0b3d1fe1b"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "见匀亲抄书泣悼卷末",
        "preface": "",
        "paragraphs": [
            "得汝抄书心自喜，古来清白绍家难。",
            "谁知向老秋灯下，一见亲踪不忍看。"
        ],
        "notes": "",
        "id": "7dfd2241128ca5ed7bf7bba717680ed0"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "寓居兴化转运廨舍",
        "preface": "",
        "paragraphs": [
            "病恼连春夏，居闲意味长。",
            "海风生永昼，山雨送微凉。",
            "书帙梅蒸润，衣巾荔实香。",
            "尘缘消遣尽，物我两相忘。"
        ],
        "notes": "",
        "id": "174655586770748b4de412cdab5aea32"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "丙申五月游兴化西门上溪",
        "preface": "",
        "paragraphs": [
            "寻溪因过上溪游，雨后溪浑水乱流。",
            "因傍堤松却飞盖，为闻山鸟辍鸣驺。",
            "平田𫁂䅉青云合，满谷芭蕉碧玉抽。",
            "开济无功须早去，故时瓜陇有通侯。"
        ],
        "notes": "",
        "id": "ee39f8b84dac1a3a816a3e6da21e5e5c"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "谢宋评事",
        "preface": "",
        "paragraphs": [
            "斋馆从容接燕申，每临佳树走觥巡。",
            "兵锋却后知神物，年寿高来况主人。",
            "并赏昔闻思故友，分甘今喜奉慈亲。",
            "岂唯持祝公难老，兼欲灵株比大椿。"
        ],
        "notes": "",
        "id": "d87046b6dbc65d264c08877211b0c227"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "谢阮评事",
        "preface": "",
        "paragraphs": [
            "手授新书荷至情，何时仙诀得真精。",
            "高年转觉面颜少，细字全由眼力明。",
            "药箓谩劳分上下，丹炉终费侯亏盈。",
            "争如一语醒然悟，独葆天光不外营。"
        ],
        "notes": "",
        "id": "8ebdbc0d1f7798966c53a3ae6c19031a"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和诗送茶寄孙之翰",
        "preface": "",
        "paragraphs": [
            "北苑灵芽天下精，要须寒过入春生。",
            "故人偏爱云腴白，佳句遥传玉律清。",
            "衰病万缘皆绝虑，甘香一味未忘情。",
            "封题原是山家宝，尽日虚堂试品程。"
        ],
        "notes": "",
        "id": "92cc9917ab55936bb5093323d0de246a"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "泉州安静堂",
        "preface": "",
        "paragraphs": [
            "庭松永昼转春禽，天气初晴又半阴。",
            "惆怅此生多病恼，正看行乐独伤心。"
        ],
        "notes": "",
        "id": "e09dab323af999ac0eac3850259f1363"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "泉州北藏院见初荷华",
        "preface": "",
        "paragraphs": [
            "初华才过小荷身，晓露沾红点点匀。",
            "莫为愁心偏倚望，清江元有未归人。"
        ],
        "notes": "",
        "id": "913f9ede84e01ea0e913f374b2777749"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "诏贡士",
        "preface": "",
        "paragraphs": [
            "星骑翩翩鹤诏来，旋闻欢语沸春雷。",
            "天闲未减真龙种，沧海还空老蚌胎。",
            "拂纸半毫含意劲，摩云双翅待风开。",
            "寄言商颍辟荣客，好致吾君放首回。"
        ],
        "notes": "",
        "id": "39bc27129df0696a999d715a31ac225c"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "福州堂下小栏花卉多是手栽今已繁盛因赏花有所感悼",
        "preface": "",
        "paragraphs": [
            "爱花尽日傍花台，点检当年手自栽。",
            "前事已随朝暮变，旧华空见浅深开。",
            "山禽忽下还飞去，溪雨才收又复来。",
            "只有春醪能遣恨，无人栏畔共持杯。"
        ],
        "notes": "",
        "id": "1609cfa943ee57b3ec1d1b050a9f81ee"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "登四彻亭",
        "preface": "",
        "paragraphs": [
            "偶尔寻幽上翠微，游人啼鸟似前期。",
            "花间行印露沾纸，山下放衙云满旗。",
            "艳艳舞衣朝日处，飘飘商橹落潮时。",
            "传杯且与乘春醉，身世悠然两自遗。"
        ],
        "notes": "",
        "id": "fd367ae7865ddcffea2726736b8178ac"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "登清风楼",
        "preface": "",
        "paragraphs": [
            "郭外清溪溪外山，溪云飞上破山颜。",
            "晴明天气琉璃色，何处峰头带雨还。"
        ],
        "notes": "",
        "id": "6a554ddd2920489879fe7db2a4dea5bd"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "榴花洞",
        "preface": "",
        "paragraphs": [
            "洞里花开无定期，落红曾见逐泉飞。",
            "仙人应向青山口，管却春花不与归。"
        ],
        "notes": "",
        "id": "258464764b1e0bd855fcc3fe200cffbc"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "寄南海李龙图求素馨含笑花",
        "preface": "",
        "paragraphs": [
            "二草曾观岭外图，开时尝与暑风俱。",
            "使君已自怜清分，分得新条过海无。"
        ],
        "notes": "",
        "id": "ab06da02f4361e1ab0bf95d9c797d224"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "寄题张景山大卿园池",
        "preface": "",
        "paragraphs": [
            "人仰公才世吏师，更甘归老旧林池。",
            "门阑清似当官处，心力强于少壮时。",
            "物理自冥非寄酒，兵谋犹在却因棋。",
            "濠边风月如招隠，愿拂尘裾从所之。"
        ],
        "notes": "",
        "id": "7ec8de4defad0f4ef5d7f806ec052fa3"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "仁宗皇帝挽词七首  其一",
        "preface": "",
        "paragraphs": [
            "道德由来太古同，生灵休养至仁中。",
            "五兵不试归神武，万物无私是化工。",
            "玉座忽逢春月尽，金旌遥指洛川穷。",
            "年年翠辇长陪扈，那向西城别梓宫。"
        ],
        "notes": "",
        "id": "30522dd106984f6ec317627516c8b310"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "仁宗皇帝挽词七首  其二",
        "preface": "",
        "paragraphs": [
            "向近千秋节，何言七月期。",
            "遗恩群玉宴，往事荷宫祠。",
            "仙路云龙会，秋风鼓角悲。",
            "万人瞻彩仗，犹认吉行时。"
        ],
        "notes": "",
        "id": "f025d38e175967e0a65813cce14449b9"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "仁宗皇帝挽词七首  其三",
        "preface": "",
        "paragraphs": [
            "声教中原泰，恩仁万国临。",
            "忧勤符帝梦，付与得天心。",
            "箫吹凝寒气，云山敛夕阴。",
            "还期千载后，歌颂莫知深。"
        ],
        "notes": "",
        "id": "66b7cc82e9437008baa93afe3ced200b"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "仁宗皇帝挽词七首  其四",
        "preface": "",
        "paragraphs": [
            "俭薄留遗诏，遵行在继承。",
            "桐棺会稽冢，瓦器孝文陵。",
            "阙外秋萤度，林端晓月澄。",
            "须知无可欲，终古不骞崩。"
        ],
        "notes": "",
        "id": "299c3ea9865f96aea196af477fc54b38"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "仁宗皇帝挽词七首  其五",
        "preface": "",
        "paragraphs": [
            "万世威神在，多方惠泽隆。",
            "密音通虏壤，行哭亦儿童。",
            "画翣离丹阙，幽堂对紫嵩。",
            "孤城空雨泣，白首抱遗弓。"
        ],
        "notes": "",
        "id": "87669a5d4ca18d2f51183d8e5262ac90"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "仁宗皇帝挽词七首  其六",
        "preface": "",
        "paragraphs": [
            "俭勤追禹绩，恭让体尧仁。",
            "措枉朝多直，除苛吏尽循。",
            "遵儒恩礼异，左戚赏刑均。",
            "立子知天意，超然即上宾。"
        ],
        "notes": "",
        "id": "c946291ea27a03899a2e4f528077fc4c"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "仁宗皇帝挽词七首  其七",
        "preface": "",
        "paragraphs": [
            "攒宫开七月，隧路闭千秋。",
            "地带三川拆，天含万国愁。",
            "鸟云知圣没，龙驾想神游。",
            "厚禄将无报，慙恩更白头。"
        ],
        "notes": "",
        "id": "a2293c15abb0839cecf37d174708da09"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "昭陵行",
        "preface": "",
        "paragraphs": [
            "宫人上临候昏钟，帘外香烟烛影红。",
            "庭柏飞霜陵漏永，可怜今夜月明中。"
        ],
        "notes": "",
        "id": "1b8e506d33443a1a3cdec1b15f79a078"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和子发",
        "preface": "",
        "paragraphs": [
            "空梁诗板岁年多，唯有秋虫占作窠。",
            "闻道故人时拂拭，此生无奈旧情何。"
        ],
        "notes": "",
        "id": "3e63b09ef7b1bd57fed69523236c9197"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "有遗梅花枕前者因成",
        "preface": "",
        "paragraphs": [
            "谁寄梅花置枕傍，前时复得枕清香。",
            "因香梦彻江南路，江水浮天月似霜。"
        ],
        "notes": "",
        "id": "87da18316c0e7e06f8c2a3922e5d9d1e"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "甲辰寒日游公谨园池",
        "preface": "",
        "paragraphs": [
            "二月名园蓊鬰青，为怜佳节此闲行。",
            "偶因觞咏心还适，𫏐离尘埃眼倍明。",
            "风静落花深一寸，日迟啼鸟度千声。",
            "主公高意何须道，芳物于人自有情。"
        ],
        "notes": "",
        "id": "f9dd3e558f37a260910e55389cc8aa67"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "四月十七日奉安仁宗皇帝御容于景灵孝严殿是日舟次陈留感怀述事十六韵",
        "preface": "",
        "paragraphs": [
            "先帝传基固，真人嗣统平。",
            "余恩华夏在，高谊古今倾。",
            "汉法原为庙，仙居别有京。",
            "海中金阙见，天上玉楼成。",
            "睿意怀丕烈，宸豪荐大名。",
            "荐唯将舜拟，严亦与周并。",
            "龙向朝云起，奎和昼日呈。",
            "流光俄洊岁，发号庆重明。",
            "令节千秋过，端仪万众迎。",
            "讙呼山岳动，驱拂鬼神惊。",
            "缥缈来佳气，雍容下太清。",
            "旛旌多异制，歌吹自新声。",
            "琳馆初停御，銮舆始此行。",
            "盥孚通至感，福泽被群生。",
            "往事时兼远，孤臣泪独横。",
            "晨兴西响久，凄断老年情。"
        ],
        "notes": "",
        "id": "ddbfe49a31df057c7d2d85e5c4f6b6ec"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "至锁外",
        "preface": "",
        "paragraphs": [
            "旗声不断鼓声催，堤柳阴浓野色开。",
            "今日客衣何事净，京尘不肯出城来。"
        ],
        "notes": "",
        "id": "90b903717774b145c06bd9506f24639b"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "洪泽阻风",
        "preface": "",
        "paragraphs": [
            "今日风期恶，迟回一水滨。",
            "村旗呈酒圣，庙鼓赛河神。",
            "跃鲤曾惊网，饥乌不避人。",
            "商工时借问，何处即通津。"
        ],
        "notes": "",
        "id": "851082f590809f74ca842333bfe88857"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "游金山寺",
        "preface": "",
        "paragraphs": [
            "平日压尘土，今游兴味长。",
            "波涛围四际，台殿起中央。",
            "鱼听晨餐鼓，雪和夕炷香。",
            "薰风休递吹，襟袂不胜凉。"
        ],
        "notes": "",
        "id": "f882e86872b1a7e48df53bfa98234dbb"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "五月宿江阴军葛公绰草堂",
        "preface": "",
        "paragraphs": [
            "曾解征衣寄草堂，枕边泉石自生凉。",
            "休论仙诀能延寿，𫏐得身闲梦亦长。"
        ],
        "notes": "",
        "id": "921b44996c6c3a5741d3cc2f455cf79f"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "七月过孤山勤上人院",
        "preface": "",
        "paragraphs": [
            "青林蔼蔼日晖晖，薄晚凉生暑气微。",
            "湖上清风如可载，画船十只不空归。"
        ],
        "notes": "",
        "id": "ff8d2c87206266eba7881a73311e92ca"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "重阳日有美堂南望",
        "preface": "",
        "paragraphs": [
            "越邑吴封绣错分，华堂繁吹半空闻。",
            "山峰高下抽青笋，江水东西卧白云。",
            "菊蕊芬芳初应节，松林照耀欲迎曛。",
            "州人不见归时醉，未拟风流待使君。"
        ],
        "notes": "",
        "id": "7af9e9b6f2723eaf3fd287ddeda3f9be"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "韩玉汝山堂会别梅花已盛至苏州示谕水乡天寒未开",
        "preface": "",
        "paragraphs": [
            "遥知画舫舣江隈，寒勒梅花未得开。",
            "唯有山堂红烛下，至今繁艳傍尊罍。"
        ],
        "notes": "",
        "id": "2ab8a55553b238ee8f2aed45c1b179bd"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "梨园小部",
        "preface": "",
        "paragraphs": [
            "倾宫晨起传轻粧，山殿生风夏日长。",
            "小部新声落天上，无人知是荔枝香。"
        ],
        "notes": "",
        "id": "a42dc71264f45a864f9f6eb657145980"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "答葛公绰",
        "preface": "",
        "paragraphs": [
            "山堂争似草堂清，俗事随人百种名。",
            "頼有四窗春茗在，瓯中时看白云生。"
        ],
        "notes": "",
        "id": "2cc96cf2e72c798b2831ac9b3ebfffc3"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "公绰示及生日以九龙泉为寿依韵奉答",
        "preface": "",
        "paragraphs": [
            "多谢山人远祝延，寿杯仍是九龙泉。",
            "余生事事无心绪，直向清凉度岁年。"
        ],
        "notes": "",
        "id": "f4499cc2128161719a191babc5bbf529"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和答孙推官久病新起见过钱塘之什二首  其一",
        "preface": "",
        "paragraphs": [
            "于世无机是海翁，客情醒醉任邻钟。",
            "廉纤雨意还侵夜，料峭春期未减冬。",
            "宝气上浮难掩玉，岁寒中立不凋松。",
            "君王自结英雄网，千载风云定有从。"
        ],
        "notes": "",
        "id": "03cf2bdf4fa696117cae2259ca213f67"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和答孙推官久病新起见过钱塘之什二首  其二",
        "preface": "",
        "paragraphs": [
            "病来安健赋诗夸，甲子新移一岁加。",
            "吾道所存唯浩气，世缘何著但空花。",
            "烟云已过同归鴈，杨柳初藏并宿鸦。",
            "便拟寻山逐幽趣，春泥随马上须遮。"
        ],
        "notes": "",
        "id": "31b00404383f55a5134b8b2ddb60d0d9"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和夜登有美堂",
        "preface": "",
        "paragraphs": [
            "忽闻乘月上层台，正值江湖夜色开。",
            "云屋万重灯火合，雪山千仞海潮来。",
            "静游虽有诗情得，独笑应无俗语陪。",
            "纵使羁怀多感慨，若逢清致少徘徊。"
        ],
        "notes": "",
        "id": "71802e08c9b36f5e0ae6d0937fc940c5"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和偶登安济亭",
        "preface": "",
        "paragraphs": [
            "津亭遥望草萋萋，空旷清怀与物齐。",
            "春水倒行潮欲上，晚云平压日先低。",
            "高城览古人何在，远渡伤离客自迷。",
            "好共山翁同出处，不随朝骑五门西。"
        ],
        "notes": "",
        "id": "1000e2fa18437c1e1ad939807db889c1"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和江上观潮",
        "preface": "",
        "paragraphs": [
            "地卷天回出海东，人间何事可争雄。",
            "千年浪说鸱夷怒，一信全疑渤澥空。",
            "寂静最宜闻夜枕，峥嵘须待驾秋风。",
            "寻思物理真难测，随月亏圆亦未通。"
        ],
        "notes": "",
        "id": "c391eb1757c705a6c1905deeee563a4e"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和答孙推官",
        "preface": "",
        "paragraphs": [
            "拟将身计入扁舟，纵得三公不黑头。",
            "病体已轻休赋𫛳，机心如动辄惊鸥。",
            "强看吴野江山醉，肯为春风花草愁。",
            "所向乾坤皆客寓，可能与我更迟留。"
        ],
        "notes": "",
        "id": "8492f33e93cc0101e1bae5e8125f8d4e"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和古寺偃松",
        "preface": "",
        "paragraphs": [
            "古寺无人野藓滋，空庭永日雪风吹。",
            "横柯圆若张青盖，老干孤如植紫芝。",
            "万乘未轻蟠木器，千年终与大椿期。",
            "须知才短为天幸，江上婆娑得所宜。"
        ],
        "notes": "",
        "id": "4e7d7fc874b95978a311e411f44ddc1b"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和新燕",
        "preface": "",
        "paragraphs": [
            "燕燕何来处处喧，新从海上振轻翰。",
            "卑飞不避春泥重，竝语应愁夜雨寒。",
            "客舍暗窥吟笔健，宴堂时见酒杯干。",
            "雕梁信美多移主，愿尔将雏择便安。"
        ],
        "notes": "",
        "id": "a45a0067086f8c1a64d6972b4ffe3d89"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "开州园纵民游乐二首  其一",
        "preface": "",
        "paragraphs": [
            "风日朝来好，园林雨后清。",
            "游鱼知水乐，戏蝶见春晴。",
            "草软迷行迹，花深隠笑声。",
            "观民聊自适，不用管弦迎。"
        ],
        "notes": "",
        "id": "953bbdce2e9e6e2c6a7a9c89c109e904"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "开州园纵民游乐二首  其二",
        "preface": "",
        "paragraphs": [
            "节候近清明，游人已踏青。",
            "插花穿戟户，酤酒向旗亭。",
            "日迥林光润，风回海气腥。",
            "未知何处乐，归路已严扃。"
        ],
        "notes": "",
        "id": "3e1e042a438478000efc5f2925edc1ca"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "遣兴",
        "preface": "",
        "paragraphs": [
            "苦竹生笋四五寸，樱桃开花千万枝。",
            "空蒙野色当楼处，寂寞春寒带雨时。",
            "已放清歌逐瑶管，旋𥬠新酿行金巵。",
            "衰翁酩酊自为乐，举鞭不问并州儿。"
        ],
        "notes": "",
        "id": "69c449f47646c6353d20732e0a45f575"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "夜雨病中",
        "preface": "",
        "paragraphs": [
            "久雨曾无度，阳和渐向阑。",
            "杂香生众木，浓翠入孤峦。",
            "漏缓宵仍静，灯微晓更寒。",
            "芳时犹卧病，何日出城看。"
        ],
        "notes": "",
        "id": "f5b293286f49bdc65b8f4c6e7d78edf7"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "寒食西湖",
        "preface": "",
        "paragraphs": [
            "山前雨气晓才收，水际风光翠欲流。",
            "尽日旌旗停曲岸，满潭钲鼓竞飞舟。",
            "浮来烟岛疑相就，引去山禽好自由。",
            "归骑不令歌吹歇，万枝灯烛度花楼。"
        ],
        "notes": "",
        "id": "96c2f9eb9d0e3d6c39d528b045fd1bfc"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "上巳日州园东楼",
        "preface": "",
        "paragraphs": [
            "地上多于枝上花，东楼凝望惜年华。",
            "潮头正对伍员庙，燕子争归百姓家。",
            "粉箨渐高山径笋，绿旗初展石岩茶。",
            "流芳自与人兼老，樽酒相逢莫重嗟。"
        ],
        "notes": "",
        "id": "2d8bda2db571099b68a0f066e231552e"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "四月清明西湖",
        "preface": "",
        "paragraphs": [
            "千顷平湖绿一遭，空城游乐自奢豪。",
            "画船争胜飞江鹘，翠谳都浮载海鼇。",
            "芳草堤边裙带短，柔桑陌上髻鬟高。",
            "楼前尽日闻歌笑，不啻秋风卷怒涛。"
        ],
        "notes": "",
        "id": "36d1ff01cd5d9256df966f670c413104"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "度南涧",
        "preface": "",
        "paragraphs": [
            "隠隠飞桥隔野烟，石矶西畔问渔船。",
            "桃花尽日随流水，洞在清溪何处边。"
        ],
        "notes": "",
        "id": "5251f821c32b4080c464a32ea2f3d567"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "入天竺山留客",
        "preface": "",
        "paragraphs": [
            "山光物态弄春晖，莫为轻阴便拟归。",
            "纵使晴明无雨过，入云深处亦沾衣。"
        ],
        "notes": "",
        "id": "cf48a9b5e64ebf04d2c8fb9aea7f1a92"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "十日西湖晚归",
        "preface": "",
        "paragraphs": [
            "清晨出郭又晴曛，已见空枝嫩叶新。",
            "争得山头能阁日，且容湖上不归春。",
            "人随百戏波翻海，酒到三桥月满身。",
            "只有牡丹才半拆，未知何处可娱宾。"
        ],
        "notes": "",
        "id": "d13ef3f03108c7447ae28420f176ec78"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "十二日晚",
        "preface": "",
        "paragraphs": [
            "俗寻轩槛倒清尊，江上烟云向晚昏。",
            "须倩东风吹散雨，明朝却待入花园。"
        ],
        "notes": "",
        "id": "93ad754bb839bc490f9ef03f5cf59f7d"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "十三日吉祥探花",
        "preface": "",
        "paragraphs": [
            "花未全开月未圆，看花候月思依然。",
            "明知花月无情物，若使多情更可怜。"
        ],
        "notes": "",
        "id": "6bbb6ecd6d2993e1b1ad516c8bfff241"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "十三日出赵园观花",
        "preface": "",
        "paragraphs": [
            "水际开花千万窠，初鶑时逐丽人歌。",
            "欲知太守行春乐，只向东城得最多。"
        ],
        "notes": "",
        "id": "acb987d35ad1c6abe500379bc958e1c3"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "十五日游龙华浄明两院值雨",
        "preface": "",
        "paragraphs": [
            "垂杨修竹半藏山，一径纡回暮雨间。",
            "绿满野田看渺渺，白飞岩溜自潺潺。",
            "空村鲐背行歌去，古寺头陀乞食还。",
            "却羡幽人在深僻，断无来客扣禅关。"
        ],
        "notes": "",
        "id": "26ad233cad0735c1247c6cce14f2fe45"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "十六日会饮骆园",
        "preface": "",
        "paragraphs": [
            "名园何事却居鄽，永昼游蜂乳燕喧。",
            "不计阴晴与风雨，卷帘花蘤在尊前。"
        ],
        "notes": "",
        "id": "d668260b8023927fe9e5567d18ac9fdd"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "十八日陪提刑郎中吉祥院看牡丹",
        "preface": "",
        "paragraphs": [
            "节候初临谷雨期，满天风日助芳菲。",
            "生来已占妙香国，开处全烘直指衣。",
            "揽照尽从乌帽重，放歌须遣羽觞飞。",
            "前驺不用传呼宠，待与游人一路归。"
        ],
        "notes": "",
        "id": "44995623953d9d649701ffb5e36f2377"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "又往郑园",
        "preface": "",
        "paragraphs": [
            "小小园亭细细风，千枝浅白间深红。",
            "谁知狭径无人到，留得青春向此中。"
        ],
        "notes": "",
        "id": "35b6e00094341c9fdebf67296c0c4171"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "十九日奉慈亲再往吉祥院看花",
        "preface": "",
        "paragraphs": [
            "天意应偏与，春工已尽归。",
            "来如从月下，去似逐云飞。",
            "艳绝声名远，清多香气微。",
            "轻阴资润泽，斜照动光辉。",
            "剧饮千钟醉，相鲜五彩衣。",
            "曾非重芳物，庶以奉慈闱。"
        ],
        "notes": "",
        "id": "7435083211011a85bb3f62054823ee00"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "二十二日山堂小饮和元郎中牡丹向谢之什",
        "preface": "",
        "paragraphs": [
            "几家园馆见千枝，白发虽多意不衰。",
            "香泽最深风静处，醉红须在月明时。",
            "已知佳节无余日，更向残芳卷一巵。",
            "拟放春归还自语，来年老信莫先期。"
        ],
        "notes": "",
        "id": "ca8c51f8d5af1d6064c8ca8ead4162ff"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "寄钱塘春游诗呈南阳郭待制",
        "preface": "",
        "paragraphs": [
            "一春游揽足诗歌，寄与南阳语思多。",
            "若忆钱塘曾到处，西湖仍是旧烟波。"
        ],
        "notes": "",
        "id": "2d287fb0ed72c561887b380b1ae24ac9"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "答孙推官",
        "preface": "",
        "paragraphs": [
            "不是穷轮始问途，肯将全璧混泥污。",
            "尚平婚嫁何时毕，陶令田园先自芜。",
            "羁旅且甘家四壁，牢愁须借酒千垆。",
            "唯应抒素推文富，落笔词章气象麄。"
        ],
        "notes": "",
        "id": "ddbcee018fb350d6b5aa0bdda70099bb"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和孙推官忆径山游",
        "preface": "",
        "paragraphs": [
            "三十年前浙右行，径山才称爱山情。",
            "油幢悚悚丝杉翠，环珮涓涓石涧鸣。",
            "极峻只疑天上党，遥临初觉地东倾。",
            "分符不得重游赏，碣石岩边记姓名。"
        ],
        "notes": "",
        "id": "0da0e0fdd79d4c00103f4c919cce0c17"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "奉答孙推官南屏旧游",
        "preface": "",
        "paragraphs": [
            "已怜丛翠在湖边，最胜浓岚返照前。",
            "未省天工能刻饰，祇应山骨自清坚。",
            "岩端下溜添春涧，穴底来风送野烟。",
            "欲仗何人安屐齿，更寻幽径一攀缘。"
        ],
        "notes": "",
        "id": "6c91134df1636c8879356fe4798c3f2a"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和登安济亭",
        "preface": "",
        "paragraphs": [
            "亭上风吹藤帽簷，为怜清胜得安恬。",
            "惊涛触岸层澜碎，落日衔山半景尖。",
            "遥认犀奔知鹿角，忽逢龙挂见胡髯。",
            "城南一去通沧海，无限春寒向晚添。"
        ],
        "notes": "",
        "id": "7f50e0d4a77ca3f7e134ba96e5660160"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和运使王学士舟次德清见寄",
        "preface": "",
        "paragraphs": [
            "洛阳平昔夸文会，君已胜冠我壮夫。",
            "谈道最先称贾谊，忧时曾见哭唐衢。",
            "敢将胶漆论同志，幸得湖山可共娱。",
            "须向余春回马足，柳堤相逐踏青芜。"
        ],
        "notes": "",
        "id": "fb49ef2340d916267425e9853a9e5a2a"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和运使学士芍药篇",
        "preface": "",
        "paragraphs": [
            "密叶阴沈夏景新，朱栏红药自为春。",
            "香于兰芷偏饶艳，画入缣绡未逼真。",
            "已恨芳华难驻景，可堪愁卧动经旬。",
            "三年想爱须留恋，不为江头酒味醇。"
        ],
        "notes": "",
        "id": "48597126b7aa890703502797017543fd"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "游烟霞洞",
        "preface": "",
        "paragraphs": [
            "新晴特地入烟霞，道并南山转更赊。",
            "幽磬过邻溪口寺，众鸡鸣午野人家。",
            "洞深随溜先如雨，石古笼藤乱放花。",
            "潘岳小园犹作赋，轻轩选胜乐无涯。"
        ],
        "notes": "",
        "id": "c6278e3a225d6929cd619698be953515"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "寄来安孙推官",
        "preface": "",
        "paragraphs": [
            "我爱孙公子，安贫无所营。",
            "相逢虽邂逅，一见即平生。",
            "黑电挥诗笔，黄河泻酒觥。",
            "轻舟何处在，别思若摇旌。"
        ],
        "notes": "",
        "id": "d08a1dc050125857a9fcb96937a1dd91"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "段家堤西望晚山",
        "preface": "",
        "paragraphs": [
            "月下西山千万重，日光山气鬰葱笼。",
            "鲛绡数幅须移得，惆怅如今无画工。"
        ],
        "notes": "",
        "id": "48a6f86ab03bdf1c4531d66682107ca8"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "孙武篇",
        "preface": "",
        "paragraphs": [
            "入官无所解，因笑得君怜。",
            "岂知孙武子，自欲逞威权。"
        ],
        "notes": "",
        "id": "904addde058c37dd5835c317e5351051"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "西施篇",
        "preface": "",
        "paragraphs": [
            "越国无双艳，吴宫未始知。",
            "谁言勾践黠，不自爱西施。"
        ],
        "notes": "",
        "id": "f2dcd23ec594d812beebee5080979a71"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "唐彦猷挽词  其一",
        "preface": "",
        "paragraphs": [
            "骾亮驰名久，孤高进路难。",
            "富文平日业，劝学晚年官。",
            "隧外春江静，林边晓露漙。",
            "唯应坟上土，犹解是芝兰。"
        ],
        "notes": "",
        "id": "5b78747f0e95f39aaecfac3633a54855"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "唐彦猷挽词  其二",
        "preface": "",
        "paragraphs": [
            "旧德推当代，新悲入故乡。",
            "直当冠獬豸，清可濯沧浪。",
            "美研精煤色，文瓯昼茗香。",
            "生平无复见，流涕送幽堂。"
        ],
        "notes": "",
        "id": "ce9e3b50d85340fb862ae98f0d607913"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "六月八日山堂试茶",
        "preface": "",
        "paragraphs": [
            "湖上画船风送客，江边红烛夜还家。",
            "今朝寂寞山堂里，独对炎晖看雪花。"
        ],
        "notes": "",
        "id": "46f9a2f610abb3db21a9d6050b14c762"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和钱端明游南屏山",
        "preface": "",
        "paragraphs": [
            "新秋初变一天清，急雨仍添万木声。",
            "山势不根空外起，湖光无际槩来平。",
            "锦衣应有徘徊恋，金地聊开燕乐情。",
            "衰暮典城何所用，愿公云路羽翰生。"
        ],
        "notes": "",
        "id": "d8462e2cf1e3f24410d4ba2f109d58f0"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "送钱端明还京",
        "preface": "",
        "paragraphs": [
            "禁墀初别紫霄端，故国生光里俗懽。",
            "二世家声联将相，百年庙貌俨衣冠。",
            "躬临州戟迎门下，人喜曾孙夹道观。",
            "石照老苔封旧迹，锦溪乔木涕清澜。",
            "东趋越岭兴怀远，夕听胥涛入梦间。",
            "江上驰心思魏阙，日边归路指长安。",
            "香深离渚花重叠，凉满行舟酒半阑。",
            "应念非才持虎契，平时相继入金銮。"
        ],
        "notes": "",
        "id": "53613343b5346bf8fe3a6c4abb6d5fdb"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "清暑堂会同年",
        "preface": "",
        "paragraphs": [
            "当年绿发上天衢，三纪于今雪满鬓。",
            "荣路风波多契阔，画堂歌吹𫏐懽娱。",
            "杯中明月时摇动，草际飞萤乍有无。",
            "莫问更筹须剧醉，四翁同籍亦难俱。"
        ],
        "notes": "",
        "id": "171602df9708647aa0753c747d0281fa"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "清暑堂中秋夜饮",
        "preface": "",
        "paragraphs": [
            "江国初凉夕漏均，青天无翳地无尘。",
            "莲花翦彩灯光灿，蕉叶倾金酒味新。",
            "时节暗迁应不再，懽娱难得莫辞频。",
            "明年今夜中庭月，依旧寒光别照人。"
        ],
        "notes": "",
        "id": "809baf6b3be727e165e0e01b740cff9a"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "宋君辅许当世陈彦谦苏宣甫自远还乡上元同饮",
        "preface": "",
        "paragraphs": [
            "故国逢君慰喜偏，清宵行醼重留连。",
            "山楼上火人初合，天汉无云月自圆。",
            "乐色时闻花院里，春风都在酒旗边。",
            "莫辞彻晓须沈醉，后会还应不计年。"
        ],
        "notes": "",
        "id": "fc158d07d4c27c8f9638c53d0e13705c"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "李阁使新种洛花  其一",
        "preface": "",
        "paragraphs": [
            "堂下朱阑小魏红，一枝浓艳占春风。",
            "新闻洛下传佳种，未必开时胜旧丛。"
        ],
        "notes": "",
        "id": "8544c9445bdbea91ad5632676a83fa01"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "李阁使新种洛花  其二",
        "preface": "",
        "paragraphs": [
            "园馆春游只帝京，可怜哀悴海边城。",
            "纵然得酒心犹在，若也逢花眼亦生。"
        ],
        "notes": "",
        "id": "0d3452d084edbfe0177d00ad4b7887e5"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "客有至自京师言诸公春间多会于元伯园池因念昔游辄形篇咏",
        "preface": "",
        "paragraphs": [
            "绿渠春水走潺湲，画阁嵩峦映碧鲜。",
            "酒令已行金盏侧，乐声初急翠裙圆。",
            "清游胜事传京下，多丽新词到海边。",
            "曾是罇前沈醉客，天涯回望重依然。"
        ],
        "notes": "",
        "id": "1abe26ae364272d9b01b09aa645f9c05"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "秋日",
        "preface": "",
        "paragraphs": [
            "城头蔓草受新霜，天外孤鸿叫夕阳。",
            "送客情怀枫树老，著人襟袖菊花香。"
        ],
        "notes": "",
        "id": "031e03794a18ea97963b7040714fe18b"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "秋日登郡楼二首  其一",
        "preface": "",
        "paragraphs": [
            "秋水已复漕，秋风初怒号。",
            "天容霜后净，山势北来高。"
        ],
        "notes": "",
        "id": "ad17c05d0a081e7c09e3e852c8d57769"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "秋日登郡楼二首  其二",
        "preface": "",
        "paragraphs": [
            "落叶随飞鸟，疎砧答暮蝉。",
            "悠悠戍楼角，凄切万家传。"
        ],
        "notes": "",
        "id": "617cb9906cd216f59a120f5a6350bc8d"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "七月二十四日射弓",
        "preface": "",
        "paragraphs": [
            "破的心仍在，争豪力不堪。",
            "开弓初觉颤，盈贯未离贫。",
            "衰病先期老，中年岂分甘。",
            "唯应罇酒在，万事一醺酣。"
        ],
        "notes": "",
        "id": "1bf8ba41c1bfdffcb5527f8af8e83fb2"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "七月二十四日食荔枝",
        "preface": "",
        "paragraphs": [
            "绛衣仙子过中元，别叶空枝去不还。",
            "应是天人知忆念，再生朱实慰衰颜。"
        ],
        "notes": "",
        "id": "a869a8d965d6e67885d414961a3204f2"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "中秋夕犹坐望月",
        "preface": "",
        "paragraphs": [
            "万里凄凝魄，幽深在处通。",
            "清流河汉尽，寒入水云空。",
            "逾久方全白，弥高适正中。",
            "开书还自卷，把酒复谁同。",
            "泫叶溥宵露，吹衣变暑风。",
            "更看庭树影，渐过粉墙东。"
        ],
        "notes": "",
        "id": "f63078b00e8719da67b88eb45623f20c"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "九日许当世以诗见率登高",
        "preface": "",
        "paragraphs": [
            "霜云明净海山隈，一岁登临始此回。",
            "堂上寿觞淋浪满，栏边佳菊似疑开。",
            "故乡情味人人好，今日荣恩节节来。",
            "正是秋风洗烦暑，力将衰飒上高台。"
        ],
        "notes": "",
        "id": "b853c427bbfb2a334383344b3d1922f7"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "杭州璘上人以花栽数种见寄",
        "preface": "",
        "paragraphs": [
            "名品参差十数窠，商船千里任风波。",
            "土花分破根株小，春色随来意气多。",
            "欲种更看移树法，将开须与傍栏歌。",
            "中年渐不胜杯酌，红翠他时奈尔何。"
        ],
        "notes": "",
        "id": "008c940457dc3c8a3a6c68226aa16938"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "冬温",
        "preface": "",
        "paragraphs": [
            "海曲封疆僻，冬温气序差。",
            "虫蛇谁闭户，草木自开花。",
            "雾重朝迷日，风号夕卷沙。",
            "可怜天地雪，偏解舞京华。"
        ],
        "notes": "",
        "id": "0b499b8f98ce1f54d41bc4878eb51b1b"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "庚子上元即事",
        "preface": "",
        "paragraphs": [
            "老去年华只自惊，又逢佳节向山城。",
            "春临半夜寒犹重，月到中天色更清。",
            "上客风流连宿醉，游人歌调得新声。",
            "遥思凤阙行时令，红繖朱栏万烛明。"
        ],
        "notes": "",
        "id": "ff075449ef5a38314a1b1375935f3f40"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "醉后",
        "preface": "",
        "paragraphs": [
            "醉后归来月满衣，重重花影帽簷欹。",
            "行人路畔犹相笑，未似山翁倒接䍠。"
        ],
        "notes": "",
        "id": "1bc4c84924a623aa3dc79400fe65cf9e"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "朱楼",
        "preface": "",
        "paragraphs": [
            "朱楼灯烛一声歌，腊后天街月色和。",
            "平昔黄公酒垆下，谁知跬步邈山河。"
        ],
        "notes": "",
        "id": "8ec1e9d4ae46a48d51461a3b414a51d9"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "一百五日开千叶间金",
        "preface": "",
        "paragraphs": [
            "西园花蘤过中春，微雨初晴不受尘。",
            "莫怪芳丛开发早，欲将红艳送行人。"
        ],
        "notes": "",
        "id": "10bdeb4e4b1501b02a4830e6d7a4fa7c"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "庭松安静堂",
        "preface": "",
        "paragraphs": [
            "偏爱堂东砌下松，三年潇洒伴衰翁。",
            "寒声动荡潮初上，疎影孤圆月正中。",
            "清彻纱帷延昼梦，绿涵金盏带春风。",
            "自缘多病饶归思，便觉山林野意通。"
        ],
        "notes": "",
        "id": "5c745ba891bfce460f7ade29b68abbb3"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "四月池上",
        "preface": "",
        "paragraphs": [
            "风下平池水晕开，池边露坐水风来。",
            "草香冉冉生吟席，云影飞飞度酒杯。",
            "荷叶偶成双翠盖，荔枝才似小青梅。",
            "人间物静两相得，月色苍凉始肯回。"
        ],
        "notes": "",
        "id": "3aa4e7322b7ad0ee07f4a1bab58850c3"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "乞雨题西方院",
        "preface": "",
        "paragraphs": [
            "年年乞雨问山神，羞见耕耘陇上人。",
            "太守自知才德薄，彼苍何事罪斯民。"
        ],
        "notes": "",
        "id": "e552431b216af405cc8b2fea56bf0f79"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "北园登高即事呈诸同僚",
        "preface": "",
        "paragraphs": [
            "江云寒薄不成霜，九月登高菊未黄。",
            "飞镝有声弓已力，小槽分溜酒初尝。",
            "秋容行见丹枫老，客意难胜紫陌长。",
            "曾是禁园风物好，故乡时节可能忘。"
        ],
        "notes": "",
        "id": "583fdf94f6c631948858f21b6c23c056"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "送驯鹿与东禅长老",
        "preface": "",
        "paragraphs": [
            "二年驯扰傍山家，欲领东还道路赊。",
            "送汝给孤园里去，此生长伴大牛车。"
        ],
        "notes": "",
        "id": "9d808f1929a59e2a88a0aa5f8a0461e4"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "画生李维写予像今已十年对鉴观之因题其侧",
        "preface": "",
        "paragraphs": [
            "清眸绿发十年前，朴野风神不易传。",
            "今日青铜莫相照，白髭垂颔面双颧。"
        ],
        "notes": "",
        "id": "364d214dc73e3c2ea93bdbffd0fa2b2a"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "将赴京留题山庄西壁",
        "preface": "",
        "paragraphs": [
            "禁林京尹荷恩光，三上螭头乞郡章。",
            "贫薄奉亲须仰禄，此心安敢系轩裳。"
        ],
        "notes": "",
        "id": "b6878635cc777936a36743df17106e0f"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "燕司封同年以诗见迎",
        "preface": "",
        "paragraphs": [
            "寄问闽州明使君，十年蹉跌路岐分。",
            "帐前约束承严节，按下文书接署云。",
            "北去最先趋画戟，老来应免醉红裙。",
            "新篇一揽思游旧，搔首孤吟日又曛。"
        ],
        "notes": "",
        "id": "d8579b9ee1e0c104eff8241d55ba387b"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "题共乐亭",
        "preface": "",
        "paragraphs": [
            "层峦高与赤霄通，节岁欢娱众庶同。",
            "庭有美音非独乐，会当炎暑自多风。",
            "山川胜势栏杆下，井径追游月色中。",
            "私幸编民居客右，使君樽酒未应空。"
        ],
        "notes": "",
        "id": "4708f426878621a01933e81b7ca12c1d"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "徐虞部以龙尾石砚邀予第品仍授来使持还书府",
        "preface": "",
        "paragraphs": [
            "玉质纯苍理致精，锋芒都尽墨无声。",
            "相如间道还持去，肯要秦人十五城。"
        ],
        "notes": "",
        "id": "3b87a3b890e7f72b7516f939fd364aef"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "过囊山寄宏师",
        "preface": "",
        "paragraphs": [
            "三十年间登第初，青衫羸马叩禅居。",
            "鬓毛白尽犹奔走，惭愧高人得自如。"
        ],
        "notes": "",
        "id": "f615b4aa646fb0b5f2ab2da01f4c46b8"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "人日立春舟行寄福州燕二司封",
        "preface": "",
        "paragraphs": [
            "清溪潮上送行船，回望高城隔晓烟。",
            "景色似看名画展，醉魂犹忆寿杯传。",
            "春盘食菜思三九，人日书幡诵百千。",
            "南国逢君唯道旧，后时何处笑今年。"
        ],
        "notes": "",
        "id": "85abb1c76de04197e89f403c3c239ea7"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "又寄兴化徐虞部",
        "preface": "",
        "paragraphs": [
            "梅花狼籍拂轻舟，人日溪行动客愁。",
            "上昼去程初北首，故山归思满东流。",
            "垂垂朝雨随双桨，草草春蔬送一瓯。",
            "不独怀乡便多感，看人难似府君侯。"
        ],
        "notes": "",
        "id": "198fa31c10a13a83448f2e80f6d289b7"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "上元至南剑州大雨寄泉州许通判",
        "preface": "",
        "paragraphs": [
            "路遶溪回不计程，行邮今复宿延平。",
            "阴云藏月不知处，急雨落天无数声。",
            "病起尚疑群蚁鬭，梦饮初听一鸡鸣。",
            "泉山去岁同游赏，惟有神君识此情。"
        ],
        "notes": "",
        "id": "226d322731363ad63b4e7d26f0898b41"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "大湖驿寄建州同年窦职方",
        "preface": "",
        "paragraphs": [
            "别驿临溪曲，清寒结晓阴。",
            "滩声生乱石，雨意在闲林。",
            "登第年华久，相逢礼爱深。",
            "茶山春物近，那得共追寻。"
        ],
        "notes": "",
        "id": "d10dda87288acd152d6117a49ed71832"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "嘉祐辛丑蒙召还京二月八日道过陆氏之门因观小栏花卉",
        "preface": "",
        "paragraphs": [
            "风色微和日昼明，小栏花卉新芽生。",
            "行人不是爱春物，一见芳丛似有情。"
        ],
        "notes": "",
        "id": "28a6abe10da8db176ce87fa97b17a60d"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "题严先生祠堂",
        "preface": "",
        "paragraphs": [
            "遵此巢由志，谁希公相权。",
            "人瞻祠树古，天作钓坛圆。",
            "高节千秋外，遗踪一水边。",
            "孤风敦薄俗，岂是爱林泉。"
        ],
        "notes": "",
        "id": "5cea4e38854449fb9f9050dfcb74bc15"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "杭州过璘上人花圃",
        "preface": "",
        "paragraphs": [
            "封培剪剥夺天工，栏下长年见万红。",
            "投老暗知心力少，自开还落信春风。"
        ],
        "notes": "",
        "id": "2f52394d01d39a250d0542217941a883"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "六年守郡在天涯，冬暖无因见雪华。",
            "今日复看千里白，强怜寒色作诗夸。"
        ],
        "notes": "",
        "id": "8919147f55a819a573cdc84c76f5a42e"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "寄题华藏院清轩",
        "preface": "",
        "paragraphs": [
            "湖边无地有尘埃，况复虚明向此开。",
            "山色每随朝气变，水光长共夕阳来。",
            "船行天上游人散，树没雪中宿鸟回。",
            "一到便应离火宅，不须花雨拂经台。"
        ],
        "notes": "",
        "id": "0a838682db87383a388c34f47dd8caff"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "提刑司封以邻霄台佳什垂示辄成拙篇以答厚贶",
        "preface": "",
        "paragraphs": [
            "峭拔几千仞，孤高无四怜。",
            "低回倾北斗，突兀起东闽。",
            "缔结青云上，登临沧海滨。",
            "溪山来面势，歌吹彻穹旻。",
            "子夜先看日，阴崖后得春。",
            "三韩空琐碎，万落自埃尘。",
            "使者风流在，诗人格调新。",
            "骊珠忽投我，神笔动惊人。",
            "平昔持州契，于今识路津。",
            "去天知不远，咫尺仰威神。"
        ],
        "notes": "",
        "id": "503d955a9a1dbe89a4faa7d1c3cb61f1"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "过杨乐道宅西桃花盛开",
        "preface": "",
        "paragraphs": [
            "城隈遶舍似山家，舍下新桃已放花。",
            "无限幽香风正好，不胜狂艳日初斜。",
            "自怜马上空愁望，谁向樽前与醉夸。",
            "京国难逢春气味，莫随尘事度年华。"
        ],
        "notes": "",
        "id": "4d9b5ff558942b9f944bb6bdfa1f2260"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和庞公谢子鱼荔枝",
        "preface": "",
        "paragraphs": [
            "霜鳞分不登枯肆，丹实全应胜木奴。",
            "欲效野芹羞献去，敢期佳什坠骊珠。"
        ],
        "notes": "",
        "id": "263214d681add9eddb30591f5d43b57f"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "宋宣献公夫人毕氏哀词二首  其一",
        "preface": "",
        "paragraphs": [
            "世阀推台路，嫔贤秉国钧。",
            "生缘随迹化，归处觉空真。",
            "训子清风在，传家令德新。",
            "九原终一致，悲喜尽成尘。"
        ],
        "notes": "",
        "id": "a398b6edf11da85742cce5ae9d7b4e97"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "宋宣献公夫人毕氏哀词二首  其二",
        "preface": "",
        "paragraphs": [
            "国赋虽千乘，身期未百年。",
            "箴图遗旧机，箫吹向新阡。",
            "行哭追前日，超生定几天。",
            "寂寥原上树，薄晚起寒烟。"
        ],
        "notes": "",
        "id": "9eef3ec4a92d8785f54fff8b0e911031"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和张唐公约游名园遇雪辄止",
        "preface": "",
        "paragraphs": [
            "京尘官事日区区，拟出芳郊佩一壶。",
            "楼外阴云迎晓合，陌头霏霰与风俱。",
            "翩翩珍骑曾来否，种种名花更在无。",
            "若得纵游休秉烛，月中沈醉倩人扶。"
        ],
        "notes": "",
        "id": "3c18dedb870f17e80d65a48304219110"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和宋次道宴日不赴有怀",
        "preface": "",
        "paragraphs": [
            "殿中佳气带春容，天上云谣落晚风。",
            "独向下陈沾醉斝，羡君清卧寄诗筒。"
        ],
        "notes": "",
        "id": "c83ddcab7b1b4d3770e24e24ff7de27d"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "春日",
        "preface": "",
        "paragraphs": [
            "东风吹雨湿秋千，红点棠梨烂欲然。",
            "拟买芳华赠年少，紫榆春浅未成钱。"
        ],
        "notes": "",
        "id": "4d584ec8c3fc75a100e27547c09c93fd"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "唐公以公累出知濠州",
        "preface": "",
        "paragraphs": [
            "湛湛清渠风力微，濠梁行客布帆归。",
            "到官应过庄生庙，试问鹪鹏两是非。"
        ],
        "notes": "",
        "id": "3c22a1142ba9c950d4ec8ac48da2cffa"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "桃杏园  其一",
        "preface": "",
        "paragraphs": [
            "上有繁葩下落英，红波动荡逐风行。",
            "夕阳开处犹光艳，何况今宵值月明。"
        ],
        "notes": "",
        "id": "2d3bc7a2cfa3a4efbd2c3b2b3f62b5d8"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "桃杏园  其二",
        "preface": "",
        "paragraphs": [
            "送客来仙馆，清幽处处寻。",
            "春风行酒面，昼日到花心。",
            "独厌归期促，难忘野意深。",
            "归鞍更回顾，桧柏自阴森。"
        ],
        "notes": "",
        "id": "fa4ccf8cb56a3834c9d77938a8cb9d18"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "三月出城别张唐公会玉仙观",
        "preface": "",
        "paragraphs": [
            "陇麦青青沟柳新，春归聚落少逢人。",
            "如何试与持鞭手，拂却向来身上尘。"
        ],
        "notes": "",
        "id": "a625a3b901704b732d59d548048768c1"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "玉仙池",
        "preface": "",
        "paragraphs": [
            "洞府花飞不减春，轻云成片玉成尘。",
            "香𫐌缥缈知何在，无限池头再拜人。"
        ],
        "notes": "",
        "id": "bf7e7d17cdf6fef4db232021d0ef4afd"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "凝祥池上晚归",
        "preface": "",
        "paragraphs": [
            "绿径阴阴落景微，杨花零乱上人衣。",
            "长烟似爱沧波面，风色虽豪不肯飞。"
        ],
        "notes": "",
        "id": "8f656a1e976c73191704862b26302bbf"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和杨龙图芦鴈屏",
        "preface": "",
        "paragraphs": [
            "何事高堂秋思生，野芦寒鴈画工精。",
            "风前挺立孤根老，云外相从去意轻。",
            "不似丹青能借色，若逢霜月定闻声。",
            "研桑心术都无取，回望江乡计未成。"
        ],
        "notes": "",
        "id": "e3551ab1cec73702515c72ae6ed4c5fe"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和杨龙图獐猿屏",
        "preface": "",
        "paragraphs": [
            "画莫难于工写生，獐猿移得上幽屏。",
            "相逢平野初惊顾，共向薰风适性灵。",
            "引子昼游新草绿，啸群时望故山青。",
            "可怜官省沈迷处，每到中轩顿觉醒。"
        ],
        "notes": "",
        "id": "30192b9df9585f7ddd0d84ee3fab0e0e"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "和吴省副北轩湖山之什",
        "preface": "",
        "paragraphs": [
            "谁于素壁写江流，云树疎疎映荻洲。",
            "尽日清虚全却暑，一川摇落似轻秋。",
            "暂逢明画心犹在，终向扁舟老去休。",
            "只有游鯈能自适，莫怀香饵重迟留。"
        ],
        "notes": "",
        "id": "bf3c64014e3597e816dcf447053c0d56"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "送仲庶待制知泽州",
        "preface": "",
        "paragraphs": [
            "十年台省献嘉谋，新总兵符镇上游。",
            "琴有薰弦多舜俗，地连沙尾旧湘州。",
            "江边行色船千丈，塞外威声马万头。",
            "宣室夜谈思贾谊，未应乡国久迟留。"
        ],
        "notes": "",
        "id": "ebd8e9df69b8af873258770f708689b3"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "送子真给事出守常山",
        "preface": "",
        "paragraphs": [
            "安得长材护北州，𫏐烦儒将拥轻裘。",
            "声名不啻一敌国，功业何须万里侯。",
            "设馆高牙延永昼，猎场飞骑入清秋。",
            "天枢严近恩荣重，归梦应思帝所游。"
        ],
        "notes": "",
        "id": "5a506d2d0bc9fa21136ee38d1b99f367"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "送程刑部出守洪州",
        "preface": "",
        "paragraphs": [
            "何事名郎出计台，钟陵都会久须才。",
            "江山不是人间有，旗鼓初从日下来。",
            "列郡五符归总制，故乡三组少徘徊。",
            "勿嗟南国多怀感，宝气还应彻斗魁。"
        ],
        "notes": "",
        "id": "5b86e0ea0ca85ce56f57ef6581405715"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "游灵峰院龙龛山",
        "preface": "",
        "paragraphs": [
            "天柱支南极，蓬山压巨鳌。",
            "云崩石道险，潮落海门高。",
            "客馆闻鼍鼓，秋风忆蟹螯。",
            "凭栏望乡树，千里楚江臯。"
        ],
        "notes": "",
        "id": "2165dbd6b938f6151f04efd2e744e3fa"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "游九鲤湖",
        "preface": "",
        "paragraphs": [
            "何岭巍峨欲插天，回头人与白云连。",
            "桃花不点寻常路，从此依稀度九仙。"
        ],
        "notes": "",
        "id": "349421742b462208a3f833c3dd58715c"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "钱唐题壁",
        "preface": "",
        "paragraphs": [
            "绰约新娇生眼底，侵寻旧事上眉尖。",
            "问君别后愁多少，得似春潮夜夜添。"
        ],
        "notes": "",
        "id": "c793fd47540e502d3196a1ef7685d67b"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "洛阳诗帖  其一",
        "preface": "",
        "paragraphs": [
            "洛阳风景实堪夸，几处楼台处处花。",
            "尽是齐王修种得，如今惆怅似无家。"
        ],
        "notes": "",
        "id": "df9d885c06264555397375544a3aab23"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "洛阳诗帖  其二",
        "preface": "",
        "paragraphs": [
            "洛阳风景实堪珍，到此经今三纪春。",
            "无限欢娱荣乐事，一时回施少年人。"
        ],
        "notes": "",
        "id": "ddc38e8fd60ea6e08a9ab6099028f7a7"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "稼村诗帖  其一",
        "preface": "",
        "paragraphs": [
            "隠居何事可谋生，尧舜难周畎亩情。",
            "若得一犂膏雨足，石田茅屋起歌声。"
        ],
        "notes": "",
        "id": "8f24a52714670a738263ab3379914061"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "稼村诗帖  其二",
        "preface": "",
        "paragraphs": [
            "布谷声中雨满篱，催耕不独野人知。",
            "荷锄莫道春耘早，正是披蓑叱犊时。"
        ],
        "notes": "",
        "id": "2f7645506a02b0af5a465a7fe5dca29d"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "万叠青山拔空起，一道长江清澈底。",
            "隔岸苍茫不见人，人家多在晴云里。",
            "匡庐五老蓬莱山，沧洲白鹭烟波间。",
            "随风客棹任来去，落日樵歌自往还。",
            "绝涧孤亭倚烟树，仿佛天台石桥路。",
            "欲访群仙跨鹤游，宁乘五马专城去。",
            "雨过棠阴满路蹊，春深草色连庭砌。",
            "穷簷蔀屋有惸独，待尔重临慰客饥。"
        ],
        "notes": "",
        "id": "907b5dc377f0443f7f92ec12370e818e"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "紫绶金章被宠荣，笔床茶灶伴参苓。",
            "只知江海能行道，未识朝廷旧有名。",
            "笑我病去相荣□，圭刀小试即春生。",
            "疮痍未复君知否，国手于今数老成。"
        ],
        "notes": "",
        "id": "df50b0838ca648c455d6c9e5264dd034"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "陈亚有心终是恶。"
        ],
        "notes": "",
        "id": "a04217852c8f69e28fb5afd41761b426"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "园林穷胜事，钟鼓乐清时。"
        ],
        "notes": "",
        "id": "0a2fb90e8690e1a086de2deced6d1fc6"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "绣衣中使动辎车，黄纸封林遍阡陌。"
        ],
        "notes": "",
        "id": "7cc9b5a3c430cc677041853fcc54cf42"
    },
    {
        "author": "蔡襄",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "时平生战地，农惰入春田。"
        ],
        "notes": "",
        "id": "15f79f667c534bb754dce88738521d4c"
    },
    {
        "author": "蔡襄",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "瑞雪满京都，宫殿尽成银阙。",
            "常对素光遥望，是江梅时节。",
            "如今江上见寒梅，幽香自清绝。",
            "重看落英残艳，想飘零如雪。"
        ],
        "notes": "",
        "id": "bc688fde5dca864ab357b03484734bf9"
    }
]