[
    {
        "author": "崔十娘",
        "dynasty": "唐",
        "type": "诗",
        "rhythmic": "",
        "title": "游仙窟诗 咏双树荅文成",
        "preface": "",
        "paragraphs": [
            "暂游双树下，遥见两枝芳。",
            "向日俱翻影，迎风竝散香。",
            "戏蝶扶丹萼，游蜂入紫房。",
            "人今总摘取，各著一边箱。"
        ],
        "notes": "",
        "id": "28a2f2226ab47a6180ec0466f0f16886"
    },
    {
        "author": "崔十娘",
        "dynasty": "唐",
        "type": "诗",
        "rhythmic": "",
        "title": "游仙窟诗 咏花",
        "preface": "",
        "paragraphs": [
            "映水俱知笑，成蹊竟不言。",
            "即今无自在，高下任渠攀。"
        ],
        "notes": "",
        "id": "06f50e41a8fd7adcf8e037457af95b93"
    },
    {
        "author": "崔十娘",
        "dynasty": "唐",
        "type": "诗",
        "rhythmic": "",
        "title": "游仙窟诗 游后园",
        "preface": "",
        "paragraphs": [
            "梅蹊命道士，桃涧伫神仙。",
            "旧鱼成大劒，新龟类小钱。",
            "水湄唯见柳，池曲且生莲。",
            "欲知赏心处，桃花落眼前。"
        ],
        "notes": "",
        "id": "32cc2536093efd73afb1857ce7f587c1"
    },
    {
        "author": "崔十娘",
        "dynasty": "唐",
        "type": "诗",
        "rhythmic": "",
        "title": "游仙窟诗 别文成",
        "preface": "",
        "paragraphs": [
            "别时终是别，春心不值春。",
            "羞见孤鸾影，悲看一骑尘。",
            "翠柳开眉色，红桃乱脸新。",
            "此时君不在，娇莺弄杀人。"
        ],
        "notes": "",
        "id": "b9d7250ecade59042177af85b418f24e"
    },
    {
        "author": "崔十娘",
        "dynasty": "唐",
        "type": "诗",
        "rhythmic": "",
        "title": "游仙窟诗 手中扇赠文成",
        "preface": "",
        "paragraphs": [
            "合欢游璧水，同心侍华阙。",
            "飒飒似朝风，团团如夜月。",
            "鸾姿侵雾起，鹤影排空发。",
            "希君掌中握，勿使恩情歇。"
        ],
        "notes": "",
        "id": "f8aea5725b3a899f8a36358375af8bbd"
    },
    {
        "author": "崔十娘",
        "dynasty": "唐",
        "type": "诗",
        "rhythmic": "",
        "title": "游仙窟诗 答文成",
        "preface": "",
        "paragraphs": [
            "天涯地角知何处，玉体红颜难再遇。",
            "但令翅羽为人生，会些高飞共君去。"
        ],
        "notes": "",
        "id": "30da610b34bd36ba138cbdf0f5627770"
    }
]