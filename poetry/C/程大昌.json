[
    {
        "author": "程大昌",
        "dynasty": "宋",
        "type": "诗",
        "rhythmic": "",
        "title": "宿直留诗",
        "preface": "",
        "paragraphs": [
            "抖擞身章却冒尘，褭蹏顾影也逡巡。",
            "銮坡寓宿非其地，莲烛操文自有真。",
            "字直由来同古语，位高兼复见今人。",
            "迎潮有诺无轻爽，季老当年不诿贫。"
        ],
        "notes": "",
        "id": "4e366bd34fee4f7e22b7f3add0430bc7"
    },
    {
        "author": "程大昌",
        "dynasty": "宋",
        "type": "诗",
        "rhythmic": "",
        "title": "次韵陆务观海棠",
        "preface": "",
        "paragraphs": [
            "唤回残睡强矜持，浅破朱唇倚笛吹。",
            "千古妖妍磨不尽，长随春色上花枝。"
        ],
        "notes": "",
        "id": "6595044bcc1fb77204f23930b4e8ae55"
    },
    {
        "author": "程大昌",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其一",
        "preface": "",
        "paragraphs": [
            "先汉运尝屯，令周历再新。",
            "必知天地泰，为有帝王真。",
            "立极绵三纪，垂鸿更万春。",
            "鼎龙俄夭矫，升鹤肯逡巡。"
        ],
        "notes": "",
        "id": "a79847d5c7447f03bb66738f4671afaf"
    },
    {
        "author": "程大昌",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其二",
        "preface": "",
        "paragraphs": [
            "英明如艺祖，慈厚类仁宗。",
            "民隠深忧恻，天骄入益容。",
            "前芳尝北指，鸣镝自回功。",
            "戢动皆时当，居然八政农。"
        ],
        "notes": "",
        "id": "e86ab4d0b9fcc8fd402a92a8be0b41e3"
    },
    {
        "author": "程大昌",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其三",
        "preface": "",
        "paragraphs": [
            "智超黄屋表，不以位为怡。",
            "罢省斋居事，安持寿殿巵。",
            "尊荣天子父，巍焕圣王师。",
            "盛德几无古，惟尧始济兹。"
        ],
        "notes": "",
        "id": "ab4e0180f27d4de007958840cf8a51cf"
    },
    {
        "author": "程大昌",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其四",
        "preface": "",
        "paragraphs": [
            "九龄几协梦，三载忽缠丧。",
            "地卜周巡旧，山因禹穴傍。",
            "云卿飞步阔，风沛著思长。",
            "八表神游处，天高巩洛阳。"
        ],
        "notes": "",
        "id": "15aeffd64f7f0aec10944b0374593c75"
    },
    {
        "author": "程大昌",
        "dynasty": "宋",
        "type": "诗",
        "rhythmic": "",
        "title": "次林光朝八月十五日道出南昌寄龚帅实之韵",
        "preface": "",
        "paragraphs": [
            "闻有挐音扫榻埃，尚疑却棹酒船回。",
            "锦囊忽至诗传诺，玉麈未交心已开。",
            "邂逅四人今楚尾，班联十载旧兰台。",
            "尊前莫发粗官叹，奇绝江山直一来。"
        ],
        "notes": "",
        "id": "f4555b482097781a88dde7a891fa01ab"
    },
    {
        "author": "程大昌",
        "dynasty": "宋",
        "type": "诗",
        "rhythmic": "",
        "title": "和刘侍郎九日登女郎台",
        "preface": "",
        "paragraphs": [
            "霜枝凋翠雁横秋，莫倚危楼动旅愁。",
            "菊有清香樽有酒，茱萸不插也风流。"
        ],
        "notes": "",
        "id": "41013ec03ead384855cb427be480fc4b"
    },
    {
        "author": "程大昌",
        "dynasty": "宋",
        "type": "诗",
        "rhythmic": "",
        "title": "觅梅",
        "preface": "",
        "paragraphs": [
            "花中结子酸连骨，正味森严众苦之。",
            "待得和羹渠自会，如今莫管皱双眉。"
        ],
        "notes": "",
        "id": "26bc058ec083f982ca06b25a9e7d9f48"
    },
    {
        "author": "程大昌",
        "dynasty": "宋",
        "type": "诗",
        "rhythmic": "",
        "title": "冬至",
        "preface": "",
        "paragraphs": [
            "世间剥复每相乘，此理几几唤得譍。",
            "万木冻僵梅有信，黄河冰合井如蒸。"
        ],
        "notes": "",
        "id": "8dfc1fea73fcd5e140ad717495bb4c87"
    },
    {
        "author": "程大昌",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "著庭谨护箨龙儿，养就坚高抗雪姿。"
        ],
        "notes": "",
        "id": "80c85b6d6bf5072edb280aee389bd7e3"
    },
    {
        "author": "程大昌",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "有底滑稽堪羡处，金莲烛里话穷酸。"
        ],
        "notes": "",
        "id": "f1fbf65188825591e59bd129d484439e"
    },
    {
        "author": "程大昌",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "戏作风枝斜，垂恼玉堂宿。"
        ],
        "notes": "",
        "id": "2310ca78b86eb33a93c131596fb3075e"
    },
    {
        "author": "程大昌",
        "dynasty": "宋",
        "type": "词",
        "rhythmic": "万年欢",
        "title": "",
        "preface": "",
        "paragraphs": [
            "老钝迂疏，尽世间乐事，不忺不觑。",
            "痴向韦编，根究卦爻来处。",
            "浑沌包中天地。",
            "谢东家、从头指示。",
            "便和那、八八机关，并将匙钥分付。",
            "行年数、六十四。",
            "把一年一卦，恰好相拟。",
            "妙道生生，既济还存未济。",
            "身原河图比似。",
            "每演九后，重从一始。",
            "待人间、甲子何其，剩书亥字为戏。"
        ],
        "notes": "",
        "id": "e3a70e468a8ed8f37d24cc071ae25320"
    },
    {
        "author": "程大昌",
        "dynasty": "宋",
        "type": "词",
        "rhythmic": "万年欢",
        "title": "",
        "preface": "",
        "paragraphs": [
            "秋后花窠，放两枝三朵，来通芳信。",
            "诗眼惊观，谓是春光倒运。",
            "便即移尊就赏，更不惜、黄封赤印。",
            "何期道，青女专时，露华忽变霜阵。",
            "诗翁笑、但休问。",
            "那阳和有脚，骎骎日进。",
            "待得灰飞，梅畹果先骋俊。",
            "次后连天红紫，向东风、万般娇韵。",
            "恁时节，玉勒狨鞍，郊原莫论远近。"
        ],
        "notes": "",
        "id": "9426e8dabf1b4bca2cfc6aae37944e72"
    },
    {
        "author": "程大昌",
        "dynasty": "宋",
        "type": "词",
        "rhythmic": "万年欢",
        "title": "",
        "preface": "",
        "paragraphs": [
            "富寿康宁，要三般齐足，方是有福。",
            "献个新词，不是越夸搀祝。",
            "七十古稀今独。",
            "花钗底、髻云堆绿。",
            "那堪更、眼力过人，彩丝穿透珠曲。",
            "星辰履阶庭玉。",
            "对这般景趣，乐胜笙筑。",
            "更原孙枝衮衮，诜诜续续。",
            "解把诗书勤读。",
            "新丹桂、会生旧竹。",
            "十年外、又颂生朝，恁时别换腔局。"
        ],
        "notes": "",
        "id": "0ed782eab6d2662c48906894a2e5df43"
    },
    {
        "author": "程大昌",
        "dynasty": "宋",
        "type": "词",
        "rhythmic": "万年欢",
        "title": "",
        "preface": "",
        "paragraphs": [
            "岁岁梅花，向寿尊画阁，长报春起。",
            "恰似今朝，分外香肥萼韡。",
            "杂佩珊珊就列，映蓝袂、宝薰擎跽。",
            "道这回、屋舍团栾，四时风月桃李。",
            "回头处、无限思。",
            "看秋前药裹，而今鼎匕。",
            "须把康强，收作玳筵欢喜。",
            "况是鬓云全绿，顶珈笄、笑陪星履。",
            "新年动、定拥新祺，有孙来捧醪醴。"
        ],
        "notes": "",
        "id": "847ed3cc176245d8164c072efa2c69f9"
    },
    {
        "author": "程大昌",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "夹路传呼杳杳，垂腰印绶累累。",
            "万般荣贵出丹枝。",
            "遥知心乐处，椿畔桂当时。",
            "酒到芳春偏弄色，轻黄泛滟鹅儿。",
            "大为行乐使堪书。",
            "醉来花下卧，便是习家池。"
        ],
        "notes": "",
        "id": "a00f9109eaee088c640c4a7adf7c35da"
    },
    {
        "author": "程大昌",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "抗步碧潭弥弥，五畲青髻累累。",
            "何年乔木倚筇枝。",
            "搜寻同队者，追说钓游时。",
            "今日昂藏称壮子，向来襁褓婴儿。",
            "年周甲子又重书。",
            "岂容藏老丑，照白有清池。"
        ],
        "notes": "",
        "id": "b47fc0fe6d3fc64bd484662a773bf1ac"
    },
    {
        "author": "程大昌",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "遥认埙篪相应，为传珠贯累累。",
            "紫荆同本但殊枝。",
            "直须投老日，常似有亲时。",
            "子姓亦闻多慧性，贪书不是痴儿。",
            "朝家世世重诗书。",
            "一登龙虎榜，许并凤凰池。"
        ],
        "notes": "",
        "id": "02dc9223b0bc2fc7cbc0a0092ea5a2c9"
    },
    {
        "author": "程大昌",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "桑弧标吉。",
            "做了生朝逾七十。",
            "子又生孙。",
            "阶砌芝兰欲满门。",
            "今年定好。",
            "春腊之交诞婴少。",
            "玉烛气中。",
            "寿富康宁四序同。"
        ],
        "notes": "",
        "id": "2febee147131c382c5c016602798332d"
    },
    {
        "author": "程大昌",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "距春五日。",
            "吉语搀先来饮席。",
            "易卦占新。",
            "八八周轮又再轮。",
            "开年定好。",
            "定把笙歌更药裹。",
            "旧怕无孙。",
            "今已蓝袍拥绣荪。"
        ],
        "notes": "",
        "id": "3ba29366fbeb3ad35c3617445c63a42c"
    },
    {
        "author": "程大昌",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "韵致撩诗客，风流出酒家。",
            "长绳为驻日车斜。",
            "且向春香玉色、占生涯。",
            "细按歌珠串，从敧宝髻鸦。",
            "花应笑我鬓双华。",
            "偏向西阶吹馥、侑流霞。"
        ],
        "notes": "",
        "id": "cf58d3f611a1c6ccb0843af5519fd3b9"
    },
    {
        "author": "程大昌",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "才出沧溟底，旋明紫岫腰。",
            "玉光漫漫涌层潮。",
            "上有乘流海贾、卧吹箫。",
            "更上云台望，翻牵旅思遥。",
            "我生何许著箪瓢。",
            "却向天涯起舞、影萧萧。"
        ],
        "notes": "",
        "id": "b7377bc276795253e6734dda4a0a2bba"
    },
    {
        "author": "程大昌",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "每月冰轮转，常疑桂影摇。",
            "封姨特地借今宵。",
            "万水一规光景、湛寒瑶。",
            "圆处应无恨，君胡不自聊。",
            "谁家隐隐度晴箫。",
            "莫是素娥仙玉、会丛霄。"
        ],
        "notes": "",
        "id": "1207b177925c25b43737443df84f6738"
    },
    {
        "author": "程大昌",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "春产不贪春，为厌春花泛。",
            "睡到深秋梦始回，素影翻春艳。",
            "意赏逐时新，旧事谁能占。",
            "解转春光入酒杯，萸菊谁云欠。"
        ],
        "notes": "",
        "id": "3cff5d6bb608797f6b5d50483a7a956a"
    },
    {
        "author": "程大昌",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "自涉希寿来，疑道无多岁月。",
            "昨夜风吹好梦，报前途康吉。",
            "石桥坚壮跨黄河，不用资舟楫。",
            "管取身心安泰，阅椿龄千百。"
        ],
        "notes": "",
        "id": "c42d28c957d94e473f693b5f6f2d36b7"
    },
    {
        "author": "程大昌",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "我里比侨居，不欠山青水绿。",
            "只恨风冲雁序，使分飞隈澳。",
            "只今一苇视苕溪，见天伦雍睦。",
            "此去春浓絮起，应翻成新曲。"
        ],
        "notes": "",
        "id": "0d7058e0b0fcdc99f1a4f4a0034d5f0b"
    },
    {
        "author": "程大昌",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "岁岁做生朝，只是儿孙捧酒。",
            "今岁丝纶茶药，有使人双授。",
            "圣君作事与天通，道有便真有。",
            "老去不能宣力，只民编分寿。"
        ],
        "notes": "",
        "id": "b8f2df5944091831716f326434fe3dee"
    },
    {
        "author": "程大昌",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "腊月做生朝，只有南枝梅玉。",
            "此外后生桃李，未舒英吐馥。",
            "后园别自出神奇，现双松双竹。",
            "报道前堂琴瑟，俱长生厚福。"
        ],
        "notes": "",
        "id": "a87b16abd640e9bb1aad51bb024f30a6"
    },
    {
        "author": "程大昌",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "盥水结冰花，老眼於今重见。",
            "一似琢成水玉，向冻盆游泛。",
            "天公作事有何难，要花花便现。",
            "且把重春留住，变苍黎容面。"
        ],
        "notes": "",
        "id": "7c4cc83718b774ae6d218e487d42267e"
    },
    {
        "author": "程大昌",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "桃柳旧根株，春到红蔫绿茁。",
            "一似老年垂白，带少容黳发。",
            "浮家泛宅在他乡，难得会瓜葛。",
            "幸对此番乐饮，任宵分明发。"
        ],
        "notes": "",
        "id": "5199c140c8bbccbca0a8a765f6694179"
    },
    {
        "author": "程大昌",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "白屋到横金，已是蟠桃结子。",
            "更向仕途贪恋，是痴人呆虑。",
            "水晶宫里饭莼鲈，中菰第一义。",
            "留得鬓须迟白，是本来真贵。"
        ],
        "notes": "",
        "id": "88ec79d8b24976a0f2264ef7aa8bce13"
    },
    {
        "author": "程大昌",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "绿鬓又红颜，谁道年周甲子。",
            "两婿□□蓝绶，那一儿何虑。",
            "只今卜筑水晶宫，归安好名义。",
            "金紫珈笄偕老，备长生福贵。"
        ],
        "notes": "",
        "id": "5b86a1d1d2001299b18e3ac7247afc9a"
    },
    {
        "author": "程大昌",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "日绎五千言，未说年龄可续。",
            "且得襟期萧散，远氛嚣宠辱。",
            "鬓须白尽秀眉生，来伴老眸绿。",
            "人道雪霜林里，有翠松鲜竹。"
        ],
        "notes": "",
        "id": "1b084202ac4b886fe419ed417ca30a4e"
    },
    {
        "author": "程大昌",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "海角怀人，长误喜、籁籁敲帘风竹。",
            "命驾翩然，谁信道、不怕溪山回曲。",
            "榻拂凝尘，香笼清宴，尘柄从挥玉。",
            "好音闻耳，慰心何啻跫足。",
            "犹记一桂专秋，创开殊选，倒峡馀词力。",
            "往事茫茫十换岁，却共天涯醽醁。",
            "已分成翁，翘观赐带，上拥通仙录。",
            "休贪泉石，贤台闻用金筑。"
        ],
        "notes": "",
        "id": "368b6940e402099fa0db364bea6d588d"
    },
    {
        "author": "程大昌",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "冰容玉格，笑桃杏、非是闺帏装束。",
            "待要舒华那更管，朔气凝波僵木。",
            "五鬣山松，万年宫树，仅仅存馀绿。",
            "一枝寄赠，教渠知道春复。",
            "宁解车马成蹊，高标宜雪月，仍便溪谷。",
            "纵有知闻，谁办得、驾野凌寒秉烛。",
            "尽更荒闲，终难掩抑，风里香千斛。",
            "林坰兴尽，此时鼎味翻足。"
        ],
        "notes": "",
        "id": "24f81562ef99fa22b3923caf03b3552a"
    },
    {
        "author": "程大昌",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "一岁一生朝，一番老相。",
            "无欲无营亦无望。",
            "看经写字，且做闲中气象。",
            "闭门人阒静，心清旷。",
            "骨肉团栾，一杯相向。",
            "野蔌家肴竞来饷。",
            "真情直话，不用逢迎俯仰。",
            "从他人笑道，不时样。"
        ],
        "notes": "",
        "id": "a35244634d4b24cf8df872519e484174"
    },
    {
        "author": "程大昌",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "锦告侈脂封，煌煌家宝。",
            "偕老之人已华皓。",
            "绿云拥鬓，更没一根入老。",
            "但从和晬看，年堪考。",
            "叶是松苗，松为叶脑。",
            "禀得松神大都好。",
            "人人戴白，独我青青常保。",
            "只将平易处，为蓬岛。"
        ],
        "notes": "",
        "id": "b899f4a6b1435e065e6606f9242f4a4d"
    },
    {
        "author": "程大昌",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "七十有三番，挂弧门首。",
            "此事从来信希有。",
            "新来仕路，夸说一般高手。",
            "肯从清要地，抛簪绶。",
            "何许分花，伊谁送酒。",
            "得开口时且开口。",
            "无烦无恼，也没期程奔走。",
            "但能安此乐，夷然寿。"
        ],
        "notes": "",
        "id": "38a1bfca38ac0b8685bc6952bc4e7d97"
    },
    {
        "author": "程大昌",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "措大做生朝，无他珍异。",
            "填个曲儿为鼓吹。",
            "古来龙马，曾献河图真数。",
            "羲黄缘得此，齐元气。",
            "我向如今，职名升赐。",
            "地在天宫正东序。",
            "当初真本，到此或容披觑。",
            "这回错综处，堪详叙。"
        ],
        "notes": "",
        "id": "acc0110161d02a6c8c239b2a414e9d03"
    },
    {
        "author": "程大昌",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "中外受郊恩，三封纶告。",
            "依并小君出称号。",
            "锦犀光艳，不比香薰脂膏。",
            "况从鸣瑟里，添花草。",
            "更愿天公，别施洪造。",
            "水长船高愈新好。",
            "恁时舞带，一任巧装百宝。",
            "曲终珠满地，从人扫。"
        ],
        "notes": "",
        "id": "60381de347834c65cc3257162a64f999"
    },
    {
        "author": "程大昌",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "变化属朝班，鲲鹏相并。",
            "健翼垂云风用壮。",
            "扶摇得势，不藉仙人仙杖。",
            "旁观生意气，犹神王。",
            "此去汉庭，春光骀荡。",
            "亲见子虚不惆怅。",
            "鸢肩捷上，自有唐家格样。",
            "三台旬月里，堪歌唱。"
        ],
        "notes": "",
        "id": "666160883eee93cb75859c7b7cd6153f"
    },
    {
        "author": "程大昌",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "画舸白苹洲，如归故里。",
            "老幼欢迎僮婢喜。",
            "较量心事，岁岁春风弧矢。",
            "今年称寿处，尤欢美。",
            "嫁得黔娄，苦耽书史。",
            "文字流传曾贵纸。",
            "便同黼黻，何似实头龟紫。",
            "天公闻此语，应怜许。"
        ],
        "notes": "",
        "id": "67baa760f8c1aa49d7bd8dc092917dff"
    },
    {
        "author": "程大昌",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "身寿又康强，谢天将并。",
            "耳目聪明行步壮。",
            "登高挥翰，不用瞠眉扶杖。",
            "华堂偕老处，儿孙王。",
            "只恨萍蓬，他乡浮荡。",
            "回首故山便惆怅。",
            "今年生日，忽似还家模样。",
            "当缘风絮韫，来赓唱。"
        ],
        "notes": "",
        "id": "5283b71fc1e449c1fbb842377457e7f3"
    },
    {
        "author": "程大昌",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "池馆足名花，四时蔫馥。",
            "就里梅春春到速。",
            "周遭松竹，任是雪霜长绿。",
            "总堪供寿乐，翻新曲。",
            "别向心田，有般奇木。",
            "依约灵椿共标目。",
            "八千换历，才当一番春复。",
            "莫乱春起处，醅浮玉。"
        ],
        "notes": "",
        "id": "b6cbfa50a21340bb56d6eb13d52557fa"
    },
    {
        "author": "程大昌",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "七十在前头，难言未老。",
            "只是中间有些好。",
            "鬒云虽瘦，未有一根华皓。",
            "都缘心地静，无忧恼。",
            "此际生朝，梅花献笑。",
            "似向天边得新报。",
            "孙枝秀雅，已挂恩袍春草。",
            "定从欢喜处，添年考。"
        ],
        "notes": "",
        "id": "557865a256a75f13c8ef86ebc6ae0015"
    },
    {
        "author": "程大昌",
        "dynasty": "宋",
        "type": "词",
        "rhythmic": "折丹桂",
        "title": "",
        "preface": "",
        "paragraphs": [
            "童年未晓君恩重。",
            "教得能趋拱。",
            "重亲带笑酌天杯，听祝语、殷勤捧。",
            "青衫得挂尤光宠。",
            "桂是蟾宫种。",
            "诗书浓处便生枝，但只要、频浇壅。"
        ],
        "notes": "",
        "id": "43ab1f0d31b1aca0a659643a02eefd3e"
    },
    {
        "author": "程大昌",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "红树迎风舞，彷佛采衣褰。",
            "云容应为，虞侍分付（下缺）。"
        ],
        "notes": "",
        "id": "35cea38a2b35eb017c5706d6f9551f68"
    },
    {
        "author": "程大昌",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "坐上羽觞釂，水际洧衣褰。",
            "适兹胜赏，风轻云薄有情天。",
            "不用船舷悲唱，真俯阑干小海，乐事可忘年。",
            "莫向歌珠里，却叹鬓霜鲜。",
            "送朝潮，迎夕汐，思茫然。",
            "知他禊饮，此地过了几千千。",
            "既有相催春夏，自解转成今古，谁后更谁前。",
            "堪笑兴怀客，不似咏归川。"
        ],
        "notes": "",
        "id": "b926470d635b919a84374c791d355560"
    },
    {
        "author": "程大昌",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "绿净贯闤闠，夹岸是楼台。",
            "楼台分影倒卧，千丈郁崔嵬。",
            "此是化人奇变，能使山巅水底，对出两蓬莱。",
            "溪浒有仙观，苕霅信佳哉。",
            "水晶宫，谁著语，半嘲诙。",
            "世间那有，如许磊砢栋梁材。",
            "每遇天容全碧，仍更苹风不动，相与夜深来。",
            "饮子以明月，净洗旧尘埃。"
        ],
        "notes": "",
        "id": "327f2e4a6f3a6e278fe3094645e05039"
    },
    {
        "author": "程大昌",
        "dynasty": "宋",
        "type": "词",
        "rhythmic": "汉宫春",
        "title": "",
        "preface": "",
        "paragraphs": [
            "万六千年，是仙椿日月，两度阳春。",
            "根柯不随物化，那有新陈。",
            "戏夸悠久，借时光、惊觉时人。",
            "道历管，阶蓂万换，悠然唤做逡巡。",
            "老我百无贪羡，羡天芳寿种，掩冉三辰。",
            "谢他流年甲子，已是重轮。",
            "人间春狭，只九旬、斗柄标寅。",
            "更拟向，椿枝倚数，十分取一为真。"
        ],
        "notes": "",
        "id": "a4855b4ae310735c19e0796fd7e887ba"
    },
    {
        "author": "程大昌",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "物本无情人有情。",
            "百般禽咮百般声。",
            "有人闻鹊不闻莺。",
            "我盏通神君信否，酒才著盏月随生。",
            "大家吸月当箫笙。"
        ],
        "notes": "",
        "id": "92ca1f1d279097cf85aafb79a40d013a"
    },
    {
        "author": "程大昌",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "水递迢迢到日边。",
            "清甘夸说与茶便。",
            "谁知绝品了非泉。",
            "旋挹天花融湩液，净无土脉污芳鲜。",
            "乞君风腋作飞仙。"
        ],
        "notes": "",
        "id": "edbc2f9fab9977c383821693131e68fa"
    },
    {
        "author": "程大昌",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "始待空冬岁不华。",
            "还教呈瑞怨贫家。",
            "若为高下总无嗟。",
            "日照华檐晴后雨，风吹飞絮腊前花。",
            "天公何事不由他。"
        ],
        "notes": "",
        "id": "32d2527640af59b0f9f0e7fa0e92b5af"
    },
    {
        "author": "程大昌",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "翦水飞花也大奇。",
            "熬波出素料同机。",
            "会心一笑撒盐诗。",
            "谁拥醴酏夸岁瑞，恨无坚白怨朝曦。",
            "闭门高卧有人饥。"
        ],
        "notes": "",
        "id": "44d7c281768d74ee5507e8248b9143e7"
    },
    {
        "author": "程大昌",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "兽炭香红漫应时。",
            "遮寒姝丽自成围。",
            "销金暖帐四边垂。",
            "报道黑风飞柳絮，齐翻白雪侑羔卮。",
            "那家斟唱□□词。"
        ],
        "notes": "",
        "id": "58350987491737f10b86c8adb7e9f0ae"
    },
    {
        "author": "程大昌",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "乾处缁尘湿处泥。",
            "天嫌世路净无时。",
            "皓然岩谷总凝脂。",
            "清夜月明人访戴，玉山顶上玉舟移。",
            "一蓑渔画更能奇。"
        ],
        "notes": "",
        "id": "d7ea489fcf95494a0b25579b46872fa8"
    },
    {
        "author": "程大昌",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "春草池塘，茸茸短碧通芳信。",
            "更饶华润。",
            "不解膏霜鬓。",
            "池上诗翁，别带超遥韵。",
            "阳和进。",
            "香苞翠晕。",
            "物物皆沾分。"
        ],
        "notes": "",
        "id": "c7e1d440cc66ee7774af7804dfbb127a"
    },
    {
        "author": "程大昌",
        "dynasty": "宋",
        "type": "词",
        "rhythmic": "韵令",
        "title": "",
        "preface": "",
        "paragraphs": [
            "是男是女，都有官称。",
            "孙儿仕也登。",
            "时新衣著，不待经营。",
            "寒时火柜，春里花亭。",
            "星辰上履，我只唤卿卿。",
            "寿开八秩，两鬓全青。",
            "颜红步武轻。",
            "定知前面，大有年龄。",
            "芝兰玉树，更愿充庭。",
            "为询王母，桃颗几时赪。"
        ],
        "notes": "",
        "id": "1db735ffe3f7fa1239d1fd062eab1eb1"
    }
]