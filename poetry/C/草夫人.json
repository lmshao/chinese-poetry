[
    {
        "author": "草夫人",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "清晓新妆，鸾台畔、潜呼小玉。",
            "问阿谁庭院，调长生曲。",
            "报道隔邻人庆寿，新来荣领金花轴。",
            "细推来、阳月已将周，惟三宿。",
            "陈□颂，年多祝。",
            "环珠翠，人如簇。",
            "奉金杯相庆，满斟醽醁。",
            "愿享麻姑难老福，屡餐王母蟠桃熟。",
            "更儿孙、岁岁献莱庭，蓝袍绿。"
        ],
        "notes": "",
        "id": "3e526fdb7fb27088a3db6d59ef3466a1"
    }
]