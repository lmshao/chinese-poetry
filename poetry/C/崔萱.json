[
    {
        "author": "崔萱",
        "dynasty": "唐",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "灼灼叶中花，夏萎春又芳。",
            "明明天上月，蟾缺圆复光。",
            "未如君子情，朝违夕已忘。",
            "玉帐枕犹暖，纨扇思何长。",
            "愿因西南风，吹上玳瑁床。",
            "娇眠锦衾里，展转双鸳鸯。"
        ],
        "notes": "",
        "id": "9bbdee05046c3267ecd0b8137646b833"
    },
    {
        "author": "崔萱",
        "dynasty": "唐",
        "type": "诗",
        "rhythmic": "",
        "title": "叙别",
        "preface": "",
        "paragraphs": [
            "碧池漾漾春水绿，中有佳禽暮栖宿。",
            "愿持此意永相贻，祗虑君情中反复。"
        ],
        "notes": "",
        "id": "a26850099e81a42af0588bec99cf874d"
    },
    {
        "author": "崔萱",
        "dynasty": "唐",
        "type": "诗",
        "rhythmic": "",
        "title": "豪家子",
        "preface": "",
        "paragraphs": [
            "年少家藏累代金，红楼尽日醉沈沈。",
            "马非躞蹀宁酬价，人不婵娟肯动心。"
        ],
        "notes": "",
        "id": "d9503adce9dbd59c76e607b57b278d73"
    },
    {
        "author": "崔萱",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "岂知一只凤钗价，沽得数村蜗舍人。"
        ],
        "notes": "",
        "id": "b02a89cf0910f63dc367dd3a89bd1dba"
    },
    {
        "author": "崔萱",
        "dynasty": "唐",
        "type": "诗",
        "rhythmic": "",
        "title": "戏赠",
        "preface": "",
        "paragraphs": [
            "如今身披上清箓，莫遣落花羽衣。",
            "（见《吟窗杂录》卷三十《古今才妇》）。"
        ],
        "notes": "",
        "id": "1171be06228cdae76f3bea600082a025"
    }
]