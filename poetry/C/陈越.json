[
    {
        "author": "陈越",
        "dynasty": "宋",
        "type": "诗",
        "rhythmic": "",
        "title": "休沐端居有怀希圣少卿学士",
        "preface": "",
        "paragraphs": [
            "玉甃银床荫碧桐，北窗珍簟水纹融。",
            "衣裁练布如王导，扇执蒲葵学谢公。",
            "琼屑半和仙掌露，兰苕轻泛楚台风。",
            "若非冰雪神仙骨，相乐谁同一笑中。"
        ],
        "notes": "",
        "id": "c03d4d36aeddc955f8eb89ba9e8afe2b"
    },
    {
        "author": "陈越",
        "dynasty": "宋",
        "type": "诗",
        "rhythmic": "",
        "title": "送张无梦归天台",
        "preface": "",
        "paragraphs": [
            "紫籍仙阶贵，丹丘隠路深。",
            "五图传秘诀，三祝契尧心。",
            "瓢饮和琼蕊，楼居接桂阴。",
            "宸歌旌有道，垂象贲中林。"
        ],
        "notes": "",
        "id": "73f35fe7b141ea6d06f8cc1c1b765ee7"
    },
    {
        "author": "陈越",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "十钟人既醉，九奏凤来仪。"
        ],
        "notes": "",
        "id": "9924faf3a0f00196931c4a0fd1128e5c"
    },
    {
        "author": "陈越",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "谁哀城下酌，不废洛中吟。"
        ],
        "notes": "",
        "id": "e7f7004f818c2431c236fbf41da8492f"
    },
    {
        "author": "陈越",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "拥路东方骑，悬腰左顾龟。"
        ],
        "notes": "",
        "id": "e8aa09a59746a400c197cc2817c858c9"
    }
]