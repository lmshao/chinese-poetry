[
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "上李郎中嘉言二首  其一",
        "preface": "",
        "paragraphs": [
            "莽莽出北门，迢迢伍牙山。",
            "伍牙何崔嵬，群岑间孤峦。",
            "望之蔚然秀，岂无草与菅。",
            "中有百尺松，可憩不可攀。",
            "六月久不雨，祝融奋其官。",
            "行人渴欲死，班荆此盘旋。",
            "往来得所托，感慨为长叹。",
            "况尔山上苗，久荫无弃捐。"
        ],
        "notes": "",
        "id": "cac424d93d5c2155708e82c90b905a3a"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "上李郎中嘉言二首  其二",
        "preface": "",
        "paragraphs": [
            "桐川出幽谷，等彼江汉深。",
            "修然一派横，清澈寒士心。",
            "有时对日光，圭棱灿星金。",
            "沙砾谩自苦，安能蔽清泠。",
            "我行正寒风，欲涤如烦襟。",
            "念彼濯缨人，千载求知音。"
        ],
        "notes": "",
        "id": "12031f1ad4743c0b08bc02f2c9483ad7"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "喜雪次倅车韵呈使君",
        "preface": "",
        "paragraphs": [
            "使君轶何武，未去民先思。",
            "平生爱我意，玉立无玷疵。",
            "迩来祁寒咨，已赋白雪词。",
            "阳春有脚来，云意夜四垂。",
            "天公亦小儿，布置人未知。",
            "美满丰年意，万里光陆离。",
            "璇题庾亮楼，柳絮习家池。",
            "监州有佳思，往往似佺期。",
            "格律前缓声，比兴莫相疑。",
            "平分风月余，时吟冰柱诗。",
            "明年朝雪宫，同上万寿巵。"
        ],
        "notes": "",
        "id": "112998b9f766f49034e542017413fe22"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "雪中同赵仓从之泛舟饯钱宪文季酒中剧谈汉事临别文季索诗赋四十韵以寄",
        "preface": "",
        "paragraphs": [
            "冬序玄以冥，闭塞乃其职。",
            "巧作六花飞，与天为粉泽。",
            "初舞若狂然，既定稍真积。",
            "坐令宇宙间，万象变颜色。",
            "霜肃特加厚，月皎更留迹。",
            "晚节答造化，有此足清白。",
            "今日此何日，双𫇛鸣大舶。",
            "清溪照红粧，醴酒障行客。",
            "莫言山水兴，萧散竟何益。",
            "莫作儿女恋，黯然空戚戚。",
            "有诏起闻人，意远理可即。",
            "王所切经纶，言路倚忠直。",
            "锄梃弄湘南，铁甲泠河北。",
            "仓廪竭江外，蒙袂窘朝籴。",
            "隠忧关念虑，闲暇已偪仄。",
            "忽作一尺围，此事费䌷绎。",
            "先生持论高，践履我所识。",
            "酒酣技已痒，汉事多发擿。",
            "仲舒智似愚，纾缓却端的。",
            "公孙巧乃拙，迎合屡倾侧。",
            "缟衣纷陆离，见𪾢立消释。",
            "惟有真实在，拍拍满胸臆。",
            "雄辩醉得醒，温言寒褪力。",
            "谁知百丈外，霏屑散珠璧。",
            "须臾鼎分袂，眷恋语离席。",
            "篙师与徒御，酥酪在肘腋。",
            "此行朝雪宫，忧乐任指摘。",
            "表沴戒袤丈，呈瑞伫盈尺。",
            "勿棹子猷船，忽穿东郭屐。",
            "高卧更何为，精神见肝膈。",
            "归来情绪恶，胶舟隠沙砾。",
            "辗转意悠哉，隠几不能息。",
            "明年兆多黍，今年滋宿麦。",
            "我居官得禄，我去家可食。",
            "俯仰足欢颜，广厦庇仁宅。",
            "想见燮调人，谠议进君德。",
            "先生训故考，微小发幽赜。",
            "七篇粗可意，余子无为役。",
            "持此力行之，愿以间谗慝。",
            "盛哉孔孟心，万世信经籍。"
        ],
        "notes": "",
        "id": "9a7b2614efa150dcec9dcb9431171d8f"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "水北民家窗间有题夜深短檠灯功名平生心者戏成平侧诗二首  其一",
        "preface": "",
        "paragraphs": [
            "诗书穷年灯，功名平生心。",
            "辛勤鶑迁乔，哀鸣猿投林。",
            "兰膏谁为容，朱弦无知音。",
            "安能如蜉蝣，随时安其阴。"
        ],
        "notes": "",
        "id": "4c0330ed93713d6cd39e537edf0ea3fb"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "水北民家窗间有题夜深短檠灯功名平生心者戏成平侧诗二首  其二",
        "preface": "",
        "paragraphs": [
            "竹外两县境，水北一草舍。",
            "蔀屋日见斗，韫匵玉待价。",
            "祸福自倚伏，得失忽昼夜。",
            "子盍去墨守，我亦入远社。"
        ],
        "notes": "",
        "id": "0d397eb7a8ddc515b63da08ff57a6e51"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "知县次韵来复寄二首  其一",
        "preface": "",
        "paragraphs": [
            "亭亭青琅玕，冰霜崔嵬心。",
            "虽无桃李姿，知非柴荆林。",
            "凉风西南来，清圆弹空音。",
            "其谁齐彭殇，相从山之阴。"
        ],
        "notes": "",
        "id": "269407809e99e43278e4fe32a5f98709"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "知县次韵来复寄二首  其二",
        "preface": "",
        "paragraphs": [
            "得志鸟择木，失喜𫛳入舍。",
            "但协孔氏性，忍索少室价。",
            "小草有远志，积李欲缟夜。",
            "所觊匠伯顾，不复弃栎社。"
        ],
        "notes": "",
        "id": "edf4ddb24adf01ecd117a127b3309ebe"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "知县再次韵不作平侧体复次韵二首  其一",
        "preface": "",
        "paragraphs": [
            "步出山前坂，遥望徒惊心。",
            "下无百尺流，上无千岁林。",
            "至人有遗言，三叹金玉音。",
            "莫饮盗泉水，莫息恶木阴。"
        ],
        "notes": "",
        "id": "e4a062bf674080c558320a71fd851c3e"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "知县再次韵不作平侧体复次韵二首  其二",
        "preface": "",
        "paragraphs": [
            "和氏得荆璞，眩走数百舍。",
            "谓足奉至尊，过眼不售价。",
            "有时置箧笥，光彩忽惊夜。",
            "持归弄儿女，足以照里社。"
        ],
        "notes": "",
        "id": "32fd1b2731be646423a531344bc80a59"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "赠日者",
        "preface": "",
        "paragraphs": [
            "我本无能人，简册强缠绕。",
            "饶舌苦𫍢𫍢，外貌似了了。",
            "应酬聊复尔，懒惰亦不少。",
            "眨眼鼻如雷，黄昏到天晓。"
        ],
        "notes": "",
        "id": "3fbfb6bf95a98fc7a8b65f7a5fc64e5c"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "上周益公",
        "preface": "",
        "paragraphs": [
            "荒村建午月，斯螽动股鸣。",
            "借问暑方炽，何意作秋声。",
            "自言本寒族，四海无令名。",
            "振羽每自叹，在野神屡惊。",
            "常恐向寒时，风霜莽飘零。",
            "忆昨寒谷中，春风全我生。",
            "赠我百草芳，遄我趯趯征。",
            "是时木未茁，及此堇向荣。",
            "感彼蟋蟀歌，日月遒以倾。",
            "促织未成章，凄切难为听。",
            "愿言日载阳，有鸣随仓庚。"
        ],
        "notes": "",
        "id": "daffcab0048df85097518b164891a573"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "老梅晦父改韵见贻走笔奉和",
        "preface": "",
        "paragraphs": [
            "有酒且莫斟，听我歌一曲。",
            "所歌无长语，江梅倚修竹。",
            "炯炯寒露冰，皎皎白驹谷。",
            "粲粲能赋人，日日对高躅。",
            "诗如何水曹，发兴扬州牧。",
            "味入傅岩翁，调鼎国受福。",
            "桃李岂不华，入景混凡木。",
            "偃蹇有长松，穷年相照瞩。"
        ],
        "notes": "",
        "id": "72666c69aae7aea4daaf0d23bb592c78"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "赠别徐秀",
        "preface": "",
        "paragraphs": [
            "出京才四日，雨雪日一县。",
            "行徧淛江头，梦识庐山面。",
            "相逢兄弟欢，莫作儿女恋。",
            "归计动心旌，春风摇柳线。"
        ],
        "notes": "",
        "id": "577ebce5acc58b8a3bd554c080c8525a"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "赠别潘汉臣",
        "preface": "",
        "paragraphs": [
            "宦薄鱼上竿，地左猿择木。",
            "经过还似旧，笑语何时足。",
            "留君潘鬓在，许我曹装趣。",
            "三年却归来，此梦如何续。"
        ],
        "notes": "",
        "id": "2175a6ab624fe3c7deacf0ac65b3730b"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "道心非动静，学者何难易。",
            "痴云欲扫除，迅霆无拟议。",
            "无妄而微疾，勿药斯有喜。",
            "一轮秋月明，云为岂思虑。"
        ],
        "notes": "",
        "id": "73eacb66f59726013c30c02bd28de48a"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "春日奉陪韩签虞丞解监修禊事即席中所有虾菜梨枣分韵得虾字",
        "preface": "",
        "paragraphs": [
            "雨余春水压堤沙，柳未花飞蒲茁芽。",
            "清流激湍石佛寺，崇山峻岭野人家。",
            "大酉之山檀溪壑，秦俗未改书成车。",
            "居夷骤得群贤集，惠风鼓动生精华。",
            "去年可疑张进士，市人物色争矜夸。",
            "今年舣棹无所适，坐看孤鹜齐落霞。",
            "长官敏者唐吏部，八龙受种今渥洼。",
            "两年分韵得此老，未觉景物相宠嘉。",
            "世南弄笔好商搉，宴客自许穷珍鲑。",
            "万金鼎至我亦喜，便欲染指鱼与虾。",
            "汉司隶后最静者，家有白璧无点瑕。",
            "扣之清越声韵响，满座失喜相叹呀。",
            "怪予穷陋一不有，冠者八九乃独髽。",
            "归而谋妇得斗酒，夜韭可剪鱼可叉。",
            "偶欲占射酒似阙，自觉辈晚无肩差。",
            "暗中曹刘不易得，屈宋未死甘押衙。",
            "自从修禊卜师友，一洗万古况两蜗。",
            "但恐朝家用贤急，去我便立文石花。",
            "泮宫先生坐官舍，意此四子穷骄奢。",
            "年前共得石居士，留客嵌空到日斜。"
        ],
        "notes": "",
        "id": "ccf28444f43d9852057349a122bc30de"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "帅相泛巨舟东下水浅不可进盘旋三日仅至菱黄浦率同行就此作别简以小诗",
        "preface": "",
        "paragraphs": [
            "半日冬冬离岸鼓，万斛龙骧发南浦。",
            "戈鋋照日牙纛明，百丈咿哑更双𫇛。",
            "眼前突兀胜华屋，前厅中堂后圊浴。",
            "主人燕坐拥歌舞，昼捧金樽夜银烛。",
            "吴人余皇那可比，汉家楼船聊尔耳。",
            "有时但可济舟师，无事只堪横野水。",
            "太平州县边无哗，行所朝夕如居家。",
            "恩光草际碧弄色，心事柳梢黄茁芽。",
            "我亦同时浮一叶，葭苇作篙蒲作楫。",
            "坐久欠身头触篷，卧多辗转衣成折。",
            "旁瞻画鹢如飞动，绝似茅茨望梁栋。",
            "春光娇面秋月眉，争妍不到书生梦。",
            "谁知浅水鸡笼山，顺风不下留惊滩。",
            "津人用尽如神力，长年三老忘朝餐。",
            "呜呼材具各有用，秔稻不生穜稑种。",
            "涸辙聊濡鲋鱼沫，大壑方观巨鳞纵。",
            "我生简便非惮烦，坐观燕蝠争晨昏。",
            "瞥然便转子猷棹，明朝直到章江门。"
        ],
        "notes": "",
        "id": "24ef246de19af465ce7fe91eddbf504a"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "陪漕使春日吴江之集戏赠元理森父",
        "preface": "",
        "paragraphs": [
            "垂虹夜吸吴侬水，画鹢朝飞张翰里。",
            "护客归来玉节闲，隠隠春光动浮蚁。",
            "倾盖鲈鱼故交蛎，可人森父佳元理。",
            "著我中间醉却醒，旧管新收几年纪。"
        ],
        "notes": "",
        "id": "4bc34c20a0e6e392ab8d19110e0fcdb6"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "次韵使君湖庄歌",
        "preface": "",
        "paragraphs": [
            "使君德量湖水宽，和气袭人春避寒。",
            "山川自古穷绝处，铸铁点顽成转丹。",
            "频作好诗醇似酒，妃子鬭妍西子丑。",
            "人生行乐只花时，更吸西江斟一斗。"
        ],
        "notes": "",
        "id": "81bcea4aa71b486024c535424603a155"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "次韵蔡元简麒湖庄之句",
        "preface": "",
        "paragraphs": [
            "鸡本惮牺先断尾，燕粗能巢聊葺垒。",
            "漫郎无用却归来，得熟道傍真苦李。",
            "谁家买田绿当户，何人种花红照水。",
            "君诗读罢已忘机，扑漉沙鸥随处起。"
        ],
        "notes": "",
        "id": "c8daf75e42a1d41021bfec1019d5b419"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "大雪感怀",
        "preface": "",
        "paragraphs": [
            "翻云覆雨纷轻薄，万瑞不如三白乐。",
            "岁事相关国重轻，天意亦知人忖度。",
            "前年不雨旱为祟，今年不旱螟为恶。",
            "造物与人著力深，一饱年来何落落。",
            "宜春先生古君子，撑肠万卷一丘壑。",
            "吟哦乍拟柳飞絮，感慨相辉花有萼。",
            "商量雪意驰一骑，改变天容翔万鹤。",
            "翻思五十乾道年，是非一律无今昨。",
            "日月逝矣几丰耗，人物眇然增索寞。",
            "吹箎寡唱气欲竭，陟屺何心泪犹阁。",
            "再拜珠玑卜来岁，十袭藏之富囊橐。"
        ],
        "notes": "",
        "id": "87779dd3cda16733cb64f6cec2a32edc"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "季直经干喜得三白次师绎韵见饷走笔奉和",
        "preface": "",
        "paragraphs": [
            "三农一命如纸薄，已定盖藏犹不乐。",
            "年来悭雪意如何，抟空岁事堪隃度。",
            "新夸两白已呈祥，数日天工还作恶。",
            "栽培玉屑界琼田，指顾同云藏碧落。",
            "万象改容龙战野，满船空载鱼纵壑。",
            "诗才唤起金闺人，坡上传香梅缀萼。",
            "明当改选岁又稔，扬州骑得缠腰鹤。",
            "家有灵光独岿然，事感鸰原惊已昨。",
            "岂无他人和者寡，不有阿咸几落寞。",
            "关心不见九华楼，旧游莫叹登云阁。",
            "与我新诗字字奇，珠玉盈怀分陆橐。"
        ],
        "notes": "",
        "id": "7211a7c8082462fdf4805ed0338a92e9"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "陪使者护客晚发京口",
        "preface": "",
        "paragraphs": [
            "拖船鸟惊兽骇奔，追夫雷动云作屯。",
            "前日生辰使者去，贺正又出丹阳门。",
            "欲上未上军人马，似响不响县官喏。",
            "穷冬闸闭水不行，深夜火明山欲赭。",
            "尚书太尉传语来，夫船未足官须催。",
            "敌使三节能几耳，客载万舸何为哉。",
            "甘心事仇谁作俑，耻不自羞犹怂慂。",
            "古来秦祸不须胡，蒙恬斥外斯高宠。"
        ],
        "notes": "",
        "id": "9a62d5bdeb10b7e87c35eed951402732"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "次韵李晦父炎早梅",
        "preface": "",
        "paragraphs": [
            "华颠淡色催人老，造化无功春不早。",
            "翰林风月恣推排，万马一空三峡倒。",
            "冷暖从渠入世情，孤真为我参幽抱。",
            "单于未觉鼎鼐催，不与人间障烦恼。"
        ],
        "notes": "",
        "id": "8f91dacd17fb632968c23cce72b41129"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "交代赵从之善石见和次韵奉答",
        "preface": "",
        "paragraphs": [
            "诗来格律辞皆老，却恨有砖抛不早。",
            "只因清兴与花同，千咏昔闻今健倒。",
            "君家装额要冰肌，我圃耐寒夸合抱。",
            "秀色孤根各自宜，玉堂茅舍俱相恼。"
        ],
        "notes": "",
        "id": "ccb4bddad316cb1630e854c6b52727fe"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "有怀昌谷老梅再次晦父韵兼赠仲元弟",
        "preface": "",
        "paragraphs": [
            "水边篱落西湖老，结伴寒标归计早。",
            "月昏香动幅巾时，铁石广平犹压倒。",
            "新来昌谷辟藩墙，密花疎干添环抱。",
            "等闲诗酒奉周旋，何似文书频苦恼。"
        ],
        "notes": "",
        "id": "f0dd43c12ac8e8488fcfc1a6e392b80d"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "泛舟萧公陂",
        "preface": "",
        "paragraphs": [
            "山水遶青𬬻鞴红，花开絮乱春欲空。",
            "太白酌酒尘世外，小舟荡桨农事中。",
            "筑堤溉田十里同，居民举手称萧公。",
            "萧公有惠何时穷，十里穮蔉无凶丰。"
        ],
        "notes": "",
        "id": "c50f6d70ce7d638999a33ec1d295b093"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "景仁寄和萧公陂诗次其韵",
        "preface": "",
        "paragraphs": [
            "照眼石榴裙褶红，回头浪蘂随春空。",
            "春归湓浦风尘外，诗到淮南烟雨中。",
            "护田将绿一水同，造化夺巧非天公。",
            "锦囊不尽思无穷，我欲从之歌元丰。"
        ],
        "notes": "",
        "id": "bcdda8ca8a447bf62bf5bd3de6e311a7"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "方南康席上观赣妓秀英作墨梅竹",
        "preface": "",
        "paragraphs": [
            "南州佳人号秀英，窃弄毛颕亲儒生。",
            "解衣傍若无我辈，疎梅矮竹真天成。",
            "公主朝粧弄眉墨，误作铅华污宫额。",
            "此君剑器藏锋铓，张颠幻出公孙娘。",
            "我来忽见惊心目，张八何生魏何熟。",
            "酒酣耳热且勿喧，为我慇懃写双幅。"
        ],
        "notes": "",
        "id": "a38eefb4cadf71b0f22b2ca6cbb7bc77"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "次韵魏君宝光黄云观古风",
        "preface": "",
        "paragraphs": [
            "重湖镜展心生凉，五老壁立背负芒。",
            "中间只作如许屋，一观虽小意堂堂。",
            "书生相业线不绝，故侯墨妙灯不灭。",
            "与山三好孰四之，毕万有孙胸次阔。",
            "抛梁不须伟儿郎，黄云高举天颉颃。",
            "从龙作霖皆是物，迩来一足飞商羊。"
        ],
        "notes": "",
        "id": "3ddbced9feffc0988ca15e882b6b2f7c"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "次韵赵使君师夏谒白鹿游栖贤长句",
        "preface": "",
        "paragraphs": [
            "三峡移名涧响空，中著一桥如饮虹。",
            "旁连溅瀑龙所宫，谓佛有力真冥蒙。",
            "非造物意无禹功，一线偶达成巨谼。",
            "可怪一律人聩聋，助桀唱和更撞舂。",
            "或者误信晨暮钟，万有一幸相际逢。",
            "吾儒自有名教踪，壁立万古涧底松。",
            "异端琐细秋后蛩，一物不格皆妄庸。",
            "谁知健者此山中，朴实可乱田舍翁。",
            "出郊小队不妨农，黄岩意与考亭通。",
            "长养此道如种穜，骏发尔私雨我公，穮蔉虽馑亦有丰。",
            "常行万世无污隆，行健不息人中龙。",
            "不妨更击白鹿鼓，扣之大小皆舂容。"
        ],
        "notes": "",
        "id": "2854472dfc9033a2be7180e907e0e8d9"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "同景辅登楼约集少陵句  其一",
        "preface": "",
        "paragraphs": [
            "徐步移斑杖，登临意惘然。",
            "云霄遗暑湿，楼合倚山巅。",
            "薄劣惭真隠，虚空不离禅。",
            "我生无倚著，自有一山川。"
        ],
        "notes": "",
        "id": "3785e714c0d0a100f5e1b58b268aad96"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "同景辅登楼约集少陵句  其二",
        "preface": "",
        "paragraphs": [
            "开辟当天险，分明在眼前。",
            "野桥齐度马，森木乱鸣蝉。",
            "稠叠多幽事，凄凉忆去年。",
            "何时一樽酒，恣意向江天。"
        ],
        "notes": "",
        "id": "83fd31bd29c0db99b02746fb06af9791"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送十三郎赴尉汉阳二首  其一",
        "preface": "",
        "paragraphs": [
            "宦路今如此，亲闱望已深。",
            "是谁门户责，慰我父兄心。",
            "镜里休频看，杯中但浅斟。",
            "前贤官业处，端的要追寻。"
        ],
        "notes": "",
        "id": "a356990cd0c3720351ee52f6076e6fd9"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送十三郎赴尉汉阳二首  其二",
        "preface": "",
        "paragraphs": [
            "此地关情久，淳庞好士民。",
            "向来同患难，今历几秋春。",
            "彩棒迎新尉，绨袍说旧人。",
            "为言昌谷老，寄语益相亲。"
        ],
        "notes": "",
        "id": "b64bf13b21b4d95bf4187b94279230df"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "出郊偶成呈府判知县三丈二首  其一",
        "preface": "",
        "paragraphs": [
            "奉行三尺令，问讯十分春。",
            "鸡犬柴门晓，牛羊草径新。",
            "远投双岭寺，频见耦耕人。",
            "我亦江南客，为农颇识真。"
        ],
        "notes": "",
        "id": "d5108ee4767a3e3e513b12eda25e0f10"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "出郊偶成呈府判知县三丈二首  其二",
        "preface": "",
        "paragraphs": [
            "去郭喧嚣远，空江气象宽。",
            "柳舒含絮媚，梅褪著枝酸。",
            "物外登山好，公余尽日欢。",
            "归迟应犯夜，暝色占江干。"
        ],
        "notes": "",
        "id": "28debb4b4fb1e48d5c870a49befb51a4"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "寒露日阻风雨左里诗",
        "preface": "",
        "paragraphs": [
            "久谓热当雨，兹来归近家。",
            "露寒迟应节，天变勇飞沙。",
            "瓮白应浮酒，篱黄可著花。",
            "一江三十里，直欲问仙槎。"
        ],
        "notes": "",
        "id": "76b8e7260e5b8083416691f63717b678"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "亲友冯仪之运干挽章三首  其一",
        "preface": "",
        "paragraphs": [
            "闻道江西使，宾筵陨德星。",
            "失声归士友，短气动朝廷。",
            "屡选非无意，迟行若有灵。",
            "忍令清燕处，我辈尚谈经。"
        ],
        "notes": "",
        "id": "8563de9ec00199044aceaac0b8837e5f"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "亲友冯仪之运干挽章三首  其二",
        "preface": "",
        "paragraphs": [
            "有学关时用，无心与物驰。",
            "已称黄发老，犹似彩衣时。",
            "世道空机穽，襟期自坦夷。",
            "只今风月夜，犹足想清规。"
        ],
        "notes": "",
        "id": "a426551f96dec90b6ec64d596555d0f7"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "亲友冯仪之运干挽章三首  其三",
        "preface": "",
        "paragraphs": [
            "子也吾尝友，天乎独异渠。",
            "仕无通籍禄，家有厚斋书。",
            "讲说来匡鼎，风骚藉子虚。",
            "争荣森窦桂，训不负蕃畬。"
        ],
        "notes": "",
        "id": "a2d20c727078146702a00f5db3c5bad9"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "挽致政朝散王大夫章二首  其一",
        "preface": "",
        "paragraphs": [
            "风流江左后，今不愧诸王。",
            "弓冶儒非误，衣冠晚见偿。",
            "当时独立处，千载状元乡。",
            "天定常如此，三槐有二郎。"
        ],
        "notes": "",
        "id": "d39e0b407947fab8afea09171510af73"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "挽致政朝散王大夫章二首  其二",
        "preface": "",
        "paragraphs": [
            "子贵人间有，亲难及盛年。",
            "出藩先使节，入从冠经筵。",
            "问政承颜日，归乡属纩前。",
            "谁能碑有道，还合传先贤。"
        ],
        "notes": "",
        "id": "e2ffd3dc787b0c3db3cd5dd47422b361"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "同知枢密程公挽章二首  其一",
        "preface": "",
        "paragraphs": [
            "用尽文章力，多驰剸拨声。",
            "一朝归禁近，再岁即钧衡。",
            "遇合功名迫，哀荣日月倾。",
            "盐梅空有志，缩手未调羹。"
        ],
        "notes": "",
        "id": "0da094c1e92baa7c06f3ab6e7b84126d"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "同知枢密程公挽章二首  其二",
        "preface": "",
        "paragraphs": [
            "忆昔都城会，论交戊午班。",
            "故书虽绝迹，晚景自贪闲。",
            "契阔形骸外，参差出处间。",
            "重来风作恶，黯淡宝莲山。"
        ],
        "notes": "",
        "id": "d48939068f0bc17e69b23c84ce823e34"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "挽蔡祭酒诗二首  其一",
        "preface": "",
        "paragraphs": [
            "旧说乘骢老，新来衣绣人。",
            "眷方隆嗣圣，世已厌成均。",
            "景晚迟鹓序，边秋忆虎臣。",
            "家声传庆历，忠惠岂前身。"
        ],
        "notes": "",
        "id": "a760b86a3d066278e4120901a6e3723e"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "挽蔡祭酒诗二首  其二",
        "preface": "",
        "paragraphs": [
            "昔缔金昆好，慈恩有旧题。",
            "及今如社燕，与子共朝鸡。",
            "未见星常北，相逢日易西。",
            "定应湖上路，塞色黯招提。"
        ],
        "notes": "",
        "id": "c724ba00f8176ea6f0f49d5cb4a06034"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "宿苏坊",
        "preface": "",
        "paragraphs": [
            "客久嚣尘外，冬深驿舍前。",
            "乱山宽处日，野水暮时烟。",
            "契分新𥬠酒，生涯旧物毡。",
            "悠然归兴动，依约探梅天。"
        ],
        "notes": "",
        "id": "2343975b7906d4c0dd563a91cf966992"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "致政检法牛公挽章三首  其一",
        "preface": "",
        "paragraphs": [
            "结屋明经好，经明身欲修。",
            "平生仓廪实，不为稻粱谋。",
            "宦路门方盛，容台志已酬。",
            "莫言余八袠，犹欠少迟留。"
        ],
        "notes": "",
        "id": "3fdcf957dce15f0d26ccd2941f8b6041"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "致政检法牛公挽章三首  其二",
        "preface": "",
        "paragraphs": [
            "瘠甚都昌境，民无晚种田。",
            "乐输虽欲速，乞籴最堪怜。",
            "帅阃施长技，王人改旧弦。",
            "本原谁任责，阴德至今传。"
        ],
        "notes": "",
        "id": "b8d12b1b9556a2fa6cf16775728e6233"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "致政检法牛公挽章三首  其三",
        "preface": "",
        "paragraphs": [
            "门户关州县，交游及弟昆。",
            "每于尊俎后，窥见典刑存。",
            "岂不昏姻重，常疎药石言。",
            "矧闻丹旐发，心绪正沄沄。"
        ],
        "notes": "",
        "id": "910d38b31fc3818a803c44e2793f238b"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "夏日漫兴",
        "preface": "",
        "paragraphs": [
            "广厦仍炎热，疎慵疾病中。",
            "赋诗当夏日，鼓棹近南风。",
            "自觉尘氛少，依然乐事同。",
            "夜来凭眺处，明月隠墙东。"
        ],
        "notes": "",
        "id": "72cd17cb18773db4b33ff59588f65b49"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "龙会遇雪",
        "preface": "",
        "paragraphs": [
            "出门能几里，风雪故相随。",
            "新岁自有巧，旧寒犹绝痴。",
            "自天藏瓦砾，与客照须眉。",
            "甲冷殊关念，丰年却在兹。"
        ],
        "notes": "",
        "id": "7706f2585576f4c5bfc429a4f7ce3214"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "中和后一日吴门阻雪距春分才三日",
        "preface": "",
        "paragraphs": [
            "梅容惨不竞，鸟语噤无声。",
            "二月朔已告，三日春当分。",
            "寒余凌暖律，雪后更同云。",
            "但恐严凝误，阳和欲奏勋。"
        ],
        "notes": "",
        "id": "4bb0ed298fc637cbc364249171974f86"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "桂阳走笔呈以道",
        "preface": "",
        "paragraphs": [
            "别后蓬丘老，分杯岁又阑。",
            "发因求道白，心但济时丹。",
            "疟鬼三秋热，河鱼六月寒。",
            "不图梅影夜，对榻共平安。"
        ],
        "notes": "",
        "id": "3b290687cfb4fb6d6cbcf7123fffdd8f"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "龙游道中得家信",
        "preface": "",
        "paragraphs": [
            "幸自居家乐，何须遣信来。",
            "声闻先陨获，书至尚惊猜。",
            "问仆心方定，开缄色渐回。",
            "寄言重九日，扫净玉京台。"
        ],
        "notes": "",
        "id": "f86e3920d58c80b4985bd0f711b0636a"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "闻官军收复新息",
        "preface": "",
        "paragraphs": [
            "降敌知无日，和戎事已休。",
            "百年艰国步，九世忆家雠。",
            "获蔡驰新捷，收京有定谋。",
            "可无蜂虿虑，马健更防秋。"
        ],
        "notes": "",
        "id": "4e55143d11cfe78122b54bf84a62ed62"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "再至淮南",
        "preface": "",
        "paragraphs": [
            "湓浦经从后，淮壖欲到时。",
            "江山春自改，风雨日相随。",
            "泥滑禽犹诉，崖悬马欲疑。",
            "解鞍聊间息，造物本无私。"
        ],
        "notes": "",
        "id": "2667016ee93f31d66e7f0f4ce3aa4e21"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "书彭仲诚诗卷后",
        "preface": "",
        "paragraphs": [
            "惠养无他务，廉勤以自持。",
            "能宽三邑责，不为一州私。",
            "逮此来归日，还如始至时。",
            "士民难借寇，唯有召棠思。"
        ],
        "notes": "",
        "id": "ebb13b8fcedb6baafd7b83e2f2c379b9"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "冬至留滞舒州有怀岁旦泊舟平江门外",
        "preface": "",
        "paragraphs": [
            "舒郡惊冬节，吴门忆岁时。",
            "天寒城闭早，冻合水行迟。",
            "再拜为兄寿，同声念母慈。",
            "穷年终是客，至日始题诗。"
        ],
        "notes": "",
        "id": "ad99f3c7fb2821050837e74148d204cd"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "惊蛰后雪访徐孟坚不遇坐待甚久",
        "preface": "",
        "paragraphs": [
            "忽忽弄明珠，纷纷拥塞酥。",
            "都忘春老大，复作冷工夫。",
            "甲拆迟先达，芳菲约后图。",
            "兴来还兴尽，呵手复须臾。"
        ],
        "notes": "",
        "id": "b77168d5601843a248129e540baeae31"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "遣将追贼何公桥",
        "preface": "",
        "paragraphs": [
            "迟尔停车久，偷生恐未然。",
            "皇威三令后，民瘼万端前。",
            "貔虎烟尘地，猩鼯雨雾天。",
            "监官有老眼，巢幕暂狂颠。"
        ],
        "notes": "",
        "id": "a5e54fc4b383d73c512a81a372405c39"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "子敬作诗已久不以见示忽出一卷共有四十字乃相陪避暑三峡桥之作戏次其韵",
        "preface": "",
        "paragraphs": [
            "乃有诗如此，清新思涌泉。",
            "夤缘尘外景，发露性中天。",
            "旧事惊陈迹，新功喜盛年。",
            "当流欹枕处，醒得困时眠。"
        ],
        "notes": "",
        "id": "c7942b22c28c0cc39c2f306d38e7b8c7"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "二郎之官房陵作五言唐律两章送之  其一",
        "preface": "",
        "paragraphs": [
            "入幕曾沾禄，之官始问津。",
            "边城甘冷淡，世路识艰辛。",
            "责重杯柈省，公余简册频。",
            "先人清白意，百世尚书绅。"
        ],
        "notes": "",
        "id": "1ac87e09cf0c6c5e103cd255e4b29760"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "二郎之官房陵作五言唐律两章送之  其二",
        "preface": "",
        "paragraphs": [
            "制阃今梁栋，霜台昔范模。",
            "近书先问汝，远念早宽吾。",
            "众论宜迁木，官常合守株。",
            "房陵有佳处，稳稳问征涂。"
        ],
        "notes": "",
        "id": "e63f4a407d8bed257b7c1d81671523cd"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "虞司理留同官面饭",
        "preface": "",
        "paragraphs": [
            "玉版初参后，桄榔半醉中。",
            "谁知三里外，有此五人同。",
            "移座淋头雨，开窗拂坐风。",
            "明朝公事了，假道访虞公。"
        ],
        "notes": "",
        "id": "b93f1ab69ef65d311489638ac55df86f"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "上巳日舍舟丰城",
        "preface": "",
        "paragraphs": [
            "路出丰城县，篮舆了夕阳。",
            "何人共列坐，胜事忆流觞。",
            "帝里衣冠近，家山念虑长。",
            "慇懃楼下水，今夜到吾乡。"
        ],
        "notes": "",
        "id": "57287371d08b744085c18979d3e5da08"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "萧散",
        "preface": "",
        "paragraphs": [
            "风日倚余勇，扶春不自由。",
            "在家曾半面，随我到他州。",
            "絮后酴醾约，鶑前杜宇愁。",
            "新来无吏责，萧散更何求。"
        ],
        "notes": "",
        "id": "356dc8290c5665b744dfb15504404309"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "雪中领客湖庄",
        "preface": "",
        "paragraphs": [
            "天上琼林会，人间瑞物图。",
            "山藏真面目，地涌巧工夫。",
            "领客惊闾巷，携家窘仆奴。",
            "却思边戍地，著铁更弯弧。"
        ],
        "notes": "",
        "id": "d33ef381017c73901086ecee485d4e5a"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "连雨坐湖庄",
        "preface": "",
        "paragraphs": [
            "泥泞政如许，出门安所之。",
            "龙公无倦日，老子有闲时。",
            "适意家常酒，忘怀独自棋。",
            "困来饶一睡，百虑本何思。"
        ],
        "notes": "",
        "id": "1f2c8a242bce4c4e80bf9fc0851946ec"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "春问湖庄",
        "preface": "",
        "paragraphs": [
            "问讯湖庄事，经年意若何。",
            "为渠魂入梦，老我鬓添皤。",
            "雪霁春应好，山明水渐多。",
            "遣儿征仆役，除道莫蹉跎。"
        ],
        "notes": "",
        "id": "dfd1d65a440e88958f2cf77c978a3822"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "深春挈家下湖庄  其一",
        "preface": "",
        "paragraphs": [
            "去郭不三里，将家逾十年。",
            "转添身散诞，况乃足蹁跹。",
            "九叠春宜老，群芳晚更妍。",
            "得闲无一事，倚杖看秋千。"
        ],
        "notes": "",
        "id": "719944b66c64d3f75804514a23a51982"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "深春挈家下湖庄  其二",
        "preface": "",
        "paragraphs": [
            "我生聊自乐，人意适相随。",
            "郊外有行处，春中无倦时。",
            "虽知攀折苦，未觉燕游衰。",
            "更欲添桃李，初心不在兹。"
        ],
        "notes": "",
        "id": "c2291183d0c0a3f06f02ebb580b1fdb8"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "师绎题宫姊夫惠示湖庄佳句辄次韵  其一",
        "preface": "",
        "paragraphs": [
            "愿学言诗赐，降心识字雄。",
            "绝尘嗟莫及，雅趣喜相同。",
            "任性天怜老，贪闲鬼笑穷。",
            "可堪香火分，误入武陵中。"
        ],
        "notes": "",
        "id": "ba2a418d39eed915a24594fa49e73a81"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "师绎题宫姊夫惠示湖庄佳句辄次韵  其二",
        "preface": "",
        "paragraphs": [
            "车马喧人境，茅茨弃道旁。",
            "无心天外得，有玉匵中藏。",
            "领略烦诗将，勾收入醉乡。",
            "会从盘谷老，野处日徜徉。"
        ],
        "notes": "",
        "id": "7cda48b04b8e8c0aea260ba1541e3e64"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "湖庄杂诗  其一",
        "preface": "",
        "paragraphs": [
            "万顷苍茫外，三年种植初。",
            "路回深吠犬，藻密暗游鱼。",
            "旧酒春同盎，新茶雪不如。",
            "稍修遗老传，忘答故人书。"
        ],
        "notes": "",
        "id": "384e42c4b90f48711aa79314d11bda59"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "湖庄杂诗  其二",
        "preface": "",
        "paragraphs": [
            "野水平湖阔，云山叠嶂深。",
            "一溪横驿道，两岸挟神林。",
            "乱石通人迹，孤舟系客心。",
            "几年茅苇地，松桧已侵寻。"
        ],
        "notes": "",
        "id": "b516bde3e5606139713d82dd6af6120e"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "故邕管安抚李思永挽章三首  其一",
        "preface": "",
        "paragraphs": [
            "发廪宁忧岁，防边不待秋。",
            "古来汉循吏，今说李成州。",
            "劲气横关陇，神光射斗牛。",
            "竹林天下士，一第可无求。"
        ],
        "notes": "",
        "id": "5cd2f899cb91c0ed652ba7276b77e284"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "故邕管安抚李思永挽章三首  其二",
        "preface": "",
        "paragraphs": [
            "义利明千古，躬行勇不疑。",
            "涧瀍穷正脉，张陆是吾师。",
            "仕与儒先会，官从党论卑。",
            "所施才一障，声闻彻华夷。"
        ],
        "notes": "",
        "id": "fde68b7c379add7e08ee3e964c6f29dd"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "故邕管安抚李思永挽章三首  其三",
        "preface": "",
        "paragraphs": [
            "念昔浮湘乐，论交一世豪。",
            "味同江左右，人忘品卑高。",
            "庇我渠渠屋，关心恋恋袍。",
            "延津龙化后，流水但空号。"
        ],
        "notes": "",
        "id": "0d7969a217f416d2e790bd370797e742"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "和赵振文太社邮筒远寄",
        "preface": "",
        "paragraphs": [
            "天与容台掾，田园早得归。",
            "杯中宁有影，海上息忘机。",
            "世路闲身好，人生静者稀。",
            "更于蘐草处，静看老莱衣。"
        ],
        "notes": "",
        "id": "3cee8d9e30005fe849eb109673a32eba"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "陈氏夫人挽章",
        "preface": "",
        "paragraphs": [
            "受氏推玄女，来嫔得召南。",
            "躬行其诫七，礼尽所从三。",
            "孝养衣皆彩，权舆色已蓝。",
            "霜风吟木末，哀怨不能堪。"
        ],
        "notes": "",
        "id": "3f99dbbc194340ede8f0a82b81e39f30"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送以道赴汉东兵官因呈绣使吴胜之同年兼简李伯行检法许定夫军使三首  其一",
        "preface": "",
        "paragraphs": [
            "久入功名会，新携辟召书。",
            "忠勤曾策励，奋迅此权舆。",
            "当路心知己，长城指望渠。",
            "只将真实地，持守足安居。"
        ],
        "notes": "",
        "id": "b1ef242c65a2a72430d10053e42ce6f8"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送以道赴汉东兵官因呈绣使吴胜之同年兼简李伯行检法许定夫军使三首  其二",
        "preface": "",
        "paragraphs": [
            "仗斧暴公子，酌泉吴隠之。",
            "斯人未易得，于我最相知。",
            "见义为常勇，求贤信不疑。",
            "典刑今在此，此去有余师。"
        ],
        "notes": "",
        "id": "d621dfd1e1ad70160763179be5cdfe07"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送以道赴汉东兵官因呈绣使吴胜之同年兼简李伯行检法许定夫军使三首  其三",
        "preface": "",
        "paragraphs": [
            "李许相从久，时方混武文。",
            "议刑新幕府，保塞旧将军。",
            "二士俱人物，三贤更主君。",
            "春兰秋菊意，他日共风云。"
        ],
        "notes": "",
        "id": "06ecd5f2eb772642b598accc5ca572a1"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "秘阁修撰雷文卿挽章二首  其一",
        "preface": "",
        "paragraphs": [
            "殄瘁连乡党，凋零及老成。",
            "玉亡修水秀，星掩寿沙明。",
            "不上论思直，空余餽𫗵名。",
            "盖棺隆眷在，论譔见哀荣。"
        ],
        "notes": "",
        "id": "84bc17630cda242157578857b57ac104"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "秘阁修撰雷文卿挽章二首  其二",
        "preface": "",
        "paragraphs": [
            "访我鸣琴日，闻公吐屑言。",
            "循良临武政，忠愤大奚冤。",
            "厥后依英簜，新来近达尊。",
            "却归桑梓路，忍对建昌门。"
        ],
        "notes": "",
        "id": "d3f2913a0d4c866ee66e4929e63d7125"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "右史殿撰吴之平挽章二首  其一",
        "preface": "",
        "paragraphs": [
            "阃制恩威足，边防戍守牢。",
            "政平多暇日，民费绝秋毫。",
            "豹尾天光近，螭头地势高。",
            "孰令黄石水，旦旦只空号。"
        ],
        "notes": "",
        "id": "084e686f970a65393cb9308b0b4860a8"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "右史殿撰吴之平挽章二首  其二",
        "preface": "",
        "paragraphs": [
            "生长均江左，游从集豫章。",
            "官曹推扫溉，人望极轩昂。",
            "谠论暌违后，休声涕泪傍。",
            "凤池纶綍手，挥翰发幽光。"
        ],
        "notes": "",
        "id": "de19eef3c3f04a36091848cec734d6cd"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "故殿撰修史李舍人挽章二首  其一",
        "preface": "",
        "paragraphs": [
            "四戒从谁得，忠勤与孝廉。",
            "本原来简册，膏润到闾阎。",
            "仕久机锋熟，时来智虑添。",
            "平生真售用，家法有森严。"
        ],
        "notes": "",
        "id": "02f3d1dfa08a3e8a3706830f8654af3d"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "故殿撰修史李舍人挽章二首  其二",
        "preface": "",
        "paragraphs": [
            "丁未慈恩盛，从容最后来。",
            "一从辞墨绶，三徙入鸟台。",
            "记动时方好，持衡去不回。",
            "恩荣频出綍，晚遇有余哀。"
        ],
        "notes": "",
        "id": "bd3530bc43bb6567dcd5ea0cbb19fecf"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "故福建提刑钟编修挽章二首  其一",
        "preface": "",
        "paragraphs": [
            "问俗周方国，推贤汉吏师。",
            "立朝天有喜，仗节玉无疵。",
            "得自南轩学，亲承北面师。",
            "更无工部句，可继八哀诗。"
        ],
        "notes": "",
        "id": "348cf1aec67ed71afc43f4bace0f1cf0"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "故福建提刑钟编修挽章二首  其二",
        "preface": "",
        "paragraphs": [
            "江汉迎归客，潇湘问故人。",
            "锦衣新炫昼，绣使近行春。",
            "坐对长沙酒，空伤夜雨神。",
            "南楼风月下，霏屑易成尘。"
        ],
        "notes": "",
        "id": "7df079ff8e5a0e314552748e21accd49"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "薛端明挽章三首  其一",
        "preface": "",
        "paragraphs": [
            "讲学声名早，飞腾蔼士林。",
            "九重嗟见晚，诸老愿交深。",
            "时有亨嘉会，天无平治心。",
            "每于当用处，梁父又重吟。"
        ],
        "notes": "",
        "id": "578f7b633452ad1bdcd57d0187649aab"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "薛端明挽章三首  其二",
        "preface": "",
        "paragraphs": [
            "谏诤严凝地，论思咫尺天。",
            "直弦宜问俗，曲突却临边。",
            "儒道终期用，皇威可得宣。",
            "视仪虽两地，难到玉阶前。"
        ],
        "notes": "",
        "id": "7bf48ae093a92d53bc834895f04c6e56"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "薛端明挽章三首  其三",
        "preface": "",
        "paragraphs": [
            "客本何为者，逢公幕府开。",
            "兵间虽有志，度外本非才。",
            "流水音何在，高风首屡回。",
            "只今岩石望，宁忍泰山颓。"
        ],
        "notes": "",
        "id": "9c64ba9edc07dcd5eb4220422460fa6d"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "故殿撰侍郎赵公挽章三首  其一",
        "preface": "",
        "paragraphs": [
            "惠国垂芳久，泸南锡第初。",
            "诗书今有此，衣钵正关渠。",
            "业大喧朝野，儒酸羡里闾。",
            "只言三桂盛，五桂尚权舆。"
        ],
        "notes": "",
        "id": "3056257638ce2f928f024af269c92c08"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "故殿撰侍郎赵公挽章三首  其二",
        "preface": "",
        "paragraphs": [
            "边锁求良牧，京华倚重臣。",
            "抚摩中有备，发擿静无尘。",
            "效著龙颜动，班疑豹尾真。",
            "讣闻遗憾见，进秩有明纶。"
        ],
        "notes": "",
        "id": "852c8d2ed03d2bc7ea58a34854fd0b13"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "故殿撰侍郎赵公挽章三首  其三",
        "preface": "",
        "paragraphs": [
            "早岁灯窗密，中年宦海遥。",
            "相看嗟落寞，晚复共渔樵。",
            "已矣耆英会，居然一叶凋。",
            "岂无朋友念，人物叹公朝。"
        ],
        "notes": "",
        "id": "0ec02cdcfa87e50bc25ecbba2d47969f"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "后溪先生刘阁学挽章三首  其一",
        "preface": "",
        "paragraphs": [
            "早际龙光渥，中更贝锦伤。",
            "升沈关运数，变故识忠良。",
            "天定当持国，时来倚干方。",
            "至今羊叔子，名绕岘山傍。"
        ],
        "notes": "",
        "id": "ac5b8d815fa4cc3e3693340ba81531e8"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "后溪先生刘阁学挽章三首  其二",
        "preface": "",
        "paragraphs": [
            "任重行吾道，忧心属巨公。",
            "三朝千载遇，一代数人中。",
            "笔健心犹壮，名高晚更穹。",
            "差肩谁许似，八秩有初终。"
        ],
        "notes": "",
        "id": "26fd4a1dc60bd1edc5a9f75b778c8cc4"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "后溪先生刘阁学挽章三首  其三",
        "preface": "",
        "paragraphs": [
            "忆奉巴西燕，工歌到鹿鸣。",
            "西清多学士，南省旧门生。",
            "属耳灵光在，惊心砥柱倾。",
            "湖庄空望眼，读记若为情。"
        ],
        "notes": "",
        "id": "768455e7c2cd1f4ead9215078826fcaa"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "总领户部杨公挽诗  其一",
        "preface": "",
        "paragraphs": [
            "华显世儒业，循良今吏师。",
            "未应州县薄，能简庙堂知。",
            "沃辔歌周雅，含香问汉仪。",
            "经纶殊未展，曛景迫崦嵫。"
        ],
        "notes": "",
        "id": "349d74dead6e48cfc2e4446e2cd7e973"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "总领户部杨公挽诗  其二",
        "preface": "",
        "paragraphs": [
            "赪尾劳民久，青天转粟艰。",
            "三年流马运，一笑狎鸥闲。",
            "天远才多阨，功深报肯悭。",
            "勒铭周伏柱，何恨掩丘山。"
        ],
        "notes": "",
        "id": "831b37d156184422eda4ed640591686b"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "总领户部杨公挽诗  其三",
        "preface": "",
        "paragraphs": [
            "二昆同唱第，短世不堪言。",
            "生晚欣亲炙，谦㧑过抚存。",
            "里门重拥篲，秀野祇空园。",
            "零落西归藁，谁能作九原。"
        ],
        "notes": "",
        "id": "77aa71c3e42e44a7a568a5e49a9b90ae"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "故经略华文赵郎中崇宪挽章三首  其一",
        "preface": "",
        "paragraphs": [
            "国是归宗相，儒科看嫡传。",
            "与时常落落，持论极拳拳。",
            "柄用无韩范，师承有涧瀍。",
            "衣冠何足论，父子世称贤。"
        ],
        "notes": "",
        "id": "92f858cf8955215adc3e3c870609d17b"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "故经略华文赵郎中崇宪挽章三首  其二",
        "preface": "",
        "paragraphs": [
            "出处权轻重，几微见老成。",
            "我官浑漫浪，公道要分明。",
            "忠定名先正，奸谀魄自惊。",
            "翻思元祐事，千古欠哀荣。"
        ],
        "notes": "",
        "id": "817472f253adf7aa309cf14ef101a693"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "故经略华文赵郎中崇宪挽章三首  其三",
        "preface": "",
        "paragraphs": [
            "世路平平好，民庸处处高。",
            "入朝宁却步，及物自忘劳。",
            "系望人宗主，为仪国羽毛。",
            "修文才下寿，天亦负英豪。"
        ],
        "notes": "",
        "id": "257fa35fb38204afe341a985b233c3db"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "挽宁宗皇帝词二首  其一",
        "preface": "",
        "paragraphs": [
            "百六消氛雾，东南立际蟠。",
            "统传三圣后，枕奠百年安。",
            "不识游畋乐，深知稼穑难。",
            "何人青史上，敢作汉唐看。"
        ],
        "notes": "",
        "id": "065673848d30831a808b76ec5a368a5d"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "挽宁宗皇帝词二首  其二",
        "preface": "",
        "paragraphs": [
            "混一开群策，忧勤损万年。",
            "衣冠藏禹穴，历数袭尧天。",
            "密定诒谋议，难留厌世仙。",
            "乌号攀莫及，有泪彻渊泉。"
        ],
        "notes": "",
        "id": "f8f0e898bc4de0edca9cbaaaa2a0162d"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "故丞相忠定赵沂公挽章三首  其一",
        "preface": "",
        "paragraphs": [
            "对策飞龙日，宗卿夙所期。",
            "时来人激烈，身定国危疑。",
            "一德三朝老，孤忠百世师。",
            "是非空贝锦，铭篆有钟彝。"
        ],
        "notes": "",
        "id": "ebc57ab333b9867615ad40ae87f80b76"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "故丞相忠定赵沂公挽章三首  其二",
        "preface": "",
        "paragraphs": [
            "盐䇲宽闽甚，兵权虑蜀多。",
            "闽民今可矣，蜀事竟如何。",
            "便好尸而祝，初无玷可磨。",
            "繄谁求径捷，行陆强风波。"
        ],
        "notes": "",
        "id": "ea1dbdd76a998c109a3a316d2d6849fb"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "故丞相忠定赵沂公挽章三首  其三",
        "preface": "",
        "paragraphs": [
            "谫谫群情便，嶤嶤俗眼惊。",
            "此身无利钝，于国要忠诚。",
            "得力平生学，求仁死后名。",
            "登门非雅素，持论略公平。"
        ],
        "notes": "",
        "id": "ddb91069dd59b06acd2d215ea6bf6d9e"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "戏集少陵句",
        "preface": "",
        "paragraphs": [
            "山晚浮云合，天寒鸧鸹呼。",
            "世人共卤莽，行路日荒芜。",
            "衰谢身何补，低垂气不苏。",
            "所过凭问讯，似欲慰穷途。"
        ],
        "notes": "",
        "id": "4d2ca23a2b87acc31e821f3e5e54f605"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "郭承禧同年解倅印趋朝  其一",
        "preface": "",
        "paragraphs": [
            "昔在慈恩会，交新意已亲。",
            "相逢游宦处，不比后来人。",
            "共度衡阳夏，平分岳麓春。",
            "夤缘如此少，欲别倍伤神。"
        ],
        "notes": "",
        "id": "9accd261024f15e6242a14764fe7e465"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "郭承禧同年解倅印趋朝  其二",
        "preface": "",
        "paragraphs": [
            "仕路何曾乐，迎亲却是荣。",
            "诸公新引类，难弟久专城。",
            "便恐班朝著，无劳仗友生。",
            "长沙风月夜，炯炯自清明。"
        ],
        "notes": "",
        "id": "6ed115e97f4eb7944b0f9ab3756c1180"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "张行父大监出镇章贡舣舟来索诗",
        "preface": "",
        "paragraphs": [
            "颇觉邅回甚，由来去就轻。",
            "坐曹虽冷淡，出位极精明。",
            "我老犹贪禄，君行已问程。",
            "虎头虽好郡，朝路忆峥嵘。"
        ],
        "notes": "",
        "id": "3aa586346dfb6eb27631d9a62f32b1d1"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "中秋后一夕独卧月台",
        "preface": "",
        "paragraphs": [
            "分得秋容半，添来爽气深。",
            "静中无罣碍，此处好登临。",
            "老景当风卧，平生爱月心。",
            "几回乌鹊动，晓色上平林。"
        ],
        "notes": "",
        "id": "dbff1f8850e966e8ee837ec599fcc091"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "春到湖庄",
        "preface": "",
        "paragraphs": [
            "饱绿匀杨柳，殷红茁海棠。",
            "将春到昌谷，及早下湖庄。",
            "祠事三年乐，边心万里长。",
            "新来和气好，吉报已占祥。"
        ],
        "notes": "",
        "id": "2606011d967eca9ffc8c72b89eac3890"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "奉济驿次杜老送严公韵",
        "preface": "",
        "paragraphs": [
            "奉济传芳久，当年折柳情。",
            "来赓工部句，去作锦官行。",
            "诗妙将安倣，吾衰及此荣。",
            "草堂修旧否，得见慰平生。"
        ],
        "notes": "",
        "id": "3d77b1b86803f4b557c168a799a2c2a3"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "江村散步",
        "preface": "",
        "paragraphs": [
            "已落无边木，犹诛不尽茅。",
            "沙光迎远景，风力閙寒稍。",
            "牧处高低路，渔时远近郊。",
            "竹篱茅舍外，门闭可推敲。"
        ],
        "notes": "",
        "id": "6969036d536430b74e1d7bbcc2b4a7af"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "晚晴",
        "preface": "",
        "paragraphs": [
            "賸水浸秋碧，余霞占晚红。",
            "浩歌鸣鹤后，柔橹泛鸥中。",
            "酒戒情难遣，诗吟老未工。",
            "怀哉真面目，助顺企清风。"
        ],
        "notes": "",
        "id": "39bd18fc773cf63982eb79c84f1b8bb2"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "闻道旁有死于贼者",
        "preface": "",
        "paragraphs": [
            "义气穷群策，妖氛惨一隅。",
            "分忧吾弗职，殊死尔何辜。",
            "智者连千虑，天乎媿匹夫。",
            "诸军犹请战，此道不榛芜。"
        ],
        "notes": "",
        "id": "0215729ae3731facfd22e3653b34cd25"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送真希元侍郎得祠西归",
        "preface": "",
        "paragraphs": [
            "愿治方凝𥩟，求归竟得闲。",
            "空令如我辈，忍媿尚朝班。",
            "望重忠嘉上，身轻去就间。",
            "渺然人物虑，少壮亦衰颜。"
        ],
        "notes": "",
        "id": "0711208855caabf964cf4d00f266ee6a"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "红梅",
        "preface": "",
        "paragraphs": [
            "雪月共高寒，求多意未阑。",
            "林逋五品服，宋璟九还丹。",
            "老友松筠健，贤宗鼎鼐酸。",
            "任渠蜂蝶閙，难作武陵看。"
        ],
        "notes": "",
        "id": "68265f8756012bc5c70b45ab1651cbd1"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "暮春",
        "preface": "",
        "paragraphs": [
            "春尽无何耳，客行犹及之。",
            "水光风约束，山貌雨矜持。",
            "物态从前好，官身到底痴。",
            "只言餐秀色，十口政忧饥。"
        ],
        "notes": "",
        "id": "bfa69054da782486dc9e03cd475ccbfa"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "社日热甚中夜得雨",
        "preface": "",
        "paragraphs": [
            "蛆蚁开新盎，鸡豚落社锅。",
            "草衰秋水浄，木脱暮山多。",
            "颢气时应爽，骄阳老更苛。",
            "依然霖雨在，暑酷要消磨。"
        ],
        "notes": "",
        "id": "74f7ad015c88d24761463a7c4b64e444"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "得雨",
        "preface": "",
        "paragraphs": [
            "跼蹐民无地，焦熬岁不天。",
            "雨方宽赵日，数已入汤年。",
            "调饷今方尔，蠲租恐未然。",
            "古来勋业盛，根本讳沉绵。"
        ],
        "notes": "",
        "id": "3ef1c11b0ff026f447732f90660396e6"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "舟中连雨",
        "preface": "",
        "paragraphs": [
            "客里逢连雨，龙公不贷人。",
            "一蓬遮晦朔，万虑入悲辛。",
            "忽忽淹吾道，堂堂送此春。",
            "谁欤讼风伯，挥扫鉴中尘。"
        ],
        "notes": "",
        "id": "e4e657c2ac87ea324ad5fe1af464268e"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "盘谷胡季随挽章二首  其一",
        "preface": "",
        "paragraphs": [
            "天地开南学，葵轩接五峰。",
            "淳熙亡一鉴，盘谷有真踪。",
            "庭立心传鲤，门乘玉润龙。",
            "风流遮不断，堂斧若为封。"
        ],
        "notes": "",
        "id": "8d384b754b846c4e6532a7444da6b110"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "盘谷胡季随挽章二首  其二",
        "preface": "",
        "paragraphs": [
            "我负光华遣，君从恳请来。",
            "人如九鼎重，席为百泉开。",
            "梁坏帡幪屋，星移绛帐台。",
            "湘西明在眼，欲渡不堪哀。"
        ],
        "notes": "",
        "id": "d1d6354ba4bec195a6063d793d466fc3"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "陈伯量挽诗二首  其一",
        "preface": "",
        "paragraphs": [
            "朴茂开城府，师资足楷模。",
            "官卑虽晚境，子仕却亨途。",
            "不酒陈惊座，无金疏大夫。",
            "何人碑有道，老手看慈湖。"
        ],
        "notes": "",
        "id": "a447844deb45194889a230cab52fc7cd"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "陈伯量挽诗二首  其二",
        "preface": "",
        "paragraphs": [
            "我晚惭初学，公才又壮年。",
            "同盟觉山寺，共饮玉溪泉。",
            "薄宦身常隔，高怀骨易仙。",
            "伤心风作恶，不助过湖船。"
        ],
        "notes": "",
        "id": "b1ad1b66098b7679ddf7d44713d6d101"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "赵知宗挽诗三首  其一",
        "preface": "",
        "paragraphs": [
            "壮日民师帅，中年国典刑。",
            "六分名郡竹，两粲使华星。",
            "彩戏方娱侍，丹旌忽篆铭。",
            "空余泉一滴，万古叹清泠。"
        ],
        "notes": "",
        "id": "b2b3ef72aeda9aa6a280ea4810dd8436"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "赵知宗挽诗三首  其二",
        "preface": "",
        "paragraphs": [
            "三桂先猷远，公来应瑞芝。",
            "子能传世业，令欲徧孙枝。",
            "笏盛床应满，端闿橐已持。",
            "挂冠犹进秩，天意卜深知。"
        ],
        "notes": "",
        "id": "a61940474fe29a7497bb8a78924e1cfe"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "赵知宗挽诗三首  其三",
        "preface": "",
        "paragraphs": [
            "汇水夸同邑，桐江事事贤。",
            "骨寒谁与地，言重却牋天。",
            "游宦常千里，归来共一川。",
            "西门今日路，忍泪入资延。"
        ],
        "notes": "",
        "id": "b850006bcc0ca18053161237e04f3fb4"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "彭师泰挽章",
        "preface": "",
        "paragraphs": [
            "家世文为富，居寒地不寒。",
            "诸昆亲受业，二祖昔闿端。",
            "属耳青云杳，惊心逝水湍。",
            "后来方屹立，天不误儒冠。"
        ],
        "notes": "",
        "id": "b7c43c429bd840102b30dbdf122eefa2"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "黄季通挽章",
        "preface": "",
        "paragraphs": [
            "世务经心早，乡评好弟昆。",
            "但为三径乐，无间一家言。",
            "已作贤关梦，争如藻鉴冤。",
            "霜严中夏发，桑柘老南园。"
        ],
        "notes": "",
        "id": "589c38d126f3a474e19e0ecbae06347d"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "读乞归不允诏",
        "preface": "",
        "paragraphs": [
            "有赫丝纶宠，空贻老病羞。",
            "命从今日下，事比去年愁。",
            "已向祠官去，犹为讲席留。",
            "谁知蝴蝶梦，栩栩到吾州。"
        ],
        "notes": "",
        "id": "e819c746dd1ec7a0dd22230d4cac13f1"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "课园丁洗竹",
        "preface": "",
        "paragraphs": [
            "种竹年华晚，新添数百竿。",
            "低垂非我好，冗长要人删。",
            "直节心期露，疎行眼界宽。",
            "从兹风月夜，清白足相安。"
        ],
        "notes": "",
        "id": "129e73426c727fc1706f3b47d1c83121"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "邵武赵使君挽章二首  其一",
        "preface": "",
        "paragraphs": [
            "近代金枝里，何人桂籍传。",
            "祖孙三世盛，文武两科全。",
            "日月开宏业，山川哭盛年。",
            "天高无可问，有德在民编。"
        ],
        "notes": "",
        "id": "55147cca26867103175ddc315acd6ac6"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "邵武赵使君挽章二首  其二",
        "preface": "",
        "paragraphs": [
            "脱白同辛丑，苍黄共丙寅。",
            "京华夸俊逸，鄂渚话酸辛。",
            "谓上樵川最，还登要路津。",
            "邻墙摧一柱，岁晚倍伤神。"
        ],
        "notes": "",
        "id": "d40a09656aee5b9243ed006f2abeb8ee"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "道中遣兴",
        "preface": "",
        "paragraphs": [
            "游宦何曾乐，佳时又出门。",
            "春深花处处，社近鼓村村。",
            "天地一羁旅，江山千吐吞。",
            "平生黄嬭误，今日曲生尊。"
        ],
        "notes": "",
        "id": "c148c149286ff5d80f5e8554f4d4ac84"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "潘景泰知县挽章",
        "preface": "",
        "paragraphs": [
            "甚矣吾衰久，犹能诔故人。",
            "爱贤高赞画，造士忆同寅。",
            "道丧悭人物，才难泣搢绅。",
            "颇闻兰玉秀，天不误儒身。"
        ],
        "notes": "",
        "id": "9ed22a0260dacf714e7116c34e139093"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "岳德器远来见访袖出六年前所赋湖庄诗次韵答之",
        "preface": "",
        "paragraphs": [
            "巴蜀归才子，江湖枉使车。",
            "久吟工部句，新寄子公书。",
            "面对花应笑，眉开柳为舒。",
            "苦无杯酒暇，人事正纷如。"
        ],
        "notes": "",
        "id": "a4ba33cf050b8480807ce3e43f5140f5"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "群山阁",
        "preface": "",
        "paragraphs": [
            "万里云萍一酉阳，便将和气压荒凉。",
            "挽回梅萼依明烛，管领椒花入寿觞。",
            "笑里不知熊轼重，醉余犹记博山香。",
            "只因腊雪成佳集，等到春来味更长。"
        ],
        "notes": "",
        "id": "bbdcacc40b5f086c3ffe8c93c6277e64"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "雨后早行",
        "preface": "",
        "paragraphs": [
            "鼓钲攒点担先行，未报平安睡已惊。",
            "灯火避明天弄晓，鸟乌无乐雨悭晴。",
            "唤来野渡水新涨，饱得晨炊烟自横。",
            "驿使岭头无一信，笋舆咿轧强贪程。"
        ],
        "notes": "",
        "id": "8b0815327e4a0a5eb1cd8da4d426ca67"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "和西园胡季履见寄  其一",
        "preface": "",
        "paragraphs": [
            "衣冠叶叶著师儒，创见皇家异代无。",
            "前事盛哉申国吕，近时继者武夷胡。",
            "累朝经学堪贻厥，三世名家列友于。",
            "莫道新来凋一萼，西园老柏更清癯。"
        ],
        "notes": "",
        "id": "83a2aecc4274c371120c47e1b46db4cd"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "和西园胡季履见寄  其二",
        "preface": "",
        "paragraphs": [
            "百年几见弦三叹，万事相违臂一交。",
            "道合不知身隠见，诗来如见手推敲。",
            "我仪图此藏周庙，人实云何滞楚包。",
            "无奈庐山归梦急，遣书空报白云巢。"
        ],
        "notes": "",
        "id": "36bd6fd1b373ffdbb7eed6a84a51cb60"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "饮良父弟横舟",
        "preface": "",
        "paragraphs": [
            "簿书日月费消磨，华鄂归来乐事多。",
            "已涉一川舟自在，相安众口曲平和。",
            "人生正好乘流止，尘世相逢对酒歌。",
            "欲泛五湖真浪语，浮家犹足镇风波。"
        ],
        "notes": "",
        "id": "ca0297a9aa5ee1840a06e7187aaf1eab"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "连雨中买归舟",
        "preface": "",
        "paragraphs": [
            "泛菊囊萸事已休，光阴无脚驶如流。",
            "更无出入消磨雨，只有悲凉断送秋。",
            "戴屋未停持繖手，买舟先办打篷头。",
            "悬知明镜重飞处，昵昵灯前问鄂州。"
        ],
        "notes": "",
        "id": "6c4316d3d1d8a4d564f8a4ec2a0d6423"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "迎寺丞舅归舟",
        "preface": "",
        "paragraphs": [
            "桂林使者赤松人，争得匡庐自在身。",
            "蝉蜕一官惊俗子，鹳鸣双𫇛压江神。",
            "人生到此方为乐，世路新来可具陈。",
            "开尽朱门无锁钥，满城桃李万家春。"
        ],
        "notes": "",
        "id": "b03ec9ccd95585893687c72eca0b86e0"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送雷赴漕召  其一",
        "preface": "",
        "paragraphs": [
            "诏书隠隠下穹窿，已觉朝廷后此翁。",
            "儒雅久称唐吏部，典刑今对汉申公。",
            "薰风使者驱驰外，暇日斯民长养中。",
            "麦陇秧田政如许，定应归报不言功。"
        ],
        "notes": "",
        "id": "1f5466a1fefb2dd27905b7d481c06292"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送雷赴漕召  其二",
        "preface": "",
        "paragraphs": [
            "几年分阃作遨头，又拥皇华岁两周。",
            "岂有休声勤注倚，尚持英簜但咨诹。",
            "只今衮职须谁补，自古官身可自由。",
            "相业青徐宁有定，好将功业张吾州。"
        ],
        "notes": "",
        "id": "5af3456b53cb831375730615fab88a2c"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送雷赴漕召  其三",
        "preface": "",
        "paragraphs": [
            "我生虽晚亦匡庐，得见先生喜有余。",
            "止为包荒安邸舍，敢将入幕论乡闾。",
            "一官贪禄无他望，四海安身即定居。",
            "幽谷若因明主问，莫言臣邑有相如。"
        ],
        "notes": "",
        "id": "0e50f166f654e3320979794aa05091da"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送萧季然倅均州",
        "preface": "",
        "paragraphs": [
            "持家远与立朝同，善继何人似迺翁。",
            "国史但书萧傅直，乡评更仰伯夷风。",
            "只今边备艰难际，自古官箴谨饬中。",
            "四袠亲朋今健者，尚看褒诏诧江东。"
        ],
        "notes": "",
        "id": "e9ba0803931c59771beade60c08cf531"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送绵竹王主簿",
        "preface": "",
        "paragraphs": [
            "渴想才名不计年，得诗甜处彻中边。",
            "知君眼里藏青白，托意杯中别圣贤。",
            "万里偶逢多幸耳，一朝相别两茫然。",
            "荣归蜀道川涂稳，莫漫嚱吁信谪仙。"
        ],
        "notes": "",
        "id": "dcfee2bce2898dda5a5576a0ad7aec11"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送赵主簿",
        "preface": "",
        "paragraphs": [
            "新诗燕婉似花繁，好在鹓行接羽翰。",
            "一笑相逢江海客，三年犹老簿书官。",
            "见闻我阙犹干禄，矍铄君能欲据鞍。",
            "却似岑参寮友会，阳春一曲和皆难。"
        ],
        "notes": "",
        "id": "a510398d1ea51ecc47d7d35185da86dd"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送易彦章以太学正召",
        "preface": "",
        "paragraphs": [
            "涵养书生二百春，为渠文物有经纶。",
            "只今领袖贤关地，畴昔锱铢舍法人。",
            "吾道年来多落落，士风从此却彬彬。",
            "不应小折陈蕃角，谩谓朝家弃直臣。"
        ],
        "notes": "",
        "id": "0d371d230f4df507db66a9222e790c01"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "为谢府题制锦堂",
        "preface": "",
        "paragraphs": [
            "锦江新制夺春妍，物采名堂意晓然。",
            "应有五纹供帝衮，曾无一缕费民编。",
            "年来抚字谁高手，古道循良此比肩。",
            "经纬一同余事耳，清朝昼绣说家传。"
        ],
        "notes": "",
        "id": "eae9c04673be09b5559ffe8c13f9b94f"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "漫成寄朱伯海主簿",
        "preface": "",
        "paragraphs": [
            "幸拜恩纶强自宽，穷居寒士忝微官。",
            "风霜迢递逾千里，晨夕间关历万端。",
            "一片山城常寂寞，几宵灯火忆团栾。",
            "当年别后伤心处，极目君峰草木寒。"
        ],
        "notes": "",
        "id": "8d6e6b6c9c8796a442f0166c6f181c89"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "陪总卿路钤相麦观花修出郊故事",
        "preface": "",
        "paragraphs": [
            "二月春光最恼人，不禁春恼更寻春。",
            "关心秀入青青陇，适意红临滟滟津。",
            "开阖雨晴天气巧，铺张桃李世情均。",
            "病夫已作庐山梦，尚拥篮舆托后尘。"
        ],
        "notes": "",
        "id": "6513da739d937cb408232ca27e84e65e"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "秋日出郊",
        "preface": "",
        "paragraphs": [
            "早是清和便束装，只今庭叶报新凉。",
            "山应险尽饶宽大，水欲平来尚激昂。",
            "已服官常犹潦草，未纾民力要商量。",
            "鲜于司马经行处，文物彬彬意绪长。"
        ],
        "notes": "",
        "id": "0aef93f7d5a50d684fb637aea2c0eb29"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送湖口尉王德高解印东归",
        "preface": "",
        "paragraphs": [
            "笑解龟符指郑乡，应从凤口得书忙。",
            "平生璧水功名志，壮岁钟山姓字香。",
            "恶少何人窥瓮牖，长官无事燕琴堂。",
            "从今我亦南州吏，乞取梅仙已验方。"
        ],
        "notes": "",
        "id": "1df9d55aedae83614b1fd20c89c3e120"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "程宰虞簿和县庠老桂诗见贻再赋以谢",
        "preface": "",
        "paragraphs": [
            "风流人物冠瀛寰，折桂曾惊咫尺颜。",
            "肯赋摽梅深有味，已标仙籍正相关。",
            "一枝笑入弦歌里，千古名传俎豆间。",
            "欲搅枯肠追妙语，飞来双鹤杳难攀。"
        ],
        "notes": "",
        "id": "fad0d3c5b2d5d50d21ddcb6a33fd4131"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "龙游道中即事",
        "preface": "",
        "paragraphs": [
            "几年舟楫便吾曹，步入龙游记所遭。",
            "激水代舂城旦坐，叉松亲爨店人劳。",
            "屏除车马肩舆冗，料理泥沙甃甓高。",
            "忙里著晴天意好，坐令行客兴滔滔。"
        ],
        "notes": "",
        "id": "a6145cf2094663f18ec87ed4b659dee2"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送腊",
        "preface": "",
        "paragraphs": [
            "谓向年前稍自宽，恼人时序故多端。",
            "几回水落还添浦，百样天晴却转寒。",
            "未有梅开供探讨，若无酒遣太衰残。",
            "明朝便是春来处，暖律丁宁著眼看。"
        ],
        "notes": "",
        "id": "d50a6397aaae25d4406d82e921cd2e9e"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "家本谯人得奉祠亳州喜赋述怀",
        "preface": "",
        "paragraphs": [
            "宦游随喜亦云聊，笔橐何官晚见招。",
            "已定秦关无论蜀，好恢汤亳却归谯。",
            "雪边庐岳云千岭，雨后湖庄水一腰。",
            "买得扁舟能著我，便无西子也逍遥。"
        ],
        "notes": "",
        "id": "5c1e89ab74a3ff4d3315fa7a3868e15d"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送钱文季国博赴召  其一",
        "preface": "",
        "paragraphs": [
            "每向招贤看典刑，中间人物似零丁。",
            "只因朋党排诸老，无复纷纶任五经。",
            "一节何如归帝所，赐环元不为郎星。",
            "古来官职论车斗，只有忠嘉可篆铭。"
        ],
        "notes": "",
        "id": "9b83c9a9780b8944f1602791968088db"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送钱文季国博赴召  其二",
        "preface": "",
        "paragraphs": [
            "冲暑相迎慰寂寥，忍寒为别助萧条。",
            "笑谈但喜频挥麈，梦想何尝到续貂。",
            "已办犁锄供老圃，尚乘轺传托公朝。",
            "班联若问官联旧，说与思归不自聊。"
        ],
        "notes": "",
        "id": "4134131fb53ffcf5f833c472acaa6ff6"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "春到湖庄",
        "preface": "",
        "paragraphs": [
            "堤南堤北水溶溶，旁倚群山不碍风。",
            "收拾田园供老境，栽培桃李课新功。",
            "墙头向长千章耸，润下潜流一线通。",
            "脚力尚堪行乐在，年来天不负衰翁。"
        ],
        "notes": "",
        "id": "a9ceae63327ec3b4a5083237bfbc1e05"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "湖庄述怀  其一",
        "preface": "",
        "paragraphs": [
            "昌谷喧声渐屏除，湖庄新意亦空疎。",
            "远栽夏木来鸣鸟，短截寒谼纵小鱼。",
            "架有空签聊贮药，楼无他用只储书。",
            "病来得惰因成趣，此外于人百不如。"
        ],
        "notes": "",
        "id": "a22c33d4940ee76d1c983a16d69bbccf"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "湖庄述怀  其二",
        "preface": "",
        "paragraphs": [
            "门无宾客愧朋侪，冷淡何人谅此怀。",
            "随意作诗无唱和，等闲沽酒不安排。",
            "每扶短杖行方稳，欲泛扁舟计未谐。",
            "访得庐山与彭蠡，不论晴日杂阴霾。"
        ],
        "notes": "",
        "id": "ada1954feb1288090674393e19d9071c"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "湖庄春晚",
        "preface": "",
        "paragraphs": [
            "栽种成阴恰十年，水光山色静无边。",
            "杏桃赏徧春容老，松竹添多晚力坚。",
            "向有味中求冷淡，好宽怀处且盘旋。",
            "干戈渐说边尘息，朽木因依得昼眠。"
        ],
        "notes": "",
        "id": "7409bb29f4d87965a4d33c42bf2a2d2e"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "使君领客访湖庄分简斋茂林当日映群贤之句得群字",
        "preface": "",
        "paragraphs": [
            "风流人物总能文，洗我榛芜久离群。",
            "意气扫除投老障，浩歌惊起住山云。",
            "风迎小队春三月，天与湖庄景十分。",
            "七子赋诗皆宠武，刳肠犹不报慇懃。"
        ],
        "notes": "",
        "id": "8325f915e615a5b5202ea287c74a6c19"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "九日领诸子同季明泛舟之湖庄",
        "preface": "",
        "paragraphs": [
            "为酬佳节访江臯，短棹能宽脚力劳。",
            "把菊未遑忧岁恶，爱松相与叹风饕。",
            "雨余得水三湖阔，天静无尘九叠高。",
            "老病不将诗领会，新来能赋属儿曹。"
        ],
        "notes": "",
        "id": "47321a105aeb9da2649ac9b2242d9575"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "十月一日陪使君领客之湖庄",
        "preface": "",
        "paragraphs": [
            "鹳鸣双𫇛压中流，断送余分不尽秋。",
            "石罅有声轰壮语，风骄无计尼真游。",
            "江神自合供如愿，艇子尤能送莫愁。",
            "却笑湖庄真落莫，但留斜日照归驺。"
        ],
        "notes": "",
        "id": "9ff1c4e0d443408e12344efcbd231a40"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送权次翁赴湖北计幕",
        "preface": "",
        "paragraphs": [
            "万灶貔貅趣上边，皇华新遣墨犹鲜。",
            "何人共了飞刍事，有客同称入幕贤。",
            "举酒便惊分袂处，挂帆直到赏音前。",
            "不妨勋业高前哲，却与山寮作后编。"
        ],
        "notes": "",
        "id": "4a043045463c78672d13309505520ca3"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送章致远贤良赴招抚司机幕",
        "preface": "",
        "paragraphs": [
            "穷经知国更知兵，梁楚中间播此声。",
            "唐幕亟招温处士，汉廷徐策董先生。",
            "平时未识人贤否，用处方关国重轻。",
            "露布便多机事少，寄书因到武昌城。"
        ],
        "notes": "",
        "id": "4ce97fcb2fd536713acb04b3277a7f22"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "答傅宪",
        "preface": "",
        "paragraphs": [
            "妙语差肩落燕泥，亨涂骧首化龙堤。",
            "敢酬阁老惭非杜，适见夷吾不为齐。",
            "趣觐可无三节召，送行那有一钱赍。",
            "功名自是平生志，旃罽为庭正可犁。"
        ],
        "notes": "",
        "id": "0c57abb1a0539d79b00c572fea375a6b"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "次耿令君药名韵",
        "preface": "",
        "paragraphs": [
            "赋分微官即忍冬，衣单无计可防风。",
            "四方远志从头去，一水空青到底穷。",
            "地骨自寒谁与祛，天门欲到愧无功。",
            "是谁直上凌羊角，却更从容使脱空。"
        ],
        "notes": "",
        "id": "a51781cde050bb85cbf066e9833fc81c"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "再次韵熟药名",
        "preface": "",
        "paragraphs": [
            "善保生经莫怨冬，心存和气自消风。",
            "谁能聚宝徒夸富，粗有千金不诉穷。",
            "未许二仙为圣散，且将一字见神功。",
            "何时相对清凉饮，越舞齐讴酒不空。"
        ],
        "notes": "",
        "id": "49c8005bf32e4d8e56dadecd2df89eeb"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "雨雪中岁享卧病不能陪位令诸子代拜",
        "preface": "",
        "paragraphs": [
            "岁事无多世事忙，病夫终日卧藤床。",
            "雪积易消春已近，雨来无节昼偏长。",
            "朝仪尚想三回舞，岁享难持一瓣香。",
            "莫道盖棺便无事，义方犹欲训诸郎。"
        ],
        "notes": "",
        "id": "0da884fc5ddb369421a4ad783af194c7"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "首春课湖庄种植",
        "preface": "",
        "paragraphs": [
            "买橘求杉答履端，尚虞霜雪重遮阑。",
            "桃蹊上下全锄麦，梅岭中边杂艺兰。",
            "巨竹栽成千百个，野花留取两三般。",
            "生平只有田园乐，昼短还须秉烛看。"
        ],
        "notes": "",
        "id": "80f0b1be9481fd16efb8b9804a211bb2"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "师绎再赋湖庄雨后佳句有惜春之意复次其韵",
        "preface": "",
        "paragraphs": [
            "委曲东风满万家，家培桃李恣雄夸。",
            "先生客里观时态，老子诗中感物华。",
            "雨后有花须领略，春归无策可拦遮。",
            "山行忘却芳菲趣，把玩珠玑到日斜。"
        ],
        "notes": "",
        "id": "96215bf6ea3e4bf77b8fd0e61f64b5b7"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "子山见和去年湖庄春晚诗仍次前韵",
        "preface": "",
        "paragraphs": [
            "笔砚论交半百年，中间摇落更临边。",
            "寻盟花木春犹在，结友松筠晚益坚。",
            "雪霁万峰开紫翠，江空一水恣回旋。",
            "何时共我湖庄乐，醒后吟诗醉后眠。"
        ],
        "notes": "",
        "id": "1cdaf35954e89f3078ba7a46a3ccbfb1"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "明之亦和诗来复次前韵",
        "preface": "",
        "paragraphs": [
            "当年莫逆尚忘年，今日霜蓬入鬓边。",
            "已歃花盟犹习惰，骤迎诗敌敢攻坚。",
            "依栖有幸乌南绕，会合难并蚁左旋。",
            "著我画图添李邵，丹青那复起龙眠。"
        ],
        "notes": "",
        "id": "392ee40807597e1d403f9ec90b92a198"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "师绎诺湖庄之约畏风色不果来以诗见饷次其韵",
        "preface": "",
        "paragraphs": [
            "宴集惭非左氏庄，妄行村落似猖狂。",
            "人生适意真难遇，天意悭晴未易量。",
            "可但客衣吹杲杲，只愁春色去堂堂。",
            "辍行句好犹追逐，驽蹇奔波怯乘黄。"
        ],
        "notes": "",
        "id": "f46167d60ddec661e2dc7e6ccb09a6ed"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送魏使君归宛陵二首  其一",
        "preface": "",
        "paragraphs": [
            "姓名久已御屏间，合上锋车入帝关。",
            "岂有荐书喧笔橐，但留声价惠江山。",
            "簿书袖手诗还在，出处忘情意自闲。",
            "不分爱江楼下水，隔人无计可追攀。"
        ],
        "notes": "",
        "id": "23ff6f9e5bb4ea61e2ab25ce053c4556"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送魏使君归宛陵二首  其二",
        "preface": "",
        "paragraphs": [
            "我无郡绩合归与，君有时名孰舍诸。",
            "其事颇同人颇异，此心相照亦相疎。",
            "一时风力天容改，后夜月华云气舒。",
            "同是江南易回首，人来多寄一行书。"
        ],
        "notes": "",
        "id": "d2c6efa933eb3a3152ad570d4b1ebf0b"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "次韵葛丞至节见邀踏雪",
        "preface": "",
        "paragraphs": [
            "照人好语妙阳台，佳节相随七日来。",
            "甚欲去陪桃竹杖，可怜消尽豆稭灰。",
            "喜君天上星辰次，赠我人间锦绣堆。",
            "小试平章和气动，他年台鼎要盐梅。"
        ],
        "notes": "",
        "id": "0288f2e68b9caa69b5969a4c75daa7f8"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "和衮子冰诗",
        "preface": "",
        "paragraphs": [
            "畏折绵霜已不胜，加工寒里立威棱。",
            "争明日月天无色，遏住江湖晓作层。",
            "欲倚为山忧𬀪见，不如吟柱得诗能。",
            "规恢可但滹沱事，只任贤能也中兴。"
        ],
        "notes": "",
        "id": "fc68982c7f19cb158b20f2d5665323c8"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "鹿鸣小集奉饯赴省诸公",
        "preface": "",
        "paragraphs": [
            "便从场屋了经纶，看取朝家诏选抡。",
            "天赋忠良须努力，人生温饱岂荣身。",
            "鼎来时事方忧国，到底儒冠不误人。",
            "青紫拾来余事耳，直应尊主庇斯民。"
        ],
        "notes": "",
        "id": "2bd87572154b82747961c31f9dc63851"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "昌化朱浪潘子云汉臣季子也汉臣既物故持其季父圣与诗来因问堪村徐季登其健如昔昔戊戌省试后道出昌化馆于汉臣一日同访季登遇榜下第于渡口今三纪矣因子云告别有感前事作此章以饯之为我谢圣与兼简季登",
        "preface": "",
        "paragraphs": [
            "朱浪山春啼杜鹃，溪南溪北刺舠船。",
            "人生几度年三十，世路重逢事百千。",
            "客已倦游今老矣，君须揖别故凄然。",
            "从容有问居闲意，为说湖庄水一川。"
        ],
        "notes": "",
        "id": "cde1fc689e99bb13c9ad8b90c0caaf31"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送陈彦功入都",
        "preface": "",
        "paragraphs": [
            "握手论心九历年，中间多难不堪传。",
            "相亲幕府分襟后，说到铜官制锦前。",
            "访我田园犹命驾，爱贤时节好加鞭。",
            "别怀莫问书疎数，老病无端日昼眠。"
        ],
        "notes": "",
        "id": "8abdc502e7a7f7c30863b9f7e2170d4a"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "方孚若惠端溪砚",
        "preface": "",
        "paragraphs": [
            "不宜磨墨谩论车，风字偏坳玉斗斜。",
            "喜有山灵藏旧物，幻成蟾影照圆沙。",
            "活鸜眼好童谣误，死马肝真帝语赊。",
            "辜负海深天阔样，玉堂何似竹篱家。"
        ],
        "notes": "",
        "id": "9d06a896d60713a3f6cc9c2f924a32af"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "题汉李固太尉庙",
        "preface": "",
        "paragraphs": [
            "生死忠邪未易穷，其如国脉是非中。",
            "谁知刺骨翻为福，不念捐躯有此忠。",
            "一日太阿归跋扈，百年黄钺授奸雄。",
            "不然彼亦何为者，敢肇兵端起邺宫。"
        ],
        "notes": "",
        "id": "5ff3e2c1a462b9f08ff71c8fae0613c7"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "同儿辈食雪和兖子韵",
        "preface": "",
        "paragraphs": [
            "天然高洁淡为真，似蜜增甜亦可人。",
            "不分瑶花惊俗眼，更招琼液到吾唇。",
            "取来酒后团栾夜，压尽人间瘴疠春。",
            "遥想嚼毡清到骨，古来持节要忠臣。"
        ],
        "notes": "",
        "id": "846c6806efd49e6c26cf6531ee23e58e"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "子敬见和食雪诗仍次前韵",
        "preface": "",
        "paragraphs": [
            "色如姑射未全真，消得新诗脍炙人。",
            "冰不待藏须洁齿，冻何须解要濡唇。",
            "烹茶尚有虀盐味，食蘗难夸曲米春。",
            "賸欲清凉非内热，不应宴赏羡诸臣。"
        ],
        "notes": "",
        "id": "ebed5a82284241e2a64a940fb25ea6e0"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "病中有感欲落不落雪旧事偶成唐律",
        "preface": "",
        "paragraphs": [
            "东皇雅欲破玄冥，滕六终怀可否情。",
            "岂不愿丰招瑞气，又虞加力困饥氓。",
            "柳虽阁絮心犹壮，梅不能粧意自倾。",
            "只恐玉龙禁不得，便输鳞甲赋群英。"
        ],
        "notes": "",
        "id": "cacd6c629c50712c260d1de3f3c491a0"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "惊蛰后雪作未已阻之湖庄",
        "preface": "",
        "paragraphs": [
            "甲拆多应满药栏，跨骡心已拂轻鞍。",
            "正疑阴固仍飞雪，岂有春中却沍寒。",
            "启蛰候虫犹自闭，向阳梅子自能酸。",
            "误成严冷非天意，说与人心作好看。"
        ],
        "notes": "",
        "id": "29a79f9e99ce4bb9e94610bec0b5acb8"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "登复州城",
        "preface": "",
        "paragraphs": [
            "李子园边水满洲，当年桑土欠绸缪。",
            "城分南北平腰束，湖号东西拍面浮。",
            "马健独能全上幕，水清元不污贤侯。",
            "满城山色春何在，小立无言万象秋。"
        ],
        "notes": "",
        "id": "811055b48ee9893e3119d6d7fac40ea5"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "见梅有感",
        "preface": "",
        "paragraphs": [
            "莫把夭妍等重轻，赋成千韵况难名。",
            "看来好处非因色，敢向春前似有情。",
            "奈老不成三弄笛，济时还拟一杯羹。",
            "清标实用何人可，只合差肩宋广平。"
        ],
        "notes": "",
        "id": "e9bc32f7742a10a8c5a05a4525549c7d"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "次仁季咏梅韵",
        "preface": "",
        "paragraphs": [
            "误分符竹建星台，官事萦心不到梅。",
            "粉面莫惊公主艳，铁心曾对广平开。",
            "托身冰雪刚而栗，取友松筠晚不回。",
            "已向个中怀鼎味，直须魁占百花来。"
        ],
        "notes": "",
        "id": "a7c0a2ecf186219a1eb2844ed7b6b92f"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "再次仁季咏梅韵  其一",
        "preface": "",
        "paragraphs": [
            "衙官桃李列芳台，岂有凡花敢并梅。",
            "雅健巧妨群动息，参差能作数番开。",
            "争先照眼春无限，索笑关心日几回。",
            "莫道暗香非是雪，许多蜂蝶不知来。"
        ],
        "notes": "",
        "id": "0e144409faf02e6d36c63a548ddd6c3c"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "再次仁季咏梅韵  其二",
        "preface": "",
        "paragraphs": [
            "水边得月共楼台，此处风光可认梅。",
            "万态争如疎影好，一尊何惜笑颜开。",
            "东君为尔饶先著，俗子逢之倒射回。",
            "莫恨陇寒无驿使，江南冲暖望归来。"
        ],
        "notes": "",
        "id": "6efa40c6362f7a3a7e131fbad7eef64d"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "仁季再赋亦再赋二首  其一",
        "preface": "",
        "paragraphs": [
            "昔年远访鬰孤台，止渴曾询庾岭梅。",
            "别后只从忙里过，到今多见旅中开。",
            "是非汩没身添老，寒暑侵陵首屡回。",
            "却忆故园松竹外，朔风吹雪亚枝来。"
        ],
        "notes": "",
        "id": "6b38cd39e3a3700b1e3daf0eaa9f4906"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "仁季再赋亦再赋二首  其二",
        "preface": "",
        "paragraphs": [
            "何物清高称月台，雪天佳客照江梅。",
            "谢家玉树庭前发，后土琼花岁里开。",
            "朝日何郎吟未彻，晚风姑射宴方回。",
            "横抛珠玉人间世，只恐花神驾鹤来。"
        ],
        "notes": "",
        "id": "b4b58f290b8159142665afeab825cc66"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "章泉言语妙天下知仆无诗能且未识面乃时以佳篇见饷何也不敢再虚盛意勉次韵二篇以谢  其一",
        "preface": "",
        "paragraphs": [
            "珍重章泉辱寄书，应疑不复梦康庐。",
            "本无学术安时论，误入班行拱帝居。",
            "老矣应招宁为禄，时乎归钓亦非渔。",
            "宦情山色常如此，欲去迟行媿二疏。"
        ],
        "notes": "",
        "id": "233771d0d16c0b3ae615e6ae84ad8864"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "章泉言语妙天下知仆无诗能且未识面乃时以佳篇见饷何也不敢再虚盛意勉次韵二篇以谢  其二",
        "preface": "",
        "paragraphs": [
            "吟罢新诗却看书，先生必自爱吾庐。",
            "天开上寿供椽笔，地出佳泉相广居。",
            "自古莘耕怀道义，只今舜德起陶渔。",
            "直须大老归来好，莫道高情与世疏。"
        ],
        "notes": "",
        "id": "d91a11e922e3e024dbe130442aa4afbc"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "况子沿檄来归舟过淮右绣衣左国录赠行以诗因及衰朽次韵奉酬三首  其一",
        "preface": "",
        "paragraphs": [
            "况也来从班马傍，泛舟千里尚𬪩香。",
            "庭虽过鲤元无异，桴偶乘由得问强。",
            "亲见治民如治眼，归谈勤贼定勤王。",
            "翻思父子寒如此，孤负珠玑富墨庄。"
        ],
        "notes": "",
        "id": "47c8ca92fc763462aab7d8b5cebe5377"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "况子沿檄来归舟过淮右绣衣左国录赠行以诗因及衰朽次韵奉酬三首  其二",
        "preface": "",
        "paragraphs": [
            "金石为心锦作肠，案前合侍玉皇香。",
            "只因淮蔡须裴度，不为并州戏葛强。",
            "绣斧迩来新遣使，毡裘从此尽输王。",
            "功成远勒燕然石，闲却江西左氏庄。"
        ],
        "notes": "",
        "id": "6f55ae72087e55f3ce45cada8571b3b3"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "况子沿檄来归舟过淮右绣衣左国录赠行以诗因及衰朽次韵奉酬三首  其三",
        "preface": "",
        "paragraphs": [
            "忆昨相逢是豫章，笑谈亲接齿牙香。",
            "如今但有心期在，不似当初脚力强。",
            "投老颇能安晚境，祝厘聊以报明王。",
            "简编未了平生债，冷淡犹能读老庄。"
        ],
        "notes": "",
        "id": "ab4d0ee893acea605d0444ef4d0bf8c7"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "使君见示鹿鸣诗走笔奉和",
        "preface": "",
        "paragraphs": [
            "眼明及见决科文，发策当书第一勋。",
            "八句催行歌白雪，一言合意定青云。",
            "君今去亦朝天上，主圣还须对夜分。",
            "遥想朱华传敕处，九重春色醉朝曛。"
        ],
        "notes": "",
        "id": "f24f82e63d550e69f65d2cebba0fe5f9"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "四明赵添监连日惠诗不能尽继匠手次唐律韵以谢",
        "preface": "",
        "paragraphs": [
            "马口为衔不自宁，辙环唯笔可深耕。",
            "门迎沧海襟期阔，地逼天潢句法清。",
            "吾道本无青白眼，世情休叹短长檠。",
            "珠玑肯袖来昌谷，不道陈人畏后生。"
        ],
        "notes": "",
        "id": "134f285c0b0bc878093c9cdce5b765aa"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "陈倅寄惠四诗用昌黎和裴相韵愧不能当也走笔赋二章以谢  其一",
        "preface": "",
        "paragraphs": [
            "两岁驱驰马首东，曾微一战可论功。",
            "因人偶尔成擒蔡，无计降之媿伐崇。",
            "万灶炊烟归塞下，十分农事到湟中。",
            "酸寒伎俩才如此，辜负新诗托至公。"
        ],
        "notes": "",
        "id": "1a6f54f64a2abe9f00e7bd6453fb9b0e"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "陈倅寄惠四诗用昌黎和裴相韵愧不能当也走笔赋二章以谢  其二",
        "preface": "",
        "paragraphs": [
            "近来人物眇江东，况也书生责勇功。",
            "痛定却思三策谬，归来犹想万山崇。",
            "谁从荀伯官寮里，赋入昌黎句法中。",
            "戎事尚多心事少，苦无佳语可酬公。"
        ],
        "notes": "",
        "id": "56c4067c46c8a712a3630ea87112a94b"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "偶成  其一",
        "preface": "",
        "paragraphs": [
            "春入园林种种奇，化工施巧太精微。",
            "山禽说我胸中事，烟柳藏他物外机。",
            "既遣杏桃空际发，又令蜂蝶近前飞。",
            "如何有眼无人见，只解西郊看落晖。"
        ],
        "notes": "",
        "id": "62f7d72f3c8ce07c47f1c3130b57b531"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "偶成  其二",
        "preface": "",
        "paragraphs": [
            "脚踏和风步步春，石鱼楼上等闲人。",
            "兴来冲口都成句，老去游山不动尘。",
            "李白谁知他意思，桃红漏泄我精神。",
            "忽逢借问难酬对，只恐流鶑说得真。"
        ],
        "notes": "",
        "id": "2fa3641d08e61a8d41fa8d1714e5b6f8"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "摄守汉阳次韵项平父饯行之句",
        "preface": "",
        "paragraphs": [
            "我计短于头触篷，公才高似目飞鸿。",
            "已驰骓马雄西楚，尚引蜉蝣缀国风。",
            "愿伯明年终惠我，以曹为解可无公。",
            "欲持枉尺归绳墨，祇恐旁观血指红。"
        ],
        "notes": "",
        "id": "83b4f55242f0460d2ae7df5fccf11df2"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "用四明刘聘君古风四韵赋唐律",
        "preface": "",
        "paragraphs": [
            "错落珠玑满袖倾，百年初见媿生平。",
            "人从伊傅平头数，句似阴何彻骨清。",
            "惠我善隣天有意，惜君横道世无情。",
            "曲终狗尾那能续，欲附曹刘万古名。"
        ],
        "notes": "",
        "id": "3aee821a44c7c3160c5a7ab279eb4a11"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "章泉赵昌父频数寄诗再次韵一首",
        "preface": "",
        "paragraphs": [
            "斗南独立章泉老，四海神交可得亲。",
            "适意不忘新进客，作诗时托远来人。",
            "报无琼玖衰缘病，保此珠玑富不贫。",
            "命驾已孤千里志，挂冠今欲致为臣。"
        ],
        "notes": "",
        "id": "4c4ca8e2ee8b12f3fd91b9b97cd171bb"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "谭仁季以二诗见贻走笔次韵  其一",
        "preface": "",
        "paragraphs": [
            "风声久想杜陵珂，坐对忘年可烂柯。",
            "但觉清谈挥玉柄，也知文律敌金科。",
            "螳螂欲振难当辙，鼹鼠终微漫饮河。",
            "从此巽堂风月好，满腔茅塞半消磨。"
        ],
        "notes": "",
        "id": "89ac3c578881a136c5c85101eb10b8f0"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "谭仁季以二诗见贻走笔次韵  其二",
        "preface": "",
        "paragraphs": [
            "诗才清不羡沧浪，曾向欧曾接瓣香。",
            "万里相逢书逊志，百年几见易含章。",
            "君温有脚开春盎，我暗无心得夜光。",
            "可奈文场催战急，阵云飞动正堂堂。"
        ],
        "notes": "",
        "id": "e4ba648ace666e4acb8278a4c72d59fd"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "次韵清卿用使君鹿鸣韵见贻",
        "preface": "",
        "paragraphs": [
            "甲戌家声仅有传，等闲膏泽下云天。",
            "苦无事业荣宗党，强把忠勤了岁年。",
            "往事纷纭几折角，后来奔轶要加鞭。",
            "得时自古无淹速，却与亨涂作寿仙。"
        ],
        "notes": "",
        "id": "084364d2575b8d3cc505d5a26c647174"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送友人",
        "preface": "",
        "paragraphs": [
            "药裹包回碾臼声，得闲消息病先轻。",
            "谓予不信看舟楫，之死无他况利名。",
            "积雨晴边花蔕耐，好风吹外叶声平。",
            "只愁岸送樯留后，却忆湘南老友生。"
        ],
        "notes": "",
        "id": "48faca7c5d85aef9e7d353c639523d4e"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "冬至伊迩滞留桂阳有感",
        "preface": "",
        "paragraphs": [
            "如此生涯任转蓬，几年漂泊羡归鸿。",
            "凄凉落日荒山外，黯澹愁云暮霭中。",
            "丛菊乍残秋色远，岭梅将放雪光融。",
            "枯肠索尽浑无事，诗句粗成付碧筒。"
        ],
        "notes": "",
        "id": "bbddf41c21488cf33d47e3658406acd1"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "忆归口号  其一",
        "preface": "",
        "paragraphs": [
            "壮年梁父粗成吟，亦谓逢时可尽心。",
            "过了许多空日月，得来轻弃旧山林。",
            "平生简册心犹壮，晚岁规模力不任。",
            "何事一来何事去，去来端的要知音。"
        ],
        "notes": "",
        "id": "f5282b94e87c6190235d828a79710da9"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "忆归口号  其二",
        "preface": "",
        "paragraphs": [
            "初无警策骤惊人，亦不媕婀巧进身。",
            "每向经筵持正论，愿于国脉奖忠臣。",
            "昔从新政趋严召，今为衰年避要津。",
            "陛下果能行古道，虽闲犹是太平民。"
        ],
        "notes": "",
        "id": "49f9031d3a2c85b5d32b539d191ff953"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "忆归口号  其三",
        "preface": "",
        "paragraphs": [
            "漫说湖庄水与山，不因松菊便求闲。",
            "月中休沐才三日，殿外经从仅百间。",
            "但有心期思报主，苦无脚力强趋班。",
            "得归便欲疎宾客，本意刘伶不闭关。"
        ],
        "notes": "",
        "id": "8f94dda0a15d5ea67444e18c05336ff2"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "春至",
        "preface": "",
        "paragraphs": [
            "闰后阳和乐不禁，还将动静印天心。",
            "借留腊意梅藏玉，指点春容柳转金。",
            "冗夺渐疏诗领略，情钟须索酒追寻。",
            "玉京山色䢼亭水，自与丝桐作赏音。"
        ],
        "notes": "",
        "id": "886422e03b53af22933a6c604af78c34"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "谢朱鹤皋招饮",
        "preface": "",
        "paragraphs": [
            "里巷浮沉适自由，江城久住似菟裘。",
            "广文活计贫无那，好客情怀挽不留。",
            "满院竹风吹酒面，两株榴火发诗愁。",
            "料应此外无佳致，人物相看总上游。"
        ],
        "notes": "",
        "id": "45ba59c93571158aa27e46977ccc6669"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "旬休日遣怀招陈德温饮",
        "preface": "",
        "paragraphs": [
            "拥鼻南窗对晚阴，自怜终日坐萧森。",
            "相如未遂题桥志，工部虚劳恋阙心。",
            "尽办赤心遭白眼，聊将彩服照青衿。",
            "东隣况有陈惊座，时得花前一盍簪。"
        ],
        "notes": "",
        "id": "17328836e9536e9b38d10dc41c2f39f0"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "谢罗醴陵宏材乐府见寄",
        "preface": "",
        "paragraphs": [
            "自别湘中首屡回，漏传春信一枝梅。",
            "固知我老何须此，不与时同亦壮哉。",
            "百里去思民父母，三年归作国台莱。",
            "更将余力哦新调，三百篇中著意来。"
        ],
        "notes": "",
        "id": "a155dddbd86cf4aeb09d924ea5e05a3c"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "云隠李季可挽诗二首  其一",
        "preface": "",
        "paragraphs": [
            "云卷云舒好静观，谓宜隠者似无端。",
            "谁知天上为霖用，竟作人间出岫看。",
            "万里功名当进步，诸昆时节合弹冠。",
            "只因自得无心趣，三度归来现宰官。"
        ],
        "notes": "",
        "id": "66870999086174ac508c834b42da25e0"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "云隠李季可挽诗二首  其二",
        "preface": "",
        "paragraphs": [
            "当年棋酒漫追攀，幕府承平白昼闲。",
            "帅事却来兵革后，官身唯冗簿书间。",
            "壮怀日者论交旧，末路天乎与寿悭。",
            "风急浪高云黯淡，讣书新到落星湾。"
        ],
        "notes": "",
        "id": "b0a13a697a455bf77267f3dbb01d0b03"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "魏总干嘉父以果斋求诗为赋二章  其一",
        "preface": "",
        "paragraphs": [
            "请言山下出泉蒙，蒙养从来有圣功。",
            "三德知仁非好勇，六爻险止要时中。",
            "申枨有欲刚安在，曾子无仁毅不洪。",
            "以果名斋兼众德，力行方见古人风。"
        ],
        "notes": "",
        "id": "2998820013f15696a34d928c8a1cd443"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "魏总干嘉父以果斋求诗为赋二章  其二",
        "preface": "",
        "paragraphs": [
            "偶向斋名见一斑，其中蓄德尚多端。",
            "讲明自有安心要，出处还须中节看。",
            "持以赠君成我拙，归而求此有兄难。",
            "当年射策封章意，暴虎如由胆亦寒。"
        ],
        "notes": "",
        "id": "a3d416a9a4fbdee3ea8ac8de711a48b2"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "遣吏约同官弈棋议事知有苏山之游不果来晚使君载酒见过遂赋此诗",
        "preface": "",
        "paragraphs": [
            "索居谁复共前筹，坐想苏山最上头。",
            "并辔水兼天共远，孤吟棋与酒皆愁。",
            "孰令客里挤排老，不分军前断送秋。",
            "却有邻翁惊笑语，夜来尊俎对贤侯。"
        ],
        "notes": "",
        "id": "eae79a908c959b8e966d0f0bc1daba82"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "使君黄秘书上印有期闻严召已得好语赋唐律送之",
        "preface": "",
        "paragraphs": [
            "五十莱衣宦海荣，每将忠谠报平生。",
            "暂分竹去宽宵旰，又赐环归近圣明。",
            "人物渺然须引类，东南竭矣愿休兵。",
            "功名自重囊中物，感悟从来看积诚。"
        ],
        "notes": "",
        "id": "13daba46ab8a4554abe93535f3c24917"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "上湖广总领赵郎中  其一",
        "preface": "",
        "paragraphs": [
            "总角为儿百未更，已陪先进识英名。",
            "惯闻似觉雄风近，因问从知看日明。",
            "千里未迎天子诏，一同先说长官清。",
            "吏师况有桐川旧，敢向题舆问去程。"
        ],
        "notes": "",
        "id": "f9bb800370b58129bd9ff3ffabe72d59"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "上湖广总领赵郎中  其二",
        "preface": "",
        "paragraphs": [
            "春风湓浦驻行轩，独许愚儒夜叩关。",
            "六路方迎新遣使，五年犹念旧登门。",
            "薄缘未许南楼分，归梦唯惊丙夜魂。",
            "幸自秋江好天色，一帆风月际真源。"
        ],
        "notes": "",
        "id": "3e5b76297d9cf14f3b4b177d37a6b18f"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "上湖广总领赵郎中  其三",
        "preface": "",
        "paragraphs": [
            "岂无山水惮登临，未话平生语欲清。",
            "得马经营今搏手，伤弓忧患几惊心。",
            "所思未觉荆山远，欲往宁辞沔水深。",
            "山水有情弦未绝，请从千里抱鸣琴。"
        ],
        "notes": "",
        "id": "dccdd40eed5b16c192e715ced054e180"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "次韵赵俞宣德石博山香台",
        "preface": "",
        "paragraphs": [
            "水骨苔痕洞穴开，龙腾波涌碧崔嵬。",
            "烟云静向林中起，风雨飞从海上来。",
            "江外庐峰倾瀑布，日边鼇顶对蓬莱。",
            "几经兵火今犹在，拂拭还看贮劫灰。"
        ],
        "notes": "",
        "id": "7b074e2f090c7b5b552e67da641bbec7"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送赵侍郎被召  其一",
        "preface": "",
        "paragraphs": [
            "大纛高牙古帅垣，甘泉人物帝王孙。",
            "文如贺白尤寒素，政似龚黄更本原。",
            "岁课未书先报政，诏封频趣定调元。",
            "欲知惠爱今多少，水满长川月满村。"
        ],
        "notes": "",
        "id": "fc2667c0378858246fe0c6d0975cfaa8"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送赵侍郎被召  其二",
        "preface": "",
        "paragraphs": [
            "祇为分忧辍近臣，不应持久费经纶。",
            "暂来制阃无多日，归去朝天及早春。",
            "红旆绿油生羽翼，落霞秋水动精神。",
            "行行但说长安近，辜负攀留几许人。"
        ],
        "notes": "",
        "id": "395968206fac34d407758ea16d90405c"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送赵侍郎被召  其三",
        "preface": "",
        "paragraphs": [
            "忆昨东来护印章，又从此去饯朝装。",
            "辛勤行李知身老，幸会依莲到骨香。",
            "五十功名犹落寞，百千怀抱转荒唐。",
            "而今亲见为霖雨，野草幽花特地芳。"
        ],
        "notes": "",
        "id": "459ed610554aea2da30c44a1c1955a2a"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "薛侍郎移镇合肥被命入觐赋唐律诗二章  其一",
        "preface": "",
        "paragraphs": [
            "经济蜚声数十年，只今韫椟固依然。",
            "老于思虑惟忧国，好在功名更守边。",
            "人望鼎来须易地，春风早去便朝天。",
            "汉家老将辉千古，只有留屯服罕幵。"
        ],
        "notes": "",
        "id": "1b783b686971bf2c6d590d5083c1227a"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "薛侍郎移镇合肥被命入觐赋唐律诗二章  其二",
        "preface": "",
        "paragraphs": [
            "平生惟仰薛居州，病渴寻梅正所求。",
            "风送有时参画鹢，幕开无路到青油。",
            "百年万事常交臂，一代数人今白头。",
            "帷幄得贤如此好，貂蝉元不在兜鍪。"
        ],
        "notes": "",
        "id": "fa0ffe6e752001da2593190e6877d831"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送胡倅辟书不遂复到选部",
        "preface": "",
        "paragraphs": [
            "便饱蒲帆纵木兰，王阳时节好弹冠。",
            "官身台历星迟速，世路天香篆屈盘。",
            "人去边头三策在，春回天上五谿寒。",
            "归飞未戢青冥翅，却与朝廷作羽翰。"
        ],
        "notes": "",
        "id": "cf07fbcfed173b992a2ca1df55e69f64"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "祷雨阳山  其一",
        "preface": "",
        "paragraphs": [
            "暮投突兀浄为坊，早踏崎岖翠作冈。",
            "露气失凉风带暑，岚阴欺晓日韬光。",
            "不忧时事禽空语，可怪凶年草更芳。",
            "欲问行人祈祷意，日来钲鼓渐凄凉。"
        ],
        "notes": "",
        "id": "30b278160c9c18a73e9acc2c7d3f22a8"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "祷雨阳山  其二",
        "preface": "",
        "paragraphs": [
            "所以登山不惮烦，为藏云气达泉源。",
            "多峰岂炫千岩秀，一线才通万壑奔。",
            "其在兹乎须出岫，此时何不早翻盆。",
            "名高已到岩瞻地，只有为霖可养尊。"
        ],
        "notes": "",
        "id": "6c0993728e2f837f2b84429d071f3e80"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "课花木",
        "preface": "",
        "paragraphs": [
            "旋饰芳菲真草莱，强加湔祓敌尘埃。",
            "春将紫翠笼丹桂，晚觉苍黄植绿槐。",
            "鼻观已通蜂蝶閙，酒杯频到燕鶑猜。",
            "官居未胜闲居乐，乞得三年野兴来。"
        ],
        "notes": "",
        "id": "200e3c0b7d196a12856d5f8231758db4"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "序斋丁主簿挽章",
        "preface": "",
        "paragraphs": [
            "诗礼彬彬到古风，月桥人物序斋中。",
            "郑公宅畔乡仍在，马氏台前帐已空。",
            "万事可堪评夜旦，九泉终不盖英雄。",
            "只今家学方如此，犹喜先生易未东。"
        ],
        "notes": "",
        "id": "04440eb84d7fe796855e21742f1d11ad"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "一碧万顷堂",
        "preface": "",
        "paragraphs": [
            "乞得湖光万顷多，傍招九叠更嵯峨。",
            "百年未死须闲在，一日不来如景何。",
            "意远已知贪雪月，身安犹欲镇风波。",
            "只愁顽似云间石，更有何人为琢磨。"
        ],
        "notes": "",
        "id": "e3b5ef4708cd4db2daafe10218546cfe"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "宝泰寺读曾鸿父侍郎留题有感次韵作侍郎挽歌",
        "preface": "",
        "paragraphs": [
            "斯人千古閟音尘，绝妙肝肠好受辛。",
            "四袠升沉悬日月，百年修短误君亲。",
            "天边尚记丝纶手，地上今无磊砢人。",
            "对此感怀非为此，赎之空拟百其身。"
        ],
        "notes": "",
        "id": "54b81f45ed8783cb6a2cd384b98529a9"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "陪总卿戎帅登高因至郊外",
        "preface": "",
        "paragraphs": [
            "万木阴阴覆女萝，一川佳处宝峰多。",
            "因晴领客催萸菊，恐雨妨农访麦禾。",
            "付我江山须领略，可人时节易蹉跎。",
            "心闲更了官中事，未必秋风奈老何。"
        ],
        "notes": "",
        "id": "9782b5b741eacdb172f45488bca2300a"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "海棠  其一",
        "preface": "",
        "paragraphs": [
            "彼美花兮宜晚春，柔姿淑艳是何人。",
            "十分国色粧须淡，数点臙脂画未匀。",
            "带雨容开浑是恨，出墙头望恰如真。",
            "几时谪下蓬莱岛，霞染仙衣痕尚新。"
        ],
        "notes": "",
        "id": "a11b1fdde195c85de65ce61793bc0c1a"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "海棠  其二",
        "preface": "",
        "paragraphs": [
            "一度相逢一度春，不知名姓是何人。",
            "十分国色粧须淡，数点臙脂画未匀。",
            "好把东皇为上客，便堪宋玉作西邻。",
            "临邛道士今何在，说与唐宗是太真。"
        ],
        "notes": "",
        "id": "7db18738f8016195af350fe918ef851d"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "九江郡斋分韵送魏六兄好文游鄂渚得阳字",
        "preface": "",
        "paragraphs": [
            "倦客寻闲误入忙，飘然上水击浔阳。",
            "铃斋有伴期三友，玉德何人似六郎。",
            "千里江山时聚散，满城风月夜凄凉。",
            "西风隠作中秋会，莫恋南楼醉武昌。"
        ],
        "notes": "",
        "id": "3f3ee44102cb048488e978dc979423be"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送蓬丘山人张以道归吉州",
        "preface": "",
        "paragraphs": [
            "山人曾著宰官衫，了事还为马口衔。",
            "别我三年无瞬息，思君一节尚巉岩。",
            "人生契合常如此，吾道年来见大凡。",
            "雨后只愁风力健，江空无计款归帆。"
        ],
        "notes": "",
        "id": "e227cbd777053422fb1778714599e202"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "代送礼部杨侍郎帅江陵  其一",
        "preface": "",
        "paragraphs": [
            "鼎鼐真才笔橐声，清朝人物独先生。",
            "从来马老荆州望，可但元公礼部名。",
            "谋帅直须医国手，辍贤何以慰人情。",
            "送春又数春回处，忍更堂堂背我行。"
        ],
        "notes": "",
        "id": "f9ecf121fcfd23053073bc3e672dd831"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "代送礼部杨侍郎帅江陵  其二",
        "preface": "",
        "paragraphs": [
            "慈恩一集成三纪，朝路相从不半年。",
            "托荫身如松下草，愿交身已社中莲。",
            "一时事体公轻重，到处参辰我后先。",
            "折赠不须门外柳，病怀落寞正如绵。"
        ],
        "notes": "",
        "id": "3f92ba8602368eaf8c8c4522d438356f"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "弈棋戏作",
        "preface": "",
        "paragraphs": [
            "人皆托物涤尘襟，我亦于棋了寸阴。",
            "散诞不知身老大，从容聊与世浮沉。",
            "诸君误作机关说，老子初无胜负心。",
            "收拾定应全局在，清风明月照书林。"
        ],
        "notes": "",
        "id": "37c25bbe6d33c500ea77f92a5807271a"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "次韵长沙郑监庙公选  其一",
        "preface": "",
        "paragraphs": [
            "先生清德彻寒泉，应俗周旋更折旋。",
            "游宦向来徒溷耳，盛名今得孰多焉。",
            "诗严尚作蜂腰格，志大宁忧马腹鞭。",
            "却似周公勤小物，乱挥珠玉掷忘年。"
        ],
        "notes": "",
        "id": "0d816f399389fd3f611b964123071f09"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "次韵长沙郑监庙公选  其二",
        "preface": "",
        "paragraphs": [
            "已废诗坛罢酒兵，更无余力敌分阴。",
            "两章句好惊霏屑，千里神交信断金。",
            "如弈棋然随手著，效颦眉亦撚须吟。",
            "不图病客甘投老，敢与诗人作赏音。"
        ],
        "notes": "",
        "id": "6f6fd088b583242f9dc30c88249ef93d"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "喜晴  其一",
        "preface": "",
        "paragraphs": [
            "捷书迟报已惊神，不分龙公巧障人。",
            "倾倒从头悭涩雨，破除当面艳阳春。",
            "有园未赏阴连屋，无地言归水拍津。",
            "报道纤埃归洞壑，本来山色任横陈。"
        ],
        "notes": "",
        "id": "984d51a012cf50bed48f6853425f3e12"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "喜晴  其二",
        "preface": "",
        "paragraphs": [
            "醉入机缄喜不胜，几多风雨一番晴。",
            "扫除氛祲乾坤大，拂试光辉日月明。",
            "万计官逋纾吏责，十分灯夕看人情。",
            "熙熙不但春台乐，从此东南说建平。"
        ],
        "notes": "",
        "id": "823e54b21be34a65e6ce8b2dbdcf9790"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "春雪初霁",
        "preface": "",
        "paragraphs": [
            "已通消息变垂杨，又忍须臾困海棠。",
            "雪意疎时风自恶，云根好处日争光。",
            "威严冷到汉三辅，艳冶春归唐六郎。",
            "四者欲并从古少，便将樽酒问群芳。"
        ],
        "notes": "",
        "id": "f1899e7f3e4cd9fc3dd750060a0f465d"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "雨中同官游野园",
        "preface": "",
        "paragraphs": [
            "忙了三年乍得闲，便乘风雨看溪山。",
            "可怜过眼事多少，都不关心春往还。",
            "老至但惊霜上鬓，兴来聊复酒开颜。",
            "如今便作游人唤，更欲徜徉紫翠间。"
        ],
        "notes": "",
        "id": "55da8613390a190ea7055f9684937b43"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "诸丈和野园之诗乃复次韵",
        "preface": "",
        "paragraphs": [
            "骧首弥年闭六关，倦飞今日徧千山。",
            "也知心醉非从事，顿觉身轻有大还。",
            "酒债人生频检点，宦情山色正孱颜。",
            "不须作恶悲儿女，更放羁人到席间。"
        ],
        "notes": "",
        "id": "8894cb96e8fbd36ab4310e7236ee57cd"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "陪李监税饮刘园",
        "preface": "",
        "paragraphs": [
            "剩栽花木閙低墙，满刻诗文榜画堂。",
            "郁李齐开枝尚弱，牡丹垂谢蕊犹香。",
            "书生野趣人间少，游子佳时客里忙。",
            "准拟灯前儿女问，得君全不负春光。"
        ],
        "notes": "",
        "id": "a082ab83a91983e794650211c41605e0"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "重阳湖庄无菊走笔招赵季清黄一之登高",
        "preface": "",
        "paragraphs": [
            "摇落江村菊就荒，苦无节物报重阳。",
            "病来欲废传杯旧，老去唯思著帽强。",
            "已变枫丹秋尽力，仅存萸紫晚添香。",
            "登高有景那能赋，唤取骚人赵与黄。"
        ],
        "notes": "",
        "id": "50ecd86b5b337f6f705e4b15838615c8"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "次韵黄一之",
        "preface": "",
        "paragraphs": [
            "芜尽田园学亦荒，衰年无复梦张阳。",
            "起予节里心期合，及此年时脚力强。",
            "万古推迁陵谷变，几人登览姓名香。",
            "欲追奔逸惭驽蹇，始信人间有乘黄。"
        ],
        "notes": "",
        "id": "b9021e53b3b9f75df87c2bc162f1430d"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "九日遣兴",
        "preface": "",
        "paragraphs": [
            "散诞平生百不忧，未应摇落学悲秋。",
            "傥来节物知寒暖，泛应宾朋任去留。",
            "落帽粗豪非宿好，插花姿媚怯英游。",
            "不如只把茱萸看，免叹尊前岁月流。"
        ],
        "notes": "",
        "id": "abb98a9111eed9a1c8b35ea3785a36f8"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "次韵隆庆杨使君送别之章  其一",
        "preface": "",
        "paragraphs": [
            "倾盖星桥忆去年，官联预说使君贤。",
            "别来风送空中月，此去云开剑里天。",
            "治效龚黄方侧耳，交情嵇吕好差肩。",
            "相逢便作阳关曲，数日销魂正黯然。"
        ],
        "notes": "",
        "id": "14be48a13d2b89ccca01530fab6f67b7"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "次韵隆庆杨使君送别之章  其二",
        "preface": "",
        "paragraphs": [
            "细读君诗字字新，巧将盐豉入羹莼。",
            "也知世路催行客，更遣工歌劳使臣。",
            "千里身心空晤对，五经怀抱想纷纶。",
            "他年宛水昭亭外，把玩犹能绝点尘。"
        ],
        "notes": "",
        "id": "26e664706ddee7f3adb9b71459fdd605"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "春同伯中之栎田",
        "preface": "",
        "paragraphs": [
            "涖卜他年正首丘，尚乘风日逐英游。",
            "平分正月春犹浅，断送元宵冷未休。",
            "藕断山钟黄蘗外，枝分水转石榴头。",
            "卷帘隠几俱为乐，付与涪翁闷得不。"
        ],
        "notes": "",
        "id": "587be594ce6fd6c9f0f75ddb215d2497"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "东庵新辟云栈",
        "preface": "",
        "paragraphs": [
            "步出东门苇不航，以云名栈正相当。",
            "地临空阔天成险，水到回旋石作梁。",
            "万顷波涛一丘壑，百年官吏几循良。",
            "古来勿翦甘棠意，此地风流未可量。"
        ],
        "notes": "",
        "id": "296c6fe7d958342e4f155e011c7172bc"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送赵安卿召除考功  其一",
        "preface": "",
        "paragraphs": [
            "秉节归来乍赐环，握兰高处自催班。",
            "身趋地禁严凝上，名在湘清欵乃间。",
            "万灶艰难宽国步，一星咫尺近天颜。",
            "席前若问长沙事，只有深仁渗百蛮。"
        ],
        "notes": "",
        "id": "46ef2063f66208b3e71ab95c0bb7204a"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送赵安卿召除考功  其二",
        "preface": "",
        "paragraphs": [
            "五老重湖一腐儒，强令随牒应时须。",
            "杜陵身世霜前鬓，陶令田园雨后芜。",
            "梅菊满怀忧岁晚，松楸关念怯春濡。",
            "知音自是调元手，乞与还山护命符。"
        ],
        "notes": "",
        "id": "372380ba00eefb1d247096c0dd090ae5"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "次知县花名诗韵",
        "preface": "",
        "paragraphs": [
            "天不长春又入冬，可能含笑拒霜风。",
            "凌霄器宇随时见，茉莉生涯到处穷。",
            "但可怜花成后约，莫将荳蔻掩前功。",
            "人生且进蔷微露，滴滴金钱总是空。"
        ],
        "notes": "",
        "id": "e892c2f0d39aca36c30d51ea0d4ad99f"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "晚登县陴",
        "preface": "",
        "paragraphs": [
            "楼橹宽闲事力劳，新来人物旧蓬蒿。",
            "占留古意梅根老，压断寒声𣗊木高。",
            "地迥山川含鼓角，夜明星斗助弓刀。",
            "当时爱得莲无恙，一段清流绕屋敖。"
        ],
        "notes": "",
        "id": "ca52abbb06556977df092fa128d064f3"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "廖子晦以通书及龟山道乡晦庵帖见惠",
        "preface": "",
        "paragraphs": [
            "文公垂宪墨淋浪，鼎立龟山更道乡。",
            "家有一焉犹冠绝，宝兹三者见珍藏。",
            "来从叠嶂层峦里，置在光风霁月傍。",
            "收拾兵戎无一物，满船空载有归装。"
        ],
        "notes": "",
        "id": "93beb5d5bc5efa42a7fa15b2611b493d"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "雨行宿高冈人家戏成口号",
        "preface": "",
        "paragraphs": [
            "过了一坡更一坡，中间田道水成涡。",
            "雨来更骤担肩重，泥滑不休行步多。",
            "奈老杉松犹偃蹇，趋时桃李暂蹉跎。",
            "炊烟恋屋不肯出，夜宿人家烧薜萝。"
        ],
        "notes": "",
        "id": "f40b360606d33ea9c483ca091822deb8"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "静坐对茶花偶作",
        "preface": "",
        "paragraphs": [
            "菊后梅前冷落时，剪檀雕蜡酪为肌。",
            "人从老处亲平淡，花向无中补阙亏。",
            "地暖不忧春近远，窗空惟映月参差。",
            "病夫久废卢仝椀，鼻观从容圣得知。"
        ],
        "notes": "",
        "id": "3d2d175fa75415cff53a6a6e6ca4592d"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "次韵晦父喜雨诗",
        "preface": "",
        "paragraphs": [
            "何处鸣鸠只好音，谁家孝妇有冤心。",
            "古来禋祀关仍叔，今日兵饥忆华歆。",
            "王制不堪乖用仂，春秋从此却书霖。",
            "君诗好似灵湫水，清绝无人测浅深。"
        ],
        "notes": "",
        "id": "59f6c5c8f2f4f885efede66d9a54c124"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "同官约赋红梅成五十六字",
        "preface": "",
        "paragraphs": [
            "淡中著色似狂颠，心与梅同迹不然。",
            "夺我焉支宁免俗，岂无膏沐独争先。",
            "辨桃认杏何人拙，压雪欺霜政自妍。",
            "只恐东君招不得，好修犹在竹篱边。"
        ],
        "notes": "",
        "id": "b09c06785cb453870fc8a9bfaff25263"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "落星寺",
        "preface": "",
        "paragraphs": [
            "好风好雨旧关情，落在江心不强名。",
            "地尽匡庐犹变现，水连彭蠡略峥嵘。",
            "金山但设鱼龙险，滟滪空闻象马惊。",
            "争似清晖楼上好，重湖九叠互分明。"
        ],
        "notes": "",
        "id": "149b749cb2c6f85ab24cbfec21fde4d1"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送子通司法之官括苍",
        "preface": "",
        "paragraphs": [
            "议礼蠲租两有声，老坡元不计身荣。",
            "为民受屈今谁似，有子能传近得名。",
            "此去掾曹无暖席，是中科律定持衡。",
            "公余更欲翻经籍，古道时才孰重轻。"
        ],
        "notes": "",
        "id": "3f6347a46d9421023ca015d55a42cc14"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "答赵守见贻之韵",
        "preface": "",
        "paragraphs": [
            "已报新题下紫泥，尚留佳谶筑新隄。",
            "一心国事忉忉在，万口民歌剪剪齐。",
            "惜去辙须田父卧，催归诏有内臣赍。",
            "舍人若问朝天日，割尽黄云水满犁。"
        ],
        "notes": "",
        "id": "ced77d4a4263f337ecc03f61aafd4c01"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "送赵户侍出守镇江",
        "preface": "",
        "paragraphs": [
            "都人车马閙城𬮱，似惜民曹更牧民。",
            "到处忠勤无粉饰，入朝言语有经纶。",
            "只今次辅须贤帅，自古维城必懿亲。",
            "报政不须三五月，姓名端的记严宸。"
        ],
        "notes": "",
        "id": "a0af9506fb1e1a715d85cbf9590f738d"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "和三十郎蜡梅韵",
        "preface": "",
        "paragraphs": [
            "官黄新赐极恩荣，花不同梅与共名。",
            "颇谓寒中宜作伴，想因开早更为兄。",
            "世间何物疑真蜡，海上新来染碎琼。",
            "体得自香天分好，金涂铜砌却峥嵘。"
        ],
        "notes": "",
        "id": "80eb770a4458dfa25fd325dc210a8c71"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "久雨叹",
        "preface": "",
        "paragraphs": [
            "谁为戎首起边功，万里生灵一掷中。",
            "天为忧之连作雨，人无识者骤歌风。",
            "所期辟地今城守，不善因粮却火攻。",
            "古道君师意深远，改弦端的奏肤公。"
        ],
        "notes": "",
        "id": "d4e9a5e5f1046234ca1cf243d4c0ecc0"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "秋分后十日得暴雨",
        "preface": "",
        "paragraphs": [
            "负固骄阳不忍回，执迷凉意误惊猜。",
            "倾盆雨势疑飞瀑，揭地风声敌迅雷。",
            "阶下决明添意气，庭前甘菊賸胚胎。",
            "可怜岁事今如此，麦垅蔬畦尚可培。"
        ],
        "notes": "",
        "id": "3bc9560e51f2c0c423f6088034f10908"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "豫章贺丁漕建台宴口号",
        "preface": "",
        "paragraphs": [
            "车马盈门拨不开，彩衣新著绣衣来。",
            "壮怀风月归英簜，满意江山入酒杯。",
            "便觉阳和通嶰竹，已知春信到官梅。",
            "西江岂是留人处，筑得沙堤唤得回。"
        ],
        "notes": "",
        "id": "2a3bcc4e8913fe15c9d8c3f549dd88a5"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "晚梅",
        "preface": "",
        "paragraphs": [
            "去年浮月动微薰，陨箨忧寒正杂群。",
            "今日得春张万玉，采繁迎煖尚从军。",
            "花时十月连正月，岁事三分占一分。",
            "酒煮和羹还好在，预除芜秽莫纷纷。"
        ],
        "notes": "",
        "id": "b1d5043965fe2c8f069933aedb304bca"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "湖庄谢客",
        "preface": "",
        "paragraphs": [
            "渐撤疎篱短作垣，与春期约老田园。",
            "晴多易得花开早，地迥难藏鸟语喧。",
            "我欲偷安频谢客，人谁见许数敲门。",
            "定知桃李平生误，下已成蹊漫不言。"
        ],
        "notes": "",
        "id": "cf29754fd19f4ab1d1a1399a939ea151"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "朔日迎客之章诸贤多有和者使君再赋仍次韵以谢",
        "preface": "",
        "paragraphs": [
            "霜清石出水分流，邂逅骚人得志秋。",
            "落日断霞增逸气，小窗低户媿英游。",
            "苦无酒量能陪饮，只有诗盟可避愁。",
            "此地何哉添此瑞，建章新识九牙驺。"
        ],
        "notes": "",
        "id": "8a0224ffcfb98af27f8ed1ee5027407f"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "飘飘台",
        "preface": "",
        "paragraphs": [
            "清风怒折腰，断送斜川归。",
            "吾今已归了，无用频吹衣。"
        ],
        "notes": "",
        "id": "664871392881414b5ab1bcb365445140"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "经丘台",
        "preface": "",
        "paragraphs": [
            "寻壑初不惮，经丘亦忘疲。",
            "人见崎岖处，不知心坦夷。"
        ],
        "notes": "",
        "id": "4cfeeeeeebfeaab1a338d0f657dd1ee3"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "祁门道中即事  其一",
        "preface": "",
        "paragraphs": [
            "识面山川尚可寻，跳丸日月更相侵。",
            "语音改道家山近，行色不知春事深。"
        ],
        "notes": "",
        "id": "2be1722ea7acc142c202f0be2f5b2e51"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "祁门道中即事  其二",
        "preface": "",
        "paragraphs": [
            "社雨初晴旧燕归，春膏潜动小鲜肥。",
            "桃花未必随人去，飞向行人行处飞。"
        ],
        "notes": "",
        "id": "02f341e7240a0961a28f2053f1281912"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "祁门道中即事  其三",
        "preface": "",
        "paragraphs": [
            "餠饵商量全孕麦，衣裳消息半芽桑。",
            "山堂草色梦魂远，官路柳丝心绪长。"
        ],
        "notes": "",
        "id": "b3776705547bae95db1656dc524c493f"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "祁门道中即事  其四",
        "preface": "",
        "paragraphs": [
            "为爱幽乡度远村，支颐𥩟立爱山矾。",
            "栗留尚惜轻求友，反舌纷纷亦巧言。"
        ],
        "notes": "",
        "id": "9cb71120ccab65778beef716af2b9de1"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "祁门道中即事  其五",
        "preface": "",
        "paragraphs": [
            "修竹围墙草护阶，赏花庭院已安排。",
            "洛阳忠孝家何在，不贡姚黄更缅怀。"
        ],
        "notes": "",
        "id": "b2381006239519976b403d8427cfb191"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "祁门道中即事  其六",
        "preface": "",
        "paragraphs": [
            "嶂叠峦层巧送青，一溪幽处小园亭。",
            "谁能换得王维手，洗我尘埃作画屏。"
        ],
        "notes": "",
        "id": "bce3d311c08279f55e515d9678e9cc40"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "祁门道中即事  其七",
        "preface": "",
        "paragraphs": [
            "弦诵琅琅两岸闻，此风尤足张吾军。",
            "儿童相顾惊相问，莫是当年旧主人。"
        ],
        "notes": "",
        "id": "5796c28a4821067d131411dcf1538d65"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "祁门道中即事  其八",
        "preface": "",
        "paragraphs": [
            "山木阴阴系晚牛，水田漠漠任春鸥。",
            "长歌大笑却归去，长在农家今白头。"
        ],
        "notes": "",
        "id": "c059426cb843cb787be19420c850a949"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "祁门道中即事  其九",
        "preface": "",
        "paragraphs": [
            "半沦溪谷半山冈，地狭民多尽盖藏。",
            "争道去年小丰稔，至今租米正输王。"
        ],
        "notes": "",
        "id": "05446cadb74e88e478527c2d5cc192dd"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "祁门道中即事  其一〇",
        "preface": "",
        "paragraphs": [
            "古来遗逸野人家，石磴崎岖阁道斜。",
            "犬吠人行都不问，杉篱空掩刺桐花。"
        ],
        "notes": "",
        "id": "b24cf5c156bf75dccd17fe288b6398b2"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "夜坐",
        "preface": "",
        "paragraphs": [
            "道人心事略幽闲，落在星流羽檄间。",
            "吏退灯明书到眼，袖炉烘煖鹧鸪斑。"
        ],
        "notes": "",
        "id": "43c3f7168fa14758a6972f2e6906ccfb"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "偶成  其一",
        "preface": "",
        "paragraphs": [
            "曩疑先贤啬于言，何不明明细细传。",
            "今省从前都错认，更加详后即纷然。"
        ],
        "notes": "",
        "id": "9d559a26a17f1f41291d915e3c146279"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "偶成  其二",
        "preface": "",
        "paragraphs": [
            "夫子文章不用为，从心到口没参差。",
            "咄哉韩子休污我，却道诗葩与易奇。"
        ],
        "notes": "",
        "id": "8c4bc54b50a6870dab017bcf60466476"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "偶成  其三",
        "preface": "",
        "paragraphs": [
            "雪月风花总不知，雕奇镂巧学支离。",
            "四时多少闲光景，无个闲人领略伊。"
        ],
        "notes": "",
        "id": "6cc127967b8acb6195cdf8490d0298e9"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "偶成  其四",
        "preface": "",
        "paragraphs": [
            "勿学唐人李杜痴，作诗须作古人诗。",
            "世传李杜文章伯，问著关雎恐不知。"
        ],
        "notes": "",
        "id": "aeb2ac54134bb92cdd2f0c4bb4f21b0e"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "偶成  其五",
        "preface": "",
        "paragraphs": [
            "诗痴正自不烦攻，只为英才辄堕中。",
            "今日已成风俗后，后生个个入樊笼。"
        ],
        "notes": "",
        "id": "a6be4cbe09b2b3ab002d1700a85b15f9"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "偶成  其六",
        "preface": "",
        "paragraphs": [
            "儒风一变至于道，此是尧夫未识儒。",
            "除却儒风如更有，将馿骑了复寻馿。"
        ],
        "notes": "",
        "id": "476a79635d5a9e594c0fea6d7d47c9c9"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "偶成  其七",
        "preface": "",
        "paragraphs": [
            "当敬不敬谓之悖，当正不正谓之谀。",
            "是中适莫俱难著，意态微生已觉疏。"
        ],
        "notes": "",
        "id": "ecd1445296690cc5d4e198cb2fe1f05b"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "偶成  其八",
        "preface": "",
        "paragraphs": [
            "桃红柳绿簇春华，燕语鶑啼尽日嘉。",
            "谁信声声沂水咏，又知处处杏坛家。"
        ],
        "notes": "",
        "id": "389faf863ef6711832a55320c503e8ee"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "偶成  其九",
        "preface": "",
        "paragraphs": [
            "可惜有生都衮衮，如何终日只纷纷。",
            "满前妙景无人识，到处清音独我闻。"
        ],
        "notes": "",
        "id": "ec900d39a866dd4f6e99c6e294c213dd"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "偶成  其一〇",
        "preface": "",
        "paragraphs": [
            "我吟诗处鶑啼处，我起行时蝶舞时。",
            "踏著此机何所似，陶然如醉又如痴。"
        ],
        "notes": "",
        "id": "08d920eee64407ff3933fee5e608c14c"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "偶成  其一一",
        "preface": "",
        "paragraphs": [
            "此道元来即是心，人人抛却去求深。",
            "不知求却翻成外，若是吾心底用寻。"
        ],
        "notes": "",
        "id": "ca19e197a920834dc089bee17c8992d9"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "偶成  其一二",
        "preface": "",
        "paragraphs": [
            "谁省吾心即是仁，荷他先哲为人深。",
            "分明说了犹疑在，更问如何是本心。"
        ],
        "notes": "",
        "id": "a3ab740a77f552b32f868b0fc6571813"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "偶成  其一三",
        "preface": "",
        "paragraphs": [
            "若问如何是此心，能思能索又能寻。",
            "汝心底用他人说，只是寻常用底心。"
        ],
        "notes": "",
        "id": "cbdcaad00101e09567baad836e2d40cc"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "偶成  其一四",
        "preface": "",
        "paragraphs": [
            "此心用处没踪由，拟待思量是讨愁。",
            "但只事亲兼事长，只如此去莫回头。"
        ],
        "notes": "",
        "id": "6ef621a0ebe551bdf64ba1b36f36df0b"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "偶成  其一五",
        "preface": "",
        "paragraphs": [
            "可笑禅流错用心，或思或罢两追寻。",
            "穷年费煞精神后，陷入泥涂辗转深。"
        ],
        "notes": "",
        "id": "d751e36758950fd29eaf00bddf9b7bea"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "偶成  其一六",
        "preface": "",
        "paragraphs": [
            "心里虚明象太空，乾坤日月总包笼。",
            "从来个片闲田地，难定西南与北东。"
        ],
        "notes": "",
        "id": "3b9d0b6f5950960cf81582ef454f0626"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "偶成  其一七",
        "preface": "",
        "paragraphs": [
            "莫将爱敬复雕镌，一片真纯得自全。",
            "待得将心去钩索，旋栽荆棘向芝田。"
        ],
        "notes": "",
        "id": "5ef52c5f427e89f4e855d0cad13d5e6a"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "偶成  其一八",
        "preface": "",
        "paragraphs": [
            "忽认胸中一团气，一团气里空无地。",
            "既空无地更何义，此无广狭无一二。"
        ],
        "notes": "",
        "id": "a1e19b3066daaf9a281fc33b048ea2a7"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "偶成  其一九",
        "preface": "",
        "paragraphs": [
            "恶习起时能自讼，谁知此是天然勇。",
            "多少禅流妄诋诃，不知此勇元不动。"
        ],
        "notes": "",
        "id": "93752ec9e41bc313ccf0f07c96394107"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "偶成  其二〇",
        "preface": "",
        "paragraphs": [
            "回心三月不违仁，已后元曾小失真。",
            "一片云花轻著水，冥冥不复省漓醇。"
        ],
        "notes": "",
        "id": "0cae1af80b45c6d39c2a06edd775f23a"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "偶成  其二一",
        "preface": "",
        "paragraphs": [
            "有心切勿去钩玄，钩得玄来在外边。",
            "何似罢休依本分，孝慈忠信乃天然。"
        ],
        "notes": "",
        "id": "9cc116df5d0c861d2bbc841ea81f9021"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "伯量同二弟欲见访湖庄以诗告至褒拂过情辄次其韵  其一",
        "preface": "",
        "paragraphs": [
            "清江一曲界间关，倚作琴声上下滩。",
            "鹊报主人知有喜，惠然金玉总称难。"
        ],
        "notes": "",
        "id": "adeb8385985374ff081ad751546cedfd"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "伯量同二弟欲见访湖庄以诗告至褒拂过情辄次其韵  其二",
        "preface": "",
        "paragraphs": [
            "笑杀商山绮与园，几年烦使护风寒。",
            "只今勋业才如此，孤负衰颜镜里看。"
        ],
        "notes": "",
        "id": "46927d9db06067e34fe3ab9943ded066"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "伯量同二弟欲见访湖庄以诗告至褒拂过情辄次其韵  其三",
        "preface": "",
        "paragraphs": [
            "年来夺锦马群空，而况君家有八龙。",
            "传与乡人经济策，问焉何惜少舂容。"
        ],
        "notes": "",
        "id": "2d68053a94b262b71c3ec9bdae3cb019"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "水仙",
        "preface": "",
        "paragraphs": [
            "盈盈蝶粉衬蜂黄，水国仙人内样粧。",
            "同在寒梅应媿死，枯枝犹说傲冰霜。"
        ],
        "notes": "",
        "id": "643e785b41e4a0314f03ba37e1900493"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "韩耕道次八绝句韵见寄因和答之  其一",
        "preface": "",
        "paragraphs": [
            "立说招携与殪戎，两端蛮触互论功。",
            "古来帝力通南北，山过焉支岭度葱。"
        ],
        "notes": "",
        "id": "5eb1c4595464f0993afbfae1091958a0"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "韩耕道次八绝句韵见寄因和答之  其二",
        "preface": "",
        "paragraphs": [
            "逢危无策媿时才，怀抱何曾得好开。",
            "衮衮捷书来不断，活人基本要深培。"
        ],
        "notes": "",
        "id": "0c1f1b6dc608c89fc24bb2c9059ecc5a"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "韩耕道次八绝句韵见寄因和答之  其三",
        "preface": "",
        "paragraphs": [
            "羽檄交驰骇电奔，诏书频下想天恩。",
            "旧时懒惰如魔去，祇有书生习尚存。"
        ],
        "notes": "",
        "id": "5a15e643e447d9aa4a8e0a1faf343ee1"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "韩耕道次八绝句韵见寄因和答之  其四",
        "preface": "",
        "paragraphs": [
            "营垒家家说望夫，将军志远在余吾。",
            "从来万甲千金费，曾有因粮事也无。"
        ],
        "notes": "",
        "id": "d47fb42e47a85c3d4da6f29a9214482b"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "韩耕道次八绝句韵见寄因和答之  其五",
        "preface": "",
        "paragraphs": [
            "我句拙于贫女粧，尊前替戾敢承当。",
            "何人错比罗敷艳，枉赋诗人陌上桑。"
        ],
        "notes": "",
        "id": "272e14288d68ae3eb46671dfecf724b5"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "韩耕道次八绝句韵见寄因和答之  其六",
        "preface": "",
        "paragraphs": [
            "特特新诗满意来，中间华藻任铺排。",
            "不知养拙干戈里，但觉愁端变好怀。"
        ],
        "notes": "",
        "id": "10414dc02a78c6a92b4379033a1a85c2"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "韩耕道次八绝句韵见寄因和答之  其七",
        "preface": "",
        "paragraphs": [
            "孤负灵蓍续短蓬，宠光枯枿附春藂。",
            "他年贾至岑参句，得入诗编托杜公。"
        ],
        "notes": "",
        "id": "e290c58caae901b2915231859dffbf2d"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "韩耕道次八绝句韵见寄因和答之  其八",
        "preface": "",
        "paragraphs": [
            "昌黎世有简编孙，邺下常传慷慨言。",
            "忆得此公端的健，但将忠力复名门。"
        ],
        "notes": "",
        "id": "4ddbf0d51343327c413ac9c097a9de38"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "湖庄杂诗  其一",
        "preface": "",
        "paragraphs": [
            "雨后人家菜麦香，旋涡流水乱横塘。",
            "青春未有阑珊意，付与游人自此忙。"
        ],
        "notes": "",
        "id": "19b0b6684e9094f197a039280c339d8a"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "湖庄杂诗  其二",
        "preface": "",
        "paragraphs": [
            "家家有分闲桃李，岁岁相亲旧燕鶑。",
            "老子今年风味恶，稻针麻甲尚关情。"
        ],
        "notes": "",
        "id": "3c4c9a08e60c152eedc711a8f501a5d2"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "横舟弟相别年余阻一江之水彼此皆病未有可会之日向得一两诗多悼亡感慨不忍和答今乃粲然盈册老眼增明适兹喜雨取登楼喜雨之作先次韵三章不能多也  其一",
        "preface": "",
        "paragraphs": [
            "好诗好雨适相逢，抖尽襟怀要折冲。",
            "自古天人无间断，宁因水旱辍良农。"
        ],
        "notes": "",
        "id": "1e59cbcb07c46e2b6353d920c5224446"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "横舟弟相别年余阻一江之水彼此皆病未有可会之日向得一两诗多悼亡感慨不忍和答今乃粲然盈册老眼增明适兹喜雨取登楼喜雨之作先次韵三章不能多也  其二",
        "preface": "",
        "paragraphs": [
            "阻饥传播骨先寒，愁把台评子细看。",
            "頼有重霉三日雨，向来枯涸已弥漫。"
        ],
        "notes": "",
        "id": "4538831b7a9e4621729ab85245ebdf5c"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "横舟弟相别年余阻一江之水彼此皆病未有可会之日向得一两诗多悼亡感慨不忍和答今乃粲然盈册老眼增明适兹喜雨取登楼喜雨之作先次韵三章不能多也  其三",
        "preface": "",
        "paragraphs": [
            "我有鸰原或尼之，一江横绝谩涟漪。",
            "幸哉未隔池塘梦，鼎脔初尝豹一窥。"
        ],
        "notes": "",
        "id": "4c9094ce36b4d1dc4ed67d9b2a7fed1f"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "三绝句赋和靖梅  其一",
        "preface": "",
        "paragraphs": [
            "落在西湖有岁年，不因和靖独争妍。",
            "谁知道尽香和影，万古新诗不在编。"
        ],
        "notes": "",
        "id": "f46eea6acd6dc5083dc5d6be81960c05"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "三绝句赋和靖梅  其二",
        "preface": "",
        "paragraphs": [
            "人如和靖清难比，花似寒梅秀可餐。",
            "却问荔支何所似，江瑶初雪水晶盘。"
        ],
        "notes": "",
        "id": "53407a0010cd410b21ad638d84ff65eb"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "三绝句赋和靖梅  其三",
        "preface": "",
        "paragraphs": [
            "观莳芬芳也自奇，汉壶贮水最相宜。",
            "只应卧我明窗下，不似湖边纵鹤时。"
        ],
        "notes": "",
        "id": "a802dc4e8de287f8e40b15ea8c59ec11"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "毛希元提干有庐山癖既卜筑居之又作卧龙楼与玉京道院一时诸老皆为赋诗矣知贱子非所长而亦令赋何也作三绝句资一笑  其一",
        "preface": "",
        "paragraphs": [
            "锦绣裁成九叠山，山山佳处水萦环。",
            "无心但有云来往，看得高人取次闲。"
        ],
        "notes": "",
        "id": "19ab822c5b6ef90a2e34eea98c3b2d2d"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "毛希元提干有庐山癖既卜筑居之又作卧龙楼与玉京道院一时诸老皆为赋诗矣知贱子非所长而亦令赋何也作三绝句资一笑  其二",
        "preface": "",
        "paragraphs": [
            "卧龙消息合为霖，别派先通一线心。",
            "若向祁山听响震，定知梁父不须吟。"
        ],
        "notes": "",
        "id": "b3cd9fdc919a1e6413b6855c02616e57"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "毛希元提干有庐山癖既卜筑居之又作卧龙楼与玉京道院一时诸老皆为赋诗矣知贱子非所长而亦令赋何也作三绝句资一笑  其三",
        "preface": "",
        "paragraphs": [
            "玉京仙境发山谣，未把芙蓉意已消。",
            "此处尚堪诗兴在，当年行乐亦云聊。"
        ],
        "notes": "",
        "id": "ed60c8d432a2464eb7ff85730fb13987"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "望庐山",
        "preface": "",
        "paragraphs": [
            "暮年秋色恋江乡，酒熟鱼肥蟹著黄。",
            "已见庐山非入梦，一帆风稳称归航。"
        ],
        "notes": "",
        "id": "2645c89249fd014247f3c0d2e7e1c90f"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "游惠山观第二泉  其一",
        "preface": "",
        "paragraphs": [
            "僧人颜似松杉老，斋饭味知泉石多。",
            "我不能茶有风冷，爱山成癖欠消磨。"
        ],
        "notes": "",
        "id": "c45e73bed0e53f4bebbb253087614a18"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "游惠山观第二泉  其二",
        "preface": "",
        "paragraphs": [
            "自逢陆老问君名，又见苏公记此行。",
            "从此却归庐阜去，岂无声寄谷帘兄。"
        ],
        "notes": "",
        "id": "fb616d222bcd57f0e004e70ded27c7f2"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "蜀海棠",
        "preface": "",
        "paragraphs": [
            "西蜀佳人巧欲言，红酣犹带醉时魂。",
            "子规叫断黄昏后，却忆乡情染露痕。"
        ],
        "notes": "",
        "id": "cc58434e6776f4888975c584375e5094"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "余干史子固本知县趋朝便舟见访以四绝句叙旧次其韵  其一",
        "preface": "",
        "paragraphs": [
            "再拜新篇极主臣，咏真何必更寻真。",
            "论心十八年前事，诗律交情更可人。"
        ],
        "notes": "",
        "id": "3556a423c6b51c2fd1bc00fc9d508873"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "余干史子固本知县趋朝便舟见访以四绝句叙旧次其韵  其二",
        "preface": "",
        "paragraphs": [
            "虎榜初传淡墨名，饶山何重泰山轻。",
            "日边未得春风力，江右惟高月旦评。"
        ],
        "notes": "",
        "id": "0478843f474e6b3fba6955e0176f3db4"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "余干史子固本知县趋朝便舟见访以四绝句叙旧次其韵  其三",
        "preface": "",
        "paragraphs": [
            "仕已都无喜愠三，有弦不解但操南。",
            "归来稳上论思直，政尔民情已熟谙。"
        ],
        "notes": "",
        "id": "84e3b42f03d8d135afb4059142b2ba1f"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "余干史子固本知县趋朝便舟见访以四绝句叙旧次其韵  其四",
        "preface": "",
        "paragraphs": [
            "岂无鱼鴈懒传书，枯枿春风不用嘘。",
            "只有简编遮眼在，马牛犹得远襟裾。"
        ],
        "notes": "",
        "id": "1607f04ffd4311e2992a3ef1e7c40316"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "迎春花  其一",
        "preface": "",
        "paragraphs": [
            "锦作薰笼越样新，迎春犹及送还春。",
            "花时色与香如此，花后娟娟更可人。"
        ],
        "notes": "",
        "id": "656c3297b398f00bb7d55b0c4194f120"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "迎春花  其二",
        "preface": "",
        "paragraphs": [
            "睡入华胥日未曛，博山何在宝香闻。",
            "觉来但有南窗静，叶瘦花肥醉锦薰。"
        ],
        "notes": "",
        "id": "19adc47597b781759a9e441401d48453"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "奉陪黄帅机访问元夕战场归涂见人家园池花木相与叹息既帅机书前所作八诗示滕审言不及予也枕上不能记韵傚唐人和诗体自赋八绝句因以寓意  其一",
        "preface": "",
        "paragraphs": [
            "照人精采驻元戎，与我驱驰录近功。",
            "想见玉箫声远夜，乱芟篁竹剉春葱。"
        ],
        "notes": "",
        "id": "65af2645914cf69a6c4995c1af61f06c"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "奉陪黄帅机访问元夕战场归涂见人家园池花木相与叹息既帅机书前所作八诗示滕审言不及予也枕上不能记韵傚唐人和诗体自赋八绝句因以寓意  其二",
        "preface": "",
        "paragraphs": [
            "新来𫓧钺授当才，岳下浮云日日开。",
            "易得成功难更好，鼎和诸将熟栽培。"
        ],
        "notes": "",
        "id": "36324518ffddf4ddd19285a868849301"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "奉陪黄帅机访问元夕战场归涂见人家园池花木相与叹息既帅机书前所作八诗示滕审言不及予也枕上不能记韵傚唐人和诗体自赋八绝句因以寓意  其三",
        "preface": "",
        "paragraphs": [
            "谩捐儋耳非长策，便戮先零亦少恩。",
            "整了六师须禁暴，本朝元气要长存。"
        ],
        "notes": "",
        "id": "3510919953fdb43d910753e45fa41e7f"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "奉陪黄帅机访问元夕战场归涂见人家园池花木相与叹息既帅机书前所作八诗示滕审言不及予也枕上不能记韵傚唐人和诗体自赋八绝句因以寓意  其四",
        "preface": "",
        "paragraphs": [
            "深居处女静无粧，脱兔飞时势莫当。",
            "已捷不须三舍避，便将战处入耕桑。"
        ],
        "notes": "",
        "id": "6602a349b2dc5f3ec017a75195b038b4"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "奉陪黄帅机访问元夕战场归涂见人家园池花木相与叹息既帅机书前所作八诗示滕审言不及予也枕上不能记韵傚唐人和诗体自赋八绝句因以寓意  其五",
        "preface": "",
        "paragraphs": [
            "争先报国耻非夫，过后论功失故吾。",
            "志士斗量贤士少，赤松游处智名无。"
        ],
        "notes": "",
        "id": "949cd50801ff3bb7e5c78f13825e9fd2"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "奉陪黄帅机访问元夕战场归涂见人家园池花木相与叹息既帅机书前所作八诗示滕审言不及予也枕上不能记韵傚唐人和诗体自赋八绝句因以寓意  其六",
        "preface": "",
        "paragraphs": [
            "并辔游人任往来，透墙春色已安排。",
            "花时却记梅前事，秀水如何不永怀。"
        ],
        "notes": "",
        "id": "8469916e9d7bdd064035e3b165b0f09f"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "奉陪黄帅机访问元夕战场归涂见人家园池花木相与叹息既帅机书前所作八诗示滕审言不及予也枕上不能记韵傚唐人和诗体自赋八绝句因以寓意  其七",
        "preface": "",
        "paragraphs": [
            "忧世愁肠转断蓬，趋时好色上芳藂。",
            "古来只有春平直，披拂年来也不公。"
        ],
        "notes": "",
        "id": "acde427baedc6f60a349434a487c8849"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "奉陪黄帅机访问元夕战场归涂见人家园池花木相与叹息既帅机书前所作八诗示滕审言不及予也枕上不能记韵傚唐人和诗体自赋八绝句因以寓意  其八",
        "preface": "",
        "paragraphs": [
            "为渠著姓黄山谷，结友齐名杜审言。",
            "领略残膏沾丐我，彊书酬唱入坡门。"
        ],
        "notes": "",
        "id": "5a32de357068c6a37ad840170313d26f"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "催花",
        "preface": "",
        "paragraphs": [
            "催花径里日千回，祗恐催开落又催。",
            "老性只宜风雨后，绿阴青子款相陪。"
        ],
        "notes": "",
        "id": "dc4481b9be71ed08ea48930562f58382"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "道傍得熟人家",
        "preface": "",
        "paragraphs": [
            "旧雨留烟饰短垣，浅沙催水撼衡门。",
            "旗帘动眼新迎客，𫁂䅉关心故弄孙。"
        ],
        "notes": "",
        "id": "dd9a9b082f931965151ebf9ddfd49489"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "县郭新居人家",
        "preface": "",
        "paragraphs": [
            "苟简诛茅胜野盘，托身城郭爱平安。",
            "五更人语惊鸡犬，壁漏簷疎共一寒。"
        ],
        "notes": "",
        "id": "0b34907a48905708f918e9199af0d18e"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "荷花",
        "preface": "",
        "paragraphs": [
            "写遍阶头万叶红，不成无味只书空。",
            "绛绡剥尽红酥凸，给与烦襟作冷风。"
        ],
        "notes": "",
        "id": "1f9803a8faf7191b1431a86a47965d0f"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "汉阴县驿有连理山茶旧尝远送上官扰及百姓根条槎牙邻于戕贼乾道初有使者沮其事今婆娑蓊蔚为一邑壮观因见何令壁间所书赋二十八字",
        "preface": "",
        "paragraphs": [
            "逞艳呈祥祇自歼，何人攫取更趋炎。",
            "只将勿剪看君子，爱物安民处己廉。"
        ],
        "notes": "",
        "id": "0b8ee792421ca34ea4faf77649c65b5b"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "谢朱鹤皋招饮四诗  其一",
        "preface": "",
        "paragraphs": [
            "过雨桃花坠晚红，及时庭草翠翻风。",
            "倚窗细究天人理，六籍元无一字空。"
        ],
        "notes": "",
        "id": "12e7c7e5a4fbb77b7a014e313381b053"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "谢朱鹤皋招饮四诗  其二",
        "preface": "",
        "paragraphs": [
            "东皇无意染青红，长养犹资五日风。",
            "收拾英华入新句，祥云蔼蔼媚春空。"
        ],
        "notes": "",
        "id": "a29697a66b755c3de2f84630d300f45d"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "谢朱鹤皋招饮四诗  其三",
        "preface": "",
        "paragraphs": [
            "石火能留几许红，人生南北马牛风。",
            "春光倒指无多日，相遇休辞酒盏空。"
        ],
        "notes": "",
        "id": "79320400c5d347a0940ffea765b42b68"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "谢朱鹤皋招饮四诗  其四",
        "preface": "",
        "paragraphs": [
            "六年奔走汗颜红，此日行吟两袖风。",
            "俗虑湔磨有诗册，净看明月照长空。"
        ],
        "notes": "",
        "id": "ab51ba32b7ffce058fbd98ab68a6e4a5"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "偶作  其一",
        "preface": "",
        "paragraphs": [
            "此天然处不亦妙，费尽思量却不到。",
            "有时父召急趋前，不觉不知造渊奥。",
            "此时合勒承认状，从古痴顽何不晓。"
        ],
        "notes": "",
        "id": "4bd7c5e135d09446fa11e2f5b59b3f4e"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "偶作  其二",
        "preface": "",
        "paragraphs": [
            "太极奚河图，河图非太极。",
            "矧复赘无极，哀哉何太息。",
            "何不观古圣，一一已默识。",
            "□湖为作图，交扰而曲屈。",
            "是孰知五行，五行皆妙质。",
            "不可离合论，浑浑体自一。",
            "安得孔子生，邪说俱荡涤。",
            "哀哉复哀哉，太息复太息。"
        ],
        "notes": "",
        "id": "90f3e6feb871a3b7e9c4867cbebf9383"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "朝梳怨",
        "preface": "",
        "paragraphs": [
            "朝梳九叠云，到暮不成雨。",
            "一日变千丝，只作愁机杼。",
            "愁至云成幕，小雨和丝落。",
            "愁去脸成霞，雨霁庭下花。",
            "折花愁雨湿，护惜鲛绡立。",
            "蜂蝶爱花红，花心应未同。"
        ],
        "notes": "",
        "id": "f7779dfa4e0bd2e489ace48fba8819ac"
    },
    {
        "author": "曹彦约",
        "dynasty": "宋",
        "type": "诗",
        "rhythmic": "",
        "title": "酬杨伯洪",
        "preface": "",
        "paragraphs": [
            "扁舟下峡七经年，犹忆西民困备边。",
            "已病一夫空有议，误谋元帅本非贤。",
            "公朝虑蜀天常近，之子忧时火未然。",
            "遇合却留经济用，此行应不媿登仙。"
        ],
        "notes": "",
        "id": "b2813dd0fc07a0f82543aeb25020f979"
    }
]