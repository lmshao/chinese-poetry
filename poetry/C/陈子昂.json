[
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "庆云章",
        "preface": "",
        "paragraphs": [
            "昆仑元气，实生庆云。",
            "大人作矣，五色氤氲。",
            "昔在帝妫，南风既薰。",
            "丛芳烂熳，郁郁纷纷。",
            "旷矣千祀，庆云来止。",
            "玉叶金柯，祚我天子。",
            "非我天子，庆云谁昌。",
            "非我圣母，庆云谁光。",
            "庆云光矣，周道昌矣。",
            "九万八千，天授皇年。"
        ],
        "notes": "",
        "id": "56c8d99aa599a21ba2da7a96c4ba6fa0"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 一",
        "preface": "",
        "paragraphs": [
            "微月生西海，幽阳始代升。",
            "圆光正东满，阴魂已朝凝。",
            "太极生天地，三元更废兴。",
            "至精谅斯在，三五谁能征。"
        ],
        "notes": "",
        "id": "82ad5f45f56d999d0988fd75b27d22c3"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 二",
        "preface": "",
        "paragraphs": [
            "兰若生春夏，芊蔚何青青。",
            "幽独空林色，朱蕤冒紫茎。",
            "迟迟白日晚，袅袅秋风生。",
            "岁华尽摇落，芳意竟何成。"
        ],
        "notes": "",
        "id": "a957ae473dd827d6f8fae1edbe7b5a80"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 三",
        "preface": "",
        "paragraphs": [
            "苍苍丁零塞，今古缅荒途。",
            "亭堠何摧兀，暴骨无全躯。",
            "黄沙幕南起，白日隐西隅。",
            "汉甲三十万，曾以事匈奴。",
            "但见沙场死，谁怜塞上孤。"
        ],
        "notes": "",
        "id": "eedf3e1e85c636b3a5f42d6961cce4b1"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 四",
        "preface": "",
        "paragraphs": [
            "乐羊为魏将，食子殉军功。",
            "骨肉且相薄，他人安得忠。",
            "吾闻中山相，乃属放麑翁。",
            "孤兽犹不忍，况以奉君终。"
        ],
        "notes": "",
        "id": "d40ddaa140c1f53a585faefb6785d490"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 五",
        "preface": "",
        "paragraphs": [
            "市人矜巧智，于道若童蒙。",
            "倾夺相夸侈，不知身所终。",
            "曷见玄真子，观世玉壶中。",
            "窅然遗天地，乘化入无穷。"
        ],
        "notes": "",
        "id": "76b7884137e039777c43552ba96b5229"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 六",
        "preface": "",
        "paragraphs": [
            "吾观龙变化，乃知至阳精。",
            "石林何冥密，幽洞无留行。",
            "古之得仙道，信与元化幷。",
            "玄感非象识，谁能测沈冥。",
            "世人拘目见，酣酒笑丹经。",
            "昆仑有瑶树，安得采其英。"
        ],
        "notes": "",
        "id": "d9b1457d467acd9c090f1c07f243bf3f"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 七",
        "preface": "",
        "paragraphs": [
            "白日每不归，青阳时暮矣。",
            "茫茫吾何思，林卧观无始。",
            "众芳委时晦，𫛸鴂鸣悲耳。",
            "鸿荒古已颓，谁识巢居子。"
        ],
        "notes": "",
        "id": "914dca7d8ac5b90560c14c2967eb930a"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 八",
        "preface": "",
        "paragraphs": [
            "吾观昆仑化，日月沦洞冥。",
            "精魄相交会，天壤以罗生。",
            "仲尼推太极，老聃贵窈冥。",
            "西方金仙子，崇义乃无明。",
            "空色皆寂灭，缘业定何成。",
            "名教信纷藉，死生俱未停。"
        ],
        "notes": "",
        "id": "0d4da8049c726e976532b641b37d04e4"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 九",
        "preface": "",
        "paragraphs": [
            "圣人秘元命，惧世乱其真。",
            "如何嵩公辈，诙谲误时人。",
            "先天诚为美，阶乱祸谁因。",
            "长城备胡寇，嬴祸发其亲。",
            "赤精既迷汉，子年何救秦。",
            "去去桃李花，多言死如麻。"
        ],
        "notes": "",
        "id": "abbc416bf5254d57322c33cf281665fe"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 十",
        "preface": "",
        "paragraphs": [
            "深居观元化，悱然争朵颐。",
            "谗说相啖食，利害纷㘈㘈。",
            "便便夸毘子，荣耀更相持。",
            "务光让天下，商贾竞刀锥。",
            "已矣行采芝，万世同一时。"
        ],
        "notes": "",
        "id": "c15f015242ba129b40f4047c4c0345b2"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 十一",
        "preface": "",
        "paragraphs": [
            "吾爱鬼谷子，青谿无垢氛。",
            "囊括经世道，遗身在白云。",
            "七雄方龙鬬，天下久无君。",
            "浮荣不足贵，遵养晦时文。",
            "舒可弥宇宙，卷之不盈分。",
            "岂徒山木寿，空与麋鹿群。"
        ],
        "notes": "",
        "id": "2b7d5a72ca272943b510b83dd70607f2"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 十二",
        "preface": "",
        "paragraphs": [
            "呦呦南山鹿，罹罟以媒和。",
            "招摇青桂树，幽蠹亦成科。",
            "世情甘近习，荣耀纷如何。",
            "怨憎未相复，亲爱生祸罗。",
            "瑶台倾巧笑，玉杯殒双蛾。",
            "谁见枯城蘖，青青成斧柯。"
        ],
        "notes": "",
        "id": "3c99f2b71bcf1395173658ee89a2342a"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 十三",
        "preface": "",
        "paragraphs": [
            "林居病时久，水木澹孤清。",
            "闲卧观物化，悠悠念无生。",
            "青春始萌达，朱火已满盈。",
            "徂落方自此，感叹何时平。"
        ],
        "notes": "",
        "id": "b64c4550c536a1f65210d31908dc579f"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 十四",
        "preface": "",
        "paragraphs": [
            "临岐泣世道，天命良悠悠。",
            "昔日殷王子，玉马遂朝周。",
            "宝鼎沦伊谷，瑶台成古丘。",
            "西山伤遗老，东陵有故侯。"
        ],
        "notes": "",
        "id": "61732536b5197602ccbc8852e8cc709a"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 十五",
        "preface": "",
        "paragraphs": [
            "贵人难得意，赏爱在须臾。",
            "莫以心如玉，探他明月珠。",
            "昔称夭桃子，今为舂市徒。",
            "鸱鸮悲东国，麋鹿泣姑苏。",
            "谁见鸱夷子，扁舟去五湖。"
        ],
        "notes": "",
        "id": "6935786bab93a82958630d7ebcef2470"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 十六",
        "preface": "",
        "paragraphs": [
            "圣人去已久，公道缅良难。",
            "蚩蚩夸毘子，尧禹以为谩。",
            "骄荣贵工巧，势利迭相干。",
            "燕王尊乐毅，分国愿同欢。",
            "鲁连让齐爵，遗组去邯郸。",
            "伊人信往矣，感激为谁叹。"
        ],
        "notes": "",
        "id": "9e0ddc5062cf9f3144a9b28517f816f5"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 十七",
        "preface": "",
        "paragraphs": [
            "幽居观天运，悠悠念群生。",
            "终古代兴没，豪圣莫能争。",
            "三季沦周赧，七雄灭秦嬴。",
            "复闻赤精子，提劒入咸京。",
            "炎光既无象，晋虏复纵横。",
            "尧禹道已昧，昏虐势方行。",
            "岂无当世雄，天道与胡兵。",
            "咄咄安可言，时醉而未醒。",
            "仲尼溺东鲁，伯阳遁西溟。",
            "大运自古来，旅人胡叹哉。"
        ],
        "notes": "",
        "id": "6ddde9120e175e1ce10b1fa42aade5f2"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 十八",
        "preface": "",
        "paragraphs": [
            "逶迤势已久，骨鲠道斯穷。",
            "岂无感激者，时俗颓此风。",
            "灌园何其鄙，皎皎于陵中。",
            "世道不相容，嗟嗟张长公。"
        ],
        "notes": "",
        "id": "44b91681bbfe24929740a218ab15edb9"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 十九",
        "preface": "",
        "paragraphs": [
            "圣人不利己，忧济在元元。",
            "黄屋非尧意，瑶台安可论。",
            "吾闻西方化，清净道弥敦。",
            "奈何穷金玉，雕刻以为尊。",
            "云构山林尽，瑶图珠翠烦。",
            "鬼工尚未可，人力安能存。",
            "夸愚适增累，矜智道逾昏。"
        ],
        "notes": "",
        "id": "8f6c5a95acaff8514e3eaef983cdf5b7"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 二十",
        "preface": "",
        "paragraphs": [
            "玄天幽且默，群议曷嗤嗤。",
            "圣人教犹在，世运久陵夷。",
            "一绳将何系？忧醉不能持。",
            "去去行采芝，勿为尘所欺。"
        ],
        "notes": "",
        "id": "bd0d3aae598943419a5fbfd682578917"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 二十一",
        "preface": "",
        "paragraphs": [
            "蜻蛉游天地，与世本无患。",
            "飞飞未能止，黄雀来相干。",
            "穰侯富秦宠，金石比交欢。",
            "出入咸阳里，诸侯莫敢言。",
            "宁知山东客，激怒秦王肝。",
            "布衣取丞相，千载为辛酸。"
        ],
        "notes": "",
        "id": "3f58d7746753560c6d082be91ce1edf3"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 二十二",
        "preface": "",
        "paragraphs": [
            "微霜知岁晏，斧柯始青青。",
            "况乃金天夕，浩露沾群英。",
            "登山望宇宙，白日已西暝。",
            "云海方荡潏，孤鳞安得宁。"
        ],
        "notes": "",
        "id": "75ef3f8bbb5aabd499abd5b02ad7eb41"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 二十三",
        "preface": "",
        "paragraphs": [
            "翡翠巢南海，雄雌珠树林。",
            "何知美人意，骄爱比黄金。",
            "杀身炎州里，委羽玉堂阴。",
            "旖旎光首饰，葳蕤烂锦衾。",
            "岂不在遐远，虞罗忽见寻。",
            "多材信为累，叹息此珍禽。"
        ],
        "notes": "",
        "id": "b649457e02004b5ce84912b246257d4c"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 二十四",
        "preface": "",
        "paragraphs": [
            "挈瓶者谁子，姣服当青春。",
            "三五明月满，盈盈不自珍。",
            "高堂委金玉，微缕悬千钧。",
            "如何负公鼎，被敚笑时人。"
        ],
        "notes": "",
        "id": "c2b44616129f1fd7995532511bf4779c"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 二十五",
        "preface": "",
        "paragraphs": [
            "玄蝉号白露，兹岁已蹉跎。",
            "群物从大化，孤英将奈何？",
            "瑶台有青鸟，远食玉山禾。",
            "昆仑见玄凤，岂复虞云罗。"
        ],
        "notes": "",
        "id": "32bb03f16dc98fe818039b7c7269d184"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 二十六",
        "preface": "",
        "paragraphs": [
            "荒哉穆天子，好与白云期。",
            "宫女多怨旷，层城闭蛾眉。",
            "日耽瑶池乐，岂伤桃李时。",
            "青苔空萎绝，白发生罗帷。"
        ],
        "notes": "",
        "id": "c34ed90fdf9bbf8de7396d151fd7c3c6"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 二十七",
        "preface": "",
        "paragraphs": [
            "朝发宜都渚，浩然思故乡。",
            "故乡不可见，路隔巫山阳。",
            "巫山彩云没，高丘正微茫。",
            "伫立望已久，涕落沾衣裳。",
            "岂兹越乡感，忆昔楚襄王。",
            "朝云无处所，荆国亦沦亡。"
        ],
        "notes": "",
        "id": "56dcbf64c7fc10a5cb67b1ff54f81f07"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 二十八",
        "preface": "",
        "paragraphs": [
            "昔日章华宴，荆王乐荒淫。",
            "霓旌翠羽盖，射兕云梦林。",
            "朅来高唐观，怅望云阳岑。",
            "雄图今何在？黄雀空哀吟。"
        ],
        "notes": "",
        "id": "db5588ba6b9878447a191ef690b4755e"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 二十九",
        "preface": "",
        "paragraphs": [
            "丁亥岁云暮，西山事甲兵。",
            "赢粮匝邛道，荷戟争羗城。",
            "严冬阴风劲，穷岫泄云生。",
            "昏噎无昼夜，羽檄复相惊。",
            "拳跼竞万仞，崩危走九冥。",
            "籍籍峰壑里，哀哀冰雪行。",
            "圣人御宇宙，闻道泰阶平。",
            "肉食谋何失，藜藿缅纵横。"
        ],
        "notes": "",
        "id": "870881ed82a455d657eb58f24ae1119d"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 三十",
        "preface": "",
        "paragraphs": [
            "可怜瑶台树，灼灼佳人姿。",
            "碧华映朱实，攀折青春时。",
            "岂不盛光宠，荣君白玉墀。",
            "但恨红芳歇，凋伤感所思。"
        ],
        "notes": "",
        "id": "630273e3ffe510e5fd9fa41812068a5c"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 三十一",
        "preface": "",
        "paragraphs": [
            "朅来豪游子，势利祸之门。",
            "如何兰膏叹，感激自生冤。",
            "众趋明所避，时弃道犹存。",
            "云渊既已失，罗网与谁论。",
            "箕山有高节，湘水有清源。",
            "唯应白鸥鸟，可为洗心言。"
        ],
        "notes": "",
        "id": "85b2153199b7ec0c2bc11586da2a5d4f"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 三十二",
        "preface": "",
        "paragraphs": [
            "索居犹几日，炎夏忽然衰。",
            "阳彩皆阴翳，亲友尽暌违。",
            "登山望不见，涕泣久涟洏。",
            "宿梦感颜色，若与白云期。",
            "马上骄豪子，驱逐正蚩蚩。"
        ],
        "notes": "",
        "id": "02c3b39530d8c828dbd03a02c4c21aa2"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 三十三",
        "preface": "",
        "paragraphs": [
            "金鼎合神丹，世人将见欺。",
            "飞飞骑羊子，胡乃在峨眉。",
            "变化固幽类，芳菲能几时。",
            "疲疴苦沦世，忧痗日侵淄。",
            "眷然顾幽褐，白云空涕洟。"
        ],
        "notes": "",
        "id": "9b68faf83c11bc6731025bd8770101a9"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 三十四",
        "preface": "",
        "paragraphs": [
            "朔风吹海树，萧条边已秋。",
            "亭上谁家子，哀哀明月楼。",
            "自言幽燕客，结发事远游。",
            "赤丸杀公吏，白刃报私雠。",
            "避雠至海上，被役此边州。",
            "故乡三千里，辽水复悠悠。",
            "每愤胡兵入，常为汉国羞。",
            "何知七十战，白首未封侯。"
        ],
        "notes": "",
        "id": "e5e062ee5e7bbc54465d5bcabfce50df"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 三十五",
        "preface": "",
        "paragraphs": [
            "本为贵公子，平生实爱才。",
            "感时思报国，拔劒起蒿莱。",
            "西驰丁零塞，北上单于台。",
            "登山见千里，怀古心悠哉。",
            "谁言未忘祸，磨灭成尘埃。"
        ],
        "notes": "",
        "id": "a09160e8c7c202fb7c98bfe3a7e5fea0"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 三十六",
        "preface": "",
        "paragraphs": [
            "浩然坐何慕，吾蜀有峨眉。",
            "念与楚狂子，悠悠白云期。",
            "时哉悲不会，涕泣久涟洏。",
            "梦登绥山穴，南采巫山芝。",
            "探元观群化，遗世从云螭。",
            "婉变时永矣，感悟不见之。"
        ],
        "notes": "",
        "id": "4722ebf6ff1da1c820da7a00c208971d"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 三十七",
        "preface": "",
        "paragraphs": [
            "朝入云中郡，北望单于台。",
            "胡秦何密迩，沙朔气雄哉。",
            "藉藉天骄子，猖狂已复来。",
            "塞垣无名将，亭堠空崔嵬。",
            "咄嗟吾何叹，边人涂草莱。"
        ],
        "notes": "",
        "id": "6facf1639ae702e26b3dc109d672aad5"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "感遇诗三十八首 三十八",
        "preface": "",
        "paragraphs": [
            "仲尼探元化，幽鸿顺阳和。",
            "大运自盈缩，春秋递来过。",
            "盲飙忽号怒，万物相纷劘。",
            "溟海皆震荡，孤凤其如何。"
        ],
        "notes": "",
        "id": "781046935d84cd3302057b9596e275cf"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "观荆玉篇",
        "preface": "",
        "paragraphs": [
            "鸱夷双白玉，此玉有缁磷。",
            "悬之千金价，举世莫知真。",
            "丹青非异色，轻重有殊伦。",
            "勿信玉工言，徒悲荆国人。"
        ],
        "notes": "",
        "id": "2768c1df09443551cb445dfb0e2693b8"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "鸳鸯篇",
        "preface": "",
        "paragraphs": [
            "飞飞鸳鸯鸟，举翼相蔽亏。",
            "俱来绿潭里，共向白云涯。",
            "音容相眷恋，羽翮两逶迤。",
            "苹萍戏春渚，霜霰遶寒池。",
            "浦沙连岸净，汀树拂潭垂。",
            "年年此游玩，岁岁来追随。",
            "凤凰起丹穴，独向梧桐枝。",
            "鸿雁来紫塞，空忆稻粱肥。",
            "乌啼倦依托，鹤鸣伤别离。",
            "岂若此双禽，飞翻不异林。",
            "刷尾青江浦，交颈紫山岑。",
            "文章负奇色，和鸣多好音。",
            "闻有鸳鸯绮，复有鸳鸯衾。",
            "持为美人赠，勖此故交心。"
        ],
        "notes": "",
        "id": "d49862672f4ad31f6ac76494c63f1faf"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "与东方左史虬修竹篇",
        "preface": "",
        "paragraphs": [
            "龙种生南岳，孤翠郁亭亭。",
            "峰岭上崇崒，烟雨下微冥。",
            "夜闻鼯鼠呌，昼聒泉鹤声。",
            "春风正淡荡，白露已清泠。",
            "哀响激金奏，密色滋玉英。",
            "岁寒霜雪苦，含彩独青青。",
            "岂不厌凝洌，羞比春木荣。",
            "春木有荣歇，此节无凋零。",
            "始愿与金石，终古保坚贞。",
            "不意伶伦子，吹之学凤鸣。",
            "遂偶云和瑟，张乐奏天庭。",
            "妙曲方千变，箫韶亦九成。",
            "信蒙雕斲美，常愿事仙灵。",
            "驱驰翠虬驾，伊郁紫鸾笙。",
            "结交嬴台女，吟弄升天行。",
            "携手登白日，远游戏赤城。",
            "低昂玄鹤舞，断续彩云生。",
            "永随众仙逝，三山游玉京。"
        ],
        "notes": "",
        "id": "da52dd1fad962986bab414a61f97ce8d"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "蓟丘览古赠卢居士藏用七首 轩辕台",
        "preface": "",
        "paragraphs": [
            "北登蓟丘望，求古轩辕台。",
            "应龙已不见，牧马空黄埃。",
            "尚想广成子，遗迹白云隈。"
        ],
        "notes": "",
        "id": "5eb35427d9871537329576d1143a97c0"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "蓟丘览古赠卢居士藏用七首 燕昭王",
        "preface": "",
        "paragraphs": [
            "南登碣石坂，遥望黄金台。",
            "丘陵尽乔木，昭王安在哉。",
            "霸图怅已矣，驱马复归来。"
        ],
        "notes": "",
        "id": "b9f0b83f1956302e066036f635a72ecd"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "蓟丘览古赠卢居士藏用七首 乐生",
        "preface": "",
        "paragraphs": [
            "王道已沦昧，战国竞贪兵。",
            "乐生何感激，仗义下齐城。",
            "雄图竟中夭，遗叹寄阿衡。"
        ],
        "notes": "",
        "id": "35b1efb832b9558db0284660c989d0e0"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "蓟丘览古赠卢居士藏用七首 燕太子",
        "preface": "",
        "paragraphs": [
            "秦王日无道，太子怨亦深。",
            "一闻田光义，匕首赠千金。",
            "其事虽不立，千载为伤心。"
        ],
        "notes": "",
        "id": "e9595dfdf8065c4be4d711c2fc2721a4"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "蓟丘览古赠卢居士藏用七首 田光先生",
        "preface": "",
        "paragraphs": [
            "自古皆有死，狥义良独稀。",
            "奈何燕太子，尚使田生疑。",
            "伏劒诚已矣，感我涕沾衣。"
        ],
        "notes": "",
        "id": "7f552989bab3038154eff29a0bf40005"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "蓟丘览古赠卢居士藏用七首 邹衍",
        "preface": "",
        "paragraphs": [
            "大运沦三代，天人罕有窥。",
            "邹子何寥廓，漫说九瀛垂。",
            "兴亡已千载，今也则无推。"
        ],
        "notes": "",
        "id": "4ab149cc61899fbc253669a34b2da111"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "蓟丘览古赠卢居士藏用七首 郭隗",
        "preface": "",
        "paragraphs": [
            "逢时独为贵，历代非无才。",
            "隗君亦何幸，遂起黄金台。"
        ],
        "notes": "",
        "id": "6d2ab55401459bba53d000dfda288500"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "西还至散关答乔补阙知之",
        "preface": "",
        "paragraphs": [
            "葳蕤苍梧凤，嘹唳白露蝉。",
            "羽翰本非匹，结交何独全。",
            "昔君事胡马，余得奉戎旃。",
            "携手向沙塞，关河缅幽燕。",
            "芳岁几阳止，白日屡徂迁。",
            "功业云台薄，平生玉佩捐。",
            "叹此南归日，犹闻北戍边。",
            "代水不可涉，巴江亦潺湲。",
            "揽衣度函谷，衔涕望秦川。",
            "蜀门自兹始，云山方浩然。"
        ],
        "notes": "",
        "id": "9cc99fa1e86d9d7f69ebc68c23d72279"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "度峡口山赠乔补阙知之王二无竞",
        "preface": "",
        "paragraphs": [
            "峡口大漠南，横绝界中国。",
            "丛石何纷𫄙，赤山复翕赩。",
            "远望多众容，逼之无异色。",
            "崔崒乍孤断，逶迤屡回直。",
            "信关胡马冲，亦距汉边塞。",
            "岂依河山险，将顺休明德。",
            "物壮诚有衰，势雄良易极。",
            "逦迤忽而尽，泱漭平不息。",
            "之子黄金躯，如何此荒域。",
            "云台盛多士，待君丹墀侧。"
        ],
        "notes": "",
        "id": "7380bf035a469a9e2914b971d92538e5"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "题居延古城赠乔十二知之",
        "preface": "",
        "paragraphs": [
            "闻君东山意，宿昔紫芝荣。",
            "沧洲今何在？华髪旅边城。",
            "还汉功既薄，逐胡策未行。",
            "徒嗟白日暮，坐对黄云生。",
            "桂枝芳欲晚，薏苡谤谁明。",
            "无为空自老，含叹负生平。"
        ],
        "notes": "",
        "id": "26857106b9340d2636f21c464e20081f"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "赠赵六贞固二首 一",
        "preface": "",
        "paragraphs": [
            "回中[烽]火入，塞上追兵起。",
            "此时边朔寒，登陇思君子。",
            "东顾望汉京，南山云雾里。"
        ],
        "notes": "",
        "id": "6b7872b55fae896531a1024bf77cff02"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "赠赵六贞固二首 二",
        "preface": "",
        "paragraphs": [
            "赤螭媚其彩，婉娈苍梧泉。",
            "昔者瑯琊子，躬耕亦慨然。",
            "美人岂遐旷，之子乃前贤。",
            "良辰在何许，白日屡颓迁。",
            "道心固微密，神用无留连。",
            "舒可弥宇宙，揽之不盈拳。",
            "蓬莱久芜没，金石徒精坚。",
            "良宝委短褐，闲琴独婵娟。"
        ],
        "notes": "",
        "id": "df91c480c22ba2cc0b0cf1ac457d54bb"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "答韩使同在边",
        "preface": "",
        "paragraphs": [
            "汉家失中策，胡马屡南驱。",
            "闻诏安边使，曾是故人谟。",
            "废书怅怀古，负劒许良图。",
            "出关岁方晏，乘障日多虞。",
            "虏入白登道，烽交紫塞途。",
            "连兵屯北地，清野备东胡。",
            "边城方晏闭，斥堠始昭苏。",
            "复闻韩长孺，辛苦事匈奴。",
            "雨雪颜容改，纵横才位孤。",
            "空怀老臣策，未获赵军租。",
            "但蒙魏侯重，不受谤书诬。",
            "当取金人祭，还歌凯入都。"
        ],
        "notes": "",
        "id": "d676ed9384372f6298cab7f8da4c8bc3"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "征东至淇门答宋十一参军之问",
        "preface": "",
        "paragraphs": [
            "南星中大火，将子涉清淇。",
            "西林改微月，征斾空自持。",
            "碧潭去已远，瑶华折遗谁。",
            "若问辽阳戍，悠悠天际旗。"
        ],
        "notes": "",
        "id": "3593eb5fd0f937c23d44361a860b2bd5"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "答洛阳主人",
        "preface": "",
        "paragraphs": [
            "平生白云志，早爱赤松游。",
            "事亲恨未立，从宦此中州。",
            "主人亦何问，旅客非悠悠。",
            "方谒明天子，清宴奉良筹。",
            "再取连城璧，三陟平津侯。",
            "不然拂衣去，归从海上鸥。",
            "宁随当代子，倾侧且沈浮。"
        ],
        "notes": "",
        "id": "f5ae3461008b6fc582f82dfecff8a6ae"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "酬晖上人秋夜山亭有赠",
        "preface": "",
        "paragraphs": [
            "皎皎白林秋，微微翠山静。",
            "禅居感物变，独坐开轩屏。",
            "风泉夜声杂，月露宵光冷。",
            "多谢忘机人，尘忧未能整。"
        ],
        "notes": "",
        "id": "361644879f3bb92b5bef10de04ea1f18"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "酬李参军崇嗣旅馆见赠",
        "preface": "",
        "paragraphs": [
            "昨夜银河畔，星文犯遥汉。",
            "今朝紫气新，物色果逢真。",
            "言从天上落，乃是地仙人。",
            "白璧疑冤楚，乌裘似入秦。",
            "摧藏多古意，历览备艰辛。",
            "乐广云虽覩，夷吾风未春。",
            "凤歌空有问，龙性讵能驯。",
            "宝劒终应出，骊珠会见珍。",
            "未及冯公老，何惊孺子贫。",
            "青云傥可致，北海忆孙宾。"
        ],
        "notes": "",
        "id": "202596c92c5d5d0c140eeefb5d6b5348"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "酬晖上人夏日林泉",
        "preface": "",
        "paragraphs": [
            "闻道白云居，窈窕青莲宇。",
            "岩泉万丈流，树石千年古。",
            "林卧对轩窗，山阴满庭户。",
            "方释尘事劳，从君袭兰杜。"
        ],
        "notes": "",
        "id": "b4dac930eb3bd61d88913efb3fb9cb15"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "同宋参军之问梦赵六赠卢陈二子之作",
        "preface": "",
        "paragraphs": [
            "晓霁望嵩丘，白云半岩足。",
            "氛氲涵翠微，宛如嬴台曲。",
            "故人昔所尚，幽琴歌断续。",
            "变化竟无常，人琴遂两亡。",
            "白云失处所，梦想暧容光。",
            "畴昔疑缘业，儒道两相妨。",
            "前期许幽报，迨此尚茫茫。",
            "晤言既已失，感叹情何一。",
            "始忆携手期，云台与峨眉。",
            "达兼济天下，穷独善其时。",
            "诸君推管乐，之子慕巢夷。",
            "奈何苍生望，卒为黄绶欺。",
            "铭鼎功未立，山林事亦微。",
            "抚孤一流恸，怀旧日暌违。",
            "卢子尚高节，终南卧松雪。",
            "宋侯逢圣君，骖驭游青云。",
            "而我独蹭蹬，语默道犹屯。",
            "征戍在辽阳，蹉跎草再黄。",
            "丹丘恨不及，白露已苍苍。",
            "远闻山阳赋，感涕下沾裳。"
        ],
        "notes": "",
        "id": "6312454f2444bf494b3ec81195e7b1c9"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "送别出塞",
        "preface": "",
        "paragraphs": [
            "平生闻高义，书劒百夫雄。",
            "言登青云去，非此白头翁。",
            "胡兵屯塞下，汉骑属云中。",
            "君为白马将，腰佩骍角弓。",
            "单于不敢射，天子伫深功。",
            "蜀山余方隐，良会何时同。"
        ],
        "notes": "",
        "id": "eaf4c858d0bc14999267d9da3b24a5ee"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "登蓟丘楼送贾兵曹入都",
        "preface": "",
        "paragraphs": [
            "东山宿昔意，北征非我心。",
            "孤负平生愿，感涕下沾襟。",
            "暮登蓟楼上，永望燕山岑。",
            "辽海方漫漫，胡沙飞且深。",
            "峨眉杳如梦，仙子曷由寻。",
            "击劒起叹息，白日忽西沈。",
            "闻君洛阳使，因子寄南音。"
        ],
        "notes": "",
        "id": "474e029231ad434726dd1be4f695111f"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "夏日晖上人房别李参军崇嗣",
        "preface": "",
        "paragraphs": [
            "四十九变化，一十三死生。",
            "翕忽玄黄里，驱驰风雨情。",
            "是非纷妄作，宠辱坐相惊。",
            "至人独幽鉴，窈窕随昏明。",
            "咫尺山河道，轩窗日月庭。",
            "别离焉足问，悲乐固能幷。",
            "我辈何为尔，栖皇犹未平。",
            "金台可攀陟，宝界绝将迎。",
            "户牖观天地，阶基上杳冥。",
            "自超三界乐，安知万里征。",
            "中国要荒内，人寰宇宙荣。",
            "弦望如朝夕，宁嗟蜀道行。"
        ],
        "notes": "",
        "id": "05183cf1ec7e80904989a8718ca91ea5"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "秋园卧病呈晖上人",
        "preface": "",
        "paragraphs": [
            "幽寂旷日遥，林园转清密。",
            "疲疴澹无豫，独坐泛瑶瑟。",
            "怀挟万古情，忧虞百年疾。",
            "绵绵多滞念，忽忽每如失。",
            "缅想赤松游，高寻白云逸。",
            "荣吝始都丧，幽人遂贞吉。",
            "图书纷满床，山水蔼盈室。",
            "宿昔心所尚，平生自兹毕。",
            "愿言谁见知，梵筵有同术。",
            "八月高秋晚，凉风正萧瑟。"
        ],
        "notes": "",
        "id": "d02f18b1d58cb6955978975ba52df5de"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "登泽州城北楼䜩",
        "preface": "",
        "paragraphs": [
            "平生倦游者，观化久无穷。",
            "复来登此国，临望与君同。",
            "坐见秦兵垒，遥闻赵将雄。",
            "武安君何在，长平事已空。",
            "且歌玄云曲，御酒舞薰风。",
            "勿使青衿子，嗟尔白头翁。"
        ],
        "notes": "",
        "id": "15726eb959fe59b1b5fd2f08a7728fee"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "山水粉图",
        "preface": "",
        "paragraphs": [
            "山图之白云兮，若巫山之高丘。",
            "纷群翠之鸿溶，又似蓬瀛海水之周流。",
            "信夫人之好道，爱云山以幽求。"
        ],
        "notes": "",
        "id": "4e93459cb76fea1ea239dfff8ccdc599"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "彩树歌",
        "preface": "",
        "paragraphs": [
            "嘉锦筵之珍树兮，错众彩之氛氲。",
            "状瑶台之微月，点巫山之朝云。",
            "青春兮不可逢，况蕙色之增芬。",
            "结芳意而谁赏，怨绝世之无闻。",
            "红荣碧艳坐看歇，素华流年不待君。",
            "故吾思昆仑之琪树，厌桃李之缤纷。"
        ],
        "notes": "",
        "id": "c733aecc280bd80c3139d1729cd69f07"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "春台引",
        "preface": "",
        "paragraphs": [
            "感阳春兮生碧草之油油，怀宇宙以伤远，登高台而写忧。",
            "迟美人兮不见，恐青岁之遂遒。",
            "从毕公以酣饮，寄林塘而一留。",
            "采芳荪于北渚，忆桂树于南州。",
            "何云木之美丽，而池馆之崇幽。",
            "星台秀士，月旦诸子。",
            "嘉青鸟之辰，迎火龙之始。",
            "挟宝书与瑶瑟，芳蕙华而兰靡。",
            "乃掩白苹，藉绿芷。",
            "酒既醉，乐未已。",
            "击青钟，歌渌水。",
            "怨青春之萎绝，赠瑶台之旖旎。",
            "愿一见而道意，结众芳之绸缪。",
            "曷余情之荡漾，瞩青云以增愁。",
            "怅三山之飞鹤，忆海上之白鸥。",
            "重曰：群仙去兮青春颓，岁华歇兮黄鸟哀。",
            "富贵荣乐几时兮，朱宫碧堂生青苔，白云兮归来。"
        ],
        "notes": "",
        "id": "78d3fee47933cfddf11ed92a3f57c994"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "登幽州台歌",
        "preface": "",
        "paragraphs": [
            "前不见古人，后不见来者。",
            "念天地之悠悠，独怆然而涕下。"
        ],
        "notes": "",
        "id": "12fd7a9731e8472def4c0dcedcb67566"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "喜马参军相遇醉歌",
        "preface": "",
        "paragraphs": [
            "独幽默以三月兮，深林潜居。",
            "时岁忽兮，孤愤遐吟。",
            "谁知我心，孺子孺子，其可与理分。"
        ],
        "notes": "",
        "id": "baecb9ee9d16279ee0b81b24edd3a8cf"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "度荆门望楚",
        "preface": "",
        "paragraphs": [
            "遥遥去巫峡，望望下章台。",
            "巴国山川尽，荆门烟雾开。",
            "城分苍野外，树断白云隈。",
            "今日狂歌客，谁知入楚来。"
        ],
        "notes": "",
        "id": "95fec777bf03f4de9e06c270c4cdeaf8"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "晚次乐乡县",
        "preface": "",
        "paragraphs": [
            "故乡杳无际，日暮且孤征。",
            "川原迷旧国，道路入边城。",
            "野戍荒烟断，深山古木平。",
            "如何此时恨，噭噭夜猿鸣。"
        ],
        "notes": "",
        "id": "1406a20969de552ec0ce3b4a6f452e56"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "同王员外雨后登开元寺南楼因酬晖上人独坐山亭有赠",
        "preface": "",
        "paragraphs": [
            "钟梵经行罢，香林坐入禅。",
            "岩庭交杂树，石濑泻鸣泉。",
            "水月心方寂，云霞思独玄。",
            "宁知人世里，疲病得攀缘。"
        ],
        "notes": "",
        "id": "1a00a32fa6f79b26e4562f952e3c451f"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "东征答朝臣相送",
        "preface": "",
        "paragraphs": [
            "平生白云意，疲薾愧为雄。",
            "君王谬殊宠，旌节此从戎。",
            "挼绳当系虏，单马岂邀功。",
            "孤劒将何托，长谣塞上风。"
        ],
        "notes": "",
        "id": "3403ed51cc31664b3c2439aceae8fb0f"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "咏主人壁上画鹤寄乔主簿崔著作",
        "preface": "",
        "paragraphs": [
            "古壁仙人画，丹青尚有文。",
            "独舞纷如雪，孤飞暧似云。",
            "自矜彩色重，宁忆故池群。",
            "江海联翩翼，长鸣谁复闻。"
        ],
        "notes": "",
        "id": "adb23998add9296564cd01b4367e9883"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "居延海树闻莺同作",
        "preface": "",
        "paragraphs": [
            "边地无芳树，莺声忽听新。",
            "间关如有意，愁绝若怀人。",
            "明妃失汉宠，蔡女没胡尘。",
            "坐闻应落泪，况忆故园春。"
        ],
        "notes": "",
        "id": "e0e92ca34b716c7c41bffa622231020d"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "题李三书斋",
        "preface": "",
        "paragraphs": [
            "灼灼青春仲，悠悠白日升。",
            "声容何足恃，荣吝坐相矜。",
            "愿与金庭会，将待玉书征。",
            "还丹应有术，烟驾共君乘。"
        ],
        "notes": "",
        "id": "f9a82e0c0c0b331147498b4330ba550a"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "送魏大从军",
        "preface": "",
        "paragraphs": [
            "匈奴犹未灭，魏绛复从戎。",
            "怅别三河道，言追六郡雄。",
            "雁山横代北，狐塞接云中。",
            "勿使燕然上，惟留汉将功。"
        ],
        "notes": "",
        "id": "0ea7559db24ea662048a3c4a5f64060e"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "送殷大入蜀",
        "preface": "",
        "paragraphs": [
            "禺山金碧路，此地饶英灵。",
            "送君一为别，凄断故乡情。",
            "片云生极浦，斜日隐离亭。",
            "坐看征骑没，惟见远山青。"
        ],
        "notes": "",
        "id": "9b2bdf29bf59fe9959b92ad0dff86386"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "落第西还别刘祭酒高明府",
        "preface": "",
        "paragraphs": [
            "别馆分周国，归骖入汉京。",
            "地连函谷塞，川接广阳城。",
            "望迥楼台出，途遥烟雾生。",
            "莫言长落羽，贫贱一交情。"
        ],
        "notes": "",
        "id": "66c3206e8433ea3826e64ef5fa39f21c"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "落第西还别魏四懔",
        "preface": "",
        "paragraphs": [
            "转蓬方不定，落羽自惊弦。",
            "山水一为别，欢娱复几年。",
            "离亭暗风雨，征路入云烟。",
            "还因北山迳，归守东陂田。"
        ],
        "notes": "",
        "id": "276b80fad7371125871a98da0fd2f37b"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "送客",
        "preface": "",
        "paragraphs": [
            "故人洞庭去，杨柳春风生。",
            "相送河洲晚，苍茫别思盈。",
            "白苹已堪把，绿芷复含荣。",
            "江南多桂树，归客赠生平。"
        ],
        "notes": "",
        "id": "8d0967d4e3220ee17b6390f05cc74f7f"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "春夜别友人二首 一",
        "preface": "",
        "paragraphs": [
            "银烛吐青烟，金樽对绮筵。",
            "离堂思琴瑟，别路遶山川。",
            "明月隐高树，长河没晓天。",
            "悠悠洛阳道，此会在何年。"
        ],
        "notes": "",
        "id": "cdaf112ccd3d2df6e7f7a62558b471e7"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "春夜别友人二首 二",
        "preface": "",
        "paragraphs": [
            "紫塞白云断，青春明月初。",
            "对此芳樽夜，离忧怅有余。",
            "清冷花露满，滴沥檐宇虚。",
            "怀君欲何赠，愿上大臣书。"
        ],
        "notes": "",
        "id": "d676d217c9d202e8ccab34595a80f787"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "遂州南江别乡曲故人",
        "preface": "",
        "paragraphs": [
            "楚江复为客，征棹方悠悠。",
            "故人悯追送，置酒此南洲。",
            "平生亦何恨，夙昔在林丘。",
            "违此乡山别，长谣去国愁。"
        ],
        "notes": "",
        "id": "10ef3b4dd0365ed9d9026d0e1fb9fdff"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "送东莱王学士无竞",
        "preface": "",
        "paragraphs": [
            "宝劒千金买，平生未许人。",
            "怀君万里别，持赠结交亲。",
            "孤松宜晚岁，众木爱芳春。",
            "已矣将何道，无令白首新。"
        ],
        "notes": "",
        "id": "3b8d761baa2868fb530d94f1d0946db5"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "送梁李二明府",
        "preface": "",
        "paragraphs": [
            "负书犹在汉，怀策未闻秦。",
            "复此穷秋日，芳樽别故人。",
            "黄金装屡尽，白首契逾新。",
            "空羡双凫舄，俱飞向玉轮。"
        ],
        "notes": "",
        "id": "04c45e71e474fff88ca980200ce5704c"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "送魏兵曹使嶲州得登字",
        "preface": "",
        "paragraphs": [
            "阳山淫雾雨，之子慎攀登。",
            "羗笮多珍宝，人言有爱憎。",
            "欲酬明主惠，当尽使臣能。",
            "勿以王阳道，迢递畏崚嶒。"
        ],
        "notes": "",
        "id": "2f15cd459a1f0e3c67fab923cfeab028"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "送著作佐郎崔融等从梁王东征",
        "preface": "",
        "paragraphs": [
            "金天方肃杀，白露始专征。",
            "王师非乐战，之子慎佳兵。",
            "海气侵南部，边风扫北平。",
            "莫卖卢龙塞，归邀麟阁名。"
        ],
        "notes": "",
        "id": "6f6a32f30d037289733b279f35c87231"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "春晦饯陶七于江南同用风字",
        "preface": "",
        "paragraphs": [
            "黄鹤烟云去，青江琴酒同。",
            "离帆方楚越，沟水复西东。",
            "芙蓉生夏浦，杨柳送春风。",
            "明日相思处，应对菊花丛。"
        ],
        "notes": "",
        "id": "c830d541dcc46869b4c84272912c5503"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "喜遇冀侍御珪崔司议泰之二使",
        "preface": "",
        "paragraphs": [
            "谢病南山下，幽卧不知春。",
            "使星入东井，云是故交亲。",
            "惠风吹宝瑟，微月忆清真。",
            "凭轩一留醉，江海寄情人。"
        ],
        "notes": "",
        "id": "9fad8c34e0bf37357aee14dcb2de02bc"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "登蓟城西北楼送崔著作融入都",
        "preface": "",
        "paragraphs": [
            "蓟楼望燕国，负劒喜兹登。",
            "清规子方奏，单戟我无能。",
            "仲冬边风急，云汉复霜棱。",
            "慷慨竟何道，西南恨失朋。"
        ],
        "notes": "",
        "id": "dd37c60439729f192161fc60e2c77e04"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "月夜有怀",
        "preface": "",
        "paragraphs": [
            "美人挟赵瑟，微月在西轩。",
            "寂寞夜何久，殷勤玉指繁。",
            "清光委衾枕，遥思属湘沅。",
            "空帘隔星汉，犹梦感精魂。"
        ],
        "notes": "",
        "id": "83c8089e04c2e26a93d43ad21b0153d2"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "夏日游晖上人房",
        "preface": "",
        "paragraphs": [
            "山水开精舍，琴歌列梵筵。",
            "人疑白楼赏，地似竹林禅。",
            "对户池光乱，交轩岩翠连。",
            "色空今已寂，乘月弄澄泉。"
        ],
        "notes": "",
        "id": "ddb65ad8c7119e28ecb6f56d3eb3591b"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "春日登金华观",
        "preface": "",
        "paragraphs": [
            "白玉仙台古，丹丘别望遥。",
            "山川乱云日，楼榭入烟霄。",
            "鹤舞千年树，虹飞百尺桥。",
            "还疑赤松子，天路坐相邀。"
        ],
        "notes": "",
        "id": "bd1d65b2aaead1e0edc2730d2a509fe5"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "群公集毕氏林亭",
        "preface": "",
        "paragraphs": [
            "金门有遗世，鼎实恣和邦。",
            "默语谁能识，琴樽寄北窗。",
            "子牟恋魏阙，渔父爱沧江。",
            "良时信同此，岁晚迹难双。"
        ],
        "notes": "",
        "id": "3b099e4064c341256b868248c5e540a3"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "宴胡楚真禁所",
        "preface": "",
        "paragraphs": [
            "人生固有命，天道信无言。",
            "青绳一相点，白璧遂成冤。",
            "请室闲逾邃，幽庭春未暄。",
            "寄谢韩安国，何惊狱吏尊。"
        ],
        "notes": "",
        "id": "34efaf6ad237611eb5366c00a9131fdd"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "魏氏园林人赋一物得秋亭萱草",
        "preface": "",
        "paragraphs": [
            "昔时幽径里，荣耀杂春丛。",
            "今来玉墀上，销歇畏秋风。",
            "细叶犹含绿，鲜花未吐红。",
            "忘忧谁见赏，空此北堂中。"
        ],
        "notes": "",
        "id": "5a5cb5b7f12be4e98fdfe98aec4c81a3"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "晦日宴高氏林亭",
        "preface": "",
        "paragraphs": [
            "寻春游上路，追宴入山家。",
            "主第簪缨满，皇州景望华。",
            "玉池初吐溜，珠树始开花。",
            "欢娱方未极，林阁散余霞。"
        ],
        "notes": "",
        "id": "ddf8563f142e7fbbbfd549acfb4a2c23"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "晦日重宴高氏林亭",
        "preface": "",
        "paragraphs": [
            "公子好追随，爱客不知疲。",
            "象筵开玉馔，翠羽饰金巵。",
            "此时高宴所，讵减习家池。"
        ],
        "notes": "",
        "id": "eba2343361ff3f078ea40ecaa9d89a88"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "上元夜效小庾体",
        "preface": "",
        "paragraphs": [
            "三五月华新，遨游逐上春。",
            "相邀洛城曲，追宴小平津。",
            "楼上看珠妓，车中见玉人。",
            "芳宵殊未极，随意守灯轮。"
        ],
        "notes": "",
        "id": "0c67282dd130ed042e51c992e8c984b0"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "洛城观酺应制",
        "preface": "",
        "paragraphs": [
            "圣人信恭己，天命允昭回。",
            "苍极神功被，青云秘箓开。",
            "垂衣受金册，张乐宴瑶台。",
            "云凤休征满，鱼龙杂戏来。",
            "崇恩逾五日，惠泽畅三才。",
            "玉帛群臣醉，徽章缛礼该。",
            "方覩升中禅，言观拜洛回。",
            "微臣固多幸，敢上万年杯。"
        ],
        "notes": "",
        "id": "54d5ed39cb460b2bf33dd9c964c79c26"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "奉和皇帝上礼抚事述怀应制",
        "preface": "",
        "paragraphs": [
            "大君忘自我，应运居紫宸。",
            "揖让期明辟，讴歌且顺人。",
            "轩宫帝图盛，皇极礼容申。",
            "南面朝万国，东堂会百神。",
            "云陛旗常满，天庭玉帛陈。",
            "钟石和睿思，雷雨被深仁。",
            "承平信娱乐，王业本艰辛。",
            "愿罢瑶池宴，来观农扈春。",
            "卑宫昭夏德，尊老睦尧亲。",
            "微臣敢拜手，歌舞颂维新。"
        ],
        "notes": "",
        "id": "faeb176145c01f37437992beb5fca928"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "酬田逸人游岩见寻不遇题隐居里壁",
        "preface": "",
        "paragraphs": [
            "游人献书去，薄暮返灵台。",
            "传道寻仙友，青囊卖卜来。",
            "闻莺忽相访，题凤久裴回。",
            "石髓空盈握，金经秘不开。",
            "还疑缝掖子，复似洛阳才。"
        ],
        "notes": "",
        "id": "8c938daa0ff3e5c62c1371cf9dfced48"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "白帝城怀古",
        "preface": "",
        "paragraphs": [
            "日落沧江晚，停桡问土风。",
            "城临巴子国，台没汉王宫。",
            "荒服任周甸，深山尚禹功。",
            "岩悬青壁断，地险碧流通。",
            "古木生云际，孤帆出雾中。",
            "川途去无限，客思坐何穷。"
        ],
        "notes": "",
        "id": "83f85fccb9c1fbb0772ae0cbd6035737"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "岘山怀古",
        "preface": "",
        "paragraphs": [
            "秣马临荒甸，登高览旧都。",
            "犹悲堕泪碣，尚想卧龙图。",
            "城邑遥分楚，山川半入吴。",
            "丘陵徒自出，贤圣几凋枯。",
            "野树苍烟断，津楼晚气孤。",
            "谁知万里客，怀古正踌蹰。"
        ],
        "notes": "",
        "id": "eb63e8147ffb3e98988913eeeb4b3fb3"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "宿空舲峡青树邨浦",
        "preface": "",
        "paragraphs": [
            "的的明月水，啾啾寒夜猿。",
            "客思浩方乱，洲浦寂无喧。",
            "忆作千金子，宁知九逝魂。",
            "虚闻事朱阙，结绶骛华轩。",
            "委别高堂爱，窥觎明主恩。",
            "今成转蓬去，叹息复何言。"
        ],
        "notes": "",
        "id": "2e816dbbc1ca913673256eeaf732fa3e"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "宿襄河驿浦",
        "preface": "",
        "paragraphs": [
            "沿流辞北渚，结缆宿南洲。",
            "合岸昏初夕，廻塘暗不流。",
            "卧闻塞鸿断，坐听峡猿愁。",
            "沙浦明如月，汀葭晦若秋。",
            "不及能鸣雁，徒思海上鸥。",
            "天河殊未晓，沧海信悠悠。"
        ],
        "notes": "",
        "id": "03d39be50c0b65b4614e20420284a5f3"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "赠严仓曹乞推命录",
        "preface": "",
        "paragraphs": [
            "少学纵横术，游楚复游燕。",
            "栖遑长委命，富贵未知天。",
            "闻道沈冥客，青囊有秘篇。",
            "九宫探万象，三算极重玄。",
            "愿奉唐生诀，将知跃马年。",
            "非同墨翟问，空滞杀龙川。"
        ],
        "notes": "",
        "id": "5a59c785a24c3b4219abc9b1b2f912cf"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "和陆明府赠将军重出塞",
        "preface": "",
        "paragraphs": [
            "忽闻天上将，关塞重横行。",
            "始返楼兰国，还向朔方城。",
            "黄金装战马，白羽集神兵。",
            "星月开天阵，山川列地营。",
            "晚风吹画角，春色耀飞旌。",
            "宁知班定远，犹是一书生。"
        ],
        "notes": "",
        "id": "fe842c6184d1f45e0b682183ace82295"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "江上暂别萧四刘三旋欣接遇",
        "preface": "",
        "paragraphs": [
            "昨夜沧江别，言乖天汉游。",
            "宁期此相遇，尚接武陵洲。",
            "结绶还逢育，衔杯且对刘。",
            "波潭一弥弥，临望几悠悠。",
            "山水丹青杂，烟云紫翠浮。",
            "终愧神仙友，来接野人舟。"
        ],
        "notes": "",
        "id": "dd2feb3c71193b33d363ffa2e22ae86a"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "秋日遇荆州府崔兵曹使宴",
        "preface": "",
        "paragraphs": [
            "𬨎轩凤皇使，林薮鹖鸡冠。",
            "江湖一相许，云雾坐交欢。",
            "兴尽崔亭伯，言忘释道安。",
            "林光稍欲暮，岁物已将阑。",
            "古树苍烟断，虚亭白露寒。",
            "瑶琴山水曲，今日为君弹。"
        ],
        "notes": "",
        "id": "2a6a9a692094cd10bfa2280bb18a6c12"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "卧病家园",
        "preface": "",
        "paragraphs": [
            "世上无名子，人间岁月赊。",
            "纵横策已弃，寂寞道为家。",
            "卧病谁能问，闲居空物华。",
            "犹忆灵台友，栖真隐太霞。",
            "还丹奔日御，却老饵云芽。",
            "宁知白社客，不厌青门瓜。"
        ],
        "notes": "",
        "id": "48020a922ffa811fe7a85f01fa4ecd4b"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "于长史山池三日曲水宴",
        "preface": "",
        "paragraphs": [
            "摘兰藉芳月，祓宴坐廻汀。",
            "泛滟清流满，葳蕤白芷生。",
            "金弦挥赵瑟，玉指弄秦筝。",
            "岩榭风光媚，郊园春树平。",
            "烟花飞御道，罗绮照昆明。",
            "日落红尘合，车马乱纵横。"
        ],
        "notes": "",
        "id": "a2753fad461792cfbde3cd44d2b0d89d"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "合州津口别舍弟至东阳峡步趂不及眷然有忆作以示之",
        "preface": "",
        "paragraphs": [
            "江潭共为客，洲浦独迷津。",
            "思积芳庭树，心断白眉人。",
            "同衾成楚越，别岛类胡秦。",
            "林岸随天转，云峰逐望新。",
            "遥遥终不见，默默坐含嚬。",
            "念别疑三月，经游未一旬。",
            "孤舟多逸兴，谁共尔为邻。"
        ],
        "notes": "",
        "id": "ab41b3ff3d472a8b8499a2f21080bcf9"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "万州晓发放舟乘涨还寄蜀中亲朋",
        "preface": "",
        "paragraphs": [
            "空蒙岩雨霁，烂熳晓云归。",
            "啸旅乘明发，奔桡骛断矶。",
            "苍茫林岫转，络绎涨涛飞。",
            "远岸孤烟出，遥峰曙日微。",
            "前瞻未能眴，坐望已相依。",
            "曲直多今古，经过失是非。",
            "还期方浩浩，征思日𬴂𬴂。",
            "寄谢千金子，江海事多违。"
        ],
        "notes": "",
        "id": "d6ecd8115612d871367a474d480aadda"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "入峭峡安居谿伐木谿源幽邃林岭相映有奇致焉",
        "preface": "",
        "paragraphs": [
            "肃徒歌伐木，骛檝漾轻舟。",
            "靡迤随廻水，潺湲溯浅流。",
            "烟沙分两岸，露岛夹双洲。",
            "古树连云密，交峰入浪浮。",
            "岩潭相映媚，谿谷屡环周。",
            "路迥光逾逼，山深兴转幽。",
            "麕鼯寒思晚，猿鸟暮声秋。",
            "誓息兰台策，将从桂树游。",
            "因书谢亲爱，千岁觅蓬丘。"
        ],
        "notes": "",
        "id": "a40414cc3fd80dd42aa28e8af067f018"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "入东阳峡与李明府舟前后不相及",
        "preface": "",
        "paragraphs": [
            "东岩初解缆，南浦遂离群。",
            "出没同洲岛，沿洄异渚𣸣。",
            "风烟犹可望，歌笑浩难闻。",
            "路转青山合，峰廻白日曛。",
            "奔涛上漫漫，积水下沄沄。",
            "倏忽犹疑及，差池复两分。",
            "离离间远树，蔼蔼没遥氛。",
            "地上巴陵道，星连牛斗文。",
            "孤狖啼寒月，哀鸿呌断云。",
            "仙舟不可见，摇思坐氛氲。"
        ],
        "notes": "",
        "id": "e84d8d0eec845f0fd83f5601ba18f612"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "同旻上人伤寿安傅少府",
        "preface": "",
        "paragraphs": [
            "生涯良浩浩，天命固谆谆。",
            "闻道神仙尉，怀德遂为邻。",
            "畴昔逢尧日，衣冠仕汉辰。",
            "交游纷若凤，词翰宛如麟。",
            "太息劳黄绶，长思谒紫宸。",
            "金兰徒有契，玉树已埋尘。",
            "把臂虽无托，平生固亦亲。",
            "援琴一流涕，旧馆几沾巾。",
            "杳杳泉中夜，悠悠世上春。",
            "幽明长隔此，歌哭为何人。"
        ],
        "notes": "",
        "id": "7ff52395bfcafe54afc0595db5715c19"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "南山家园林木交映盛夏五月幽然清凉独坐思远率成十韵",
        "preface": "",
        "paragraphs": [
            "寂寥守寒巷，幽独卧空林。",
            "松竹生虚白，阶庭横古今。",
            "郁蒸炎夏晚，栋宇閟清阴。",
            "轩窗交紫霭，簷户对苍岑。",
            "凤蕴仙人箓，鸾歌素女琴。",
            "忘机委人代，闭牖察天心。",
            "蛱蝶怜红药，蜻蜓爱碧浔。",
            "坐观万象化，方见百年侵。",
            "扰扰将何息，青青长苦吟。",
            "愿随白云驾，龙鹤相招寻。"
        ],
        "notes": "",
        "id": "eb47e9b11fa202cb6d46902481b3fabf"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "还至张掖古城闻东军告捷赠韦五虚己",
        "preface": "",
        "paragraphs": [
            "孟秋首归路，仲月旅边亭。",
            "闻道兰山战，相邀在井陉。",
            "屡鬬关月满，三捷虏云平。",
            "汉军追北地，胡骑走南庭。",
            "君为幕中士，畴昔好言兵。",
            "白虎锋应出，青龙阵几成。",
            "披图见丞相，按节入咸京。",
            "宁知玉门道，翻作陇西行。",
            "北海朱旄落，东归白露生。",
            "纵横未得意，寂寞寡相迎。",
            "负劒空叹息，苍茫登古城。"
        ],
        "notes": "",
        "id": "1a93d3d72b11fc169b13717260f0b1b1"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "题祀山烽树赠乔十二侍御",
        "preface": "",
        "paragraphs": [
            "汉庭荣巧宦，云阁薄边功。",
            "可怜骢马使，白首为谁雄。"
        ],
        "notes": "",
        "id": "251a557826282eb844fa9821117e9260"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "初入峡苦风寄故乡亲友",
        "preface": "",
        "paragraphs": [
            "故乡今日友，欢会坐应同。",
            "宁知巴峡路，辛苦石尤风。"
        ],
        "notes": "",
        "id": "8633e176839bb05bb3882e0d27f96fc8"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "题田洗马游岩桔槔",
        "preface": "",
        "paragraphs": [
            "望苑长为客，商山遂不归。",
            "谁怜北陵井，未息汉阴机。"
        ],
        "notes": "",
        "id": "0b935d2e945c934501916556371f35d0"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "古意题徐令壁",
        "preface": "",
        "paragraphs": [
            "白云苍梧来，氛氲万里色。",
            "闻君太平世，栖泊灵台侧。"
        ],
        "notes": "",
        "id": "6aec110182f652a955ce8e04391fa801"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "赠别冀侍御崔司议",
        "preface": "",
        "paragraphs": [
            "有道君匡国，无闷余在林。",
            "白云峨眉上，岁晚来相寻。"
        ],
        "notes": "",
        "id": "db639c6816205134617b2e63346973f9"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "三月三日宴王明府山亭",
        "preface": "",
        "paragraphs": [
            "暮春嘉月，上巳芳辰。",
            "群公禊饮，于洛之滨。",
            "奕奕车骑，粲粲都人。",
            "连帷竞野，袨服缛津。",
            "青郊树密，翠渚萍新。",
            "今我不乐，含意□申。"
        ],
        "notes": "",
        "id": "0ccf4ded31d6b3f4957fafe856672570"
    },
    {
        "author": "陈子昂",
        "dynasty": "唐",
        "type": "诗",
        "rhythmic": "",
        "title": "座右铭（《陈伯玉集》未收）",
        "preface": "",
        "paragraphs": [
            "事父尽孝敬，事君端忠贞。",
            "兄弟敦和睦，朋友笃信诚。",
            "从官重公慎，立身贵廉明。",
            "待士慕谦让，莅民尚宽平。",
            "理讼惟正直，察狱必审情。",
            "谤议不足怨，宠辱讵须惊？",
            "处[满]（蒲）常惮溢，居高本虑倾。",
            "诗、礼固可学，郑、卫不足听。",
            "幸能修实操，何俟钧虚声？",
            "白珪玷可灭，黄金诺不轻。",
            "秦穆饮盗马，楚客报绝缨。",
            "言行既无择，存殁自扬名。",
            "（《文苑英华》七九〇《铭》）。"
        ],
        "notes": "",
        "id": "2071f32f0f99d563ba376e135edc3f5f"
    }
]