[
    {
        "author": "曹真人",
        "dynasty": "唐",
        "type": "诗",
        "rhythmic": "",
        "title": "还丹口诀",
        "preface": "",
        "paragraphs": [
            "捉取东青龙，配与西白虎。",
            "更将南朱雀，会偶北玄武。",
            "四者穷其根，本来同宗祖。",
            "世人不知深，众石多错悮。",
            "不解演阴阳，配合为夫妇。",
            "阴阳气本变，始得俱相聚。",
            "就中最妙者，须得中央土。",
            "泥𬬻不假法，运火心须苦。",
            "一日两卦候，进退依节度。",
            "细穷日月盈，莫遣失风雨。",
            "十月还丹成，身除贫病苦。",
            "沧海与桑田，变时君治覩。",
            "谁人得吾道，不得轻取与。",
            "容易泄天机，谪罚殃七祖。",
            "（《大还丹照鉴》）。"
        ],
        "notes": "",
        "id": "84c4e6d7312d3b41141a3a5a40fee011"
    }
]