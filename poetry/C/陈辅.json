[
    {
        "author": "陈辅",
        "dynasty": "宋",
        "type": "诗",
        "rhythmic": "",
        "title": "访杨湖阴不遇因题其门",
        "preface": "",
        "paragraphs": [
            "北山松枌未飘花，白下风轻麦脚斜。",
            "身似旧时王谢燕，一年一度到君家。"
        ],
        "notes": "",
        "id": "8f65b9e62f8901b053dee7e17ceae485"
    },
    {
        "author": "陈辅",
        "dynasty": "宋",
        "type": "诗",
        "rhythmic": "",
        "title": "上荆公生辰",
        "preface": "",
        "paragraphs": [
            "十月江南已得霜，相君门客小山房。",
            "冬深柏子和香扫，准备生辰作好香。"
        ],
        "notes": "",
        "id": "a5cb6d24d018940d9a05032ccd2172b5"
    },
    {
        "author": "陈辅",
        "dynasty": "宋",
        "type": "诗",
        "rhythmic": "",
        "title": "题所居",
        "preface": "",
        "paragraphs": [
            "湖水山云绕县斜，茂林修竹野人家。",
            "宿酲过午无人问，卧听东风扫落花。"
        ],
        "notes": "",
        "id": "8f3bd99ebbf52e757f44574ffcc07d1e"
    },
    {
        "author": "陈辅",
        "dynasty": "宋",
        "type": "诗",
        "rhythmic": "",
        "title": "梁父吟",
        "preface": "",
        "paragraphs": [
            "梁父吟，泰山之顶可埋金。",
            "噫嘻蜀道徒崎嵚，南风来舜琴。",
            "梁父吟，佳人未偶频伤心。",
            "四时有恨秋偏深，绿丝空满簪。"
        ],
        "notes": "",
        "id": "1cb22e6c104d8207216d588ae2c04427"
    },
    {
        "author": "陈辅",
        "dynasty": "宋",
        "type": "诗",
        "rhythmic": "",
        "title": "湖上有作",
        "preface": "",
        "paragraphs": [
            "平湖共天远，浸月坐寒光。",
            "乘流溯荃璧，掉舟寻药房。",
            "佳人折轻荷，随风来珍香。",
            "顾盼但微笑，眉宇何清扬。",
            "日暮共携手，遥指烟中湘。"
        ],
        "notes": "",
        "id": "6a00bee4573c0f6ce16694510ece6e68"
    },
    {
        "author": "陈辅",
        "dynasty": "宋",
        "type": "诗",
        "rhythmic": "",
        "title": "题茅山",
        "preface": "",
        "paragraphs": [
            "积金峰顶作屏遮，宝阁横空叠彩霞。",
            "鹤驾往来茅许宅，龙𫐌交会郭杨家。",
            "洞天有望人如玉，尘世休观事若麻。",
            "我是方台旧僚友，盍寻归路种云芽。"
        ],
        "notes": "",
        "id": "64dad90ebf6143cde22a00522a5b4439"
    },
    {
        "author": "陈辅",
        "dynasty": "宋",
        "type": "诗",
        "rhythmic": "",
        "title": "下泊宫",
        "preface": "",
        "paragraphs": [
            "咸阳龙虎此飞升，二弟东山道亦成。",
            "不见棠梨司命宅，空余丹井一泓清。"
        ],
        "notes": "",
        "id": "6707ce07849e7df96119b51992e96077"
    },
    {
        "author": "陈辅",
        "dynasty": "宋",
        "type": "诗",
        "rhythmic": "",
        "title": "玉兰",
        "preface": "",
        "paragraphs": [
            "内史北轩多种竹，隠居南洞少栽花。",
            "蓝桥西路青青处，拾得璚儿似虎牙。"
        ],
        "notes": "",
        "id": "cb09e3ed676dd8c10ca55acc89c05c1a"
    },
    {
        "author": "陈辅",
        "dynasty": "宋",
        "type": "诗",
        "rhythmic": "",
        "title": "送曾公衮赴宣幕",
        "preface": "",
        "paragraphs": [
            "当年枳棘蕴飞凰，遗爱犹存蔽芾棠。",
            "秋水红蕖新幕府，春风绿草旧池塘。",
            "芝生瑶圃三重秀，玉出蓝田一尺长。",
            "去去宣城勿留滞，谢家勋业待诸郎。"
        ],
        "notes": "",
        "id": "6042caa553c4607c7607bd6d0a3436ae"
    },
    {
        "author": "陈辅",
        "dynasty": "宋",
        "type": "诗",
        "rhythmic": "",
        "title": "牛角歌",
        "preface": "",
        "paragraphs": [
            "牛角歌，牛角歌，日暮寒云满碧陂。",
            "骑牛下山归曲阿，湖烟湿我蓑。",
            "牛角歌，牛角歌，浩浩者水鱼弗过。",
            "夷吾向说不我和，呜呼夷吾奈若何。"
        ],
        "notes": "",
        "id": "611cf543d7e97a15eec4669bff4f70ef"
    },
    {
        "author": "陈辅",
        "dynasty": "宋",
        "type": "诗",
        "rhythmic": "",
        "title": "悲昔游",
        "preface": "",
        "paragraphs": [
            "昔吟梁父思泰山，又歌牛角悲其寒。",
            "鲍徐英魄今何在，岭云关月何漫漫。",
            "少强眼为伤时切，老大昏花心易急。",
            "石岩题墨几秋风，人世功名杳无迹。",
            "君不见汉千秋，唐马周，玄谈徒步皆公侯。",
            "贾生竟止梁王傅，三世郎官虚白头。",
            "风云自古虽伤偶，用舍何尝系能否。",
            "但知信足任平生，计度不如多饮酒。",
            "愿将梁父吟，变作杜宇之声音。",
            "愿将牛角歌，转调紫芝弦玉琴。",
            "五陵石马散黎轴，惟有箕山青到今。"
        ],
        "notes": "",
        "id": "ab360a5a01db59a314a128a18a310dae"
    },
    {
        "author": "陈辅",
        "dynasty": "宋",
        "type": "诗",
        "rhythmic": "",
        "title": "登北固山",
        "preface": "",
        "paragraphs": [
            "古城龙顶直，孤角雁行稀。",
            "海月天悬镜，江云地作衣。",
            "楚封山或是，秦凿事还非。",
            "千古英雄恨，渔人一笑微。"
        ],
        "notes": "",
        "id": "b37278c95ac1a219a8ba28827399c401"
    },
    {
        "author": "陈辅",
        "dynasty": "宋",
        "type": "诗",
        "rhythmic": "",
        "title": "过延陵",
        "preface": "",
        "paragraphs": [
            "两年一剑为谁留，古邑重来四十秋。",
            "不是过辞元亮酒，知公偏爱赤松游。"
        ],
        "notes": "",
        "id": "5fa850315f5223a8deb025a00748f73b"
    },
    {
        "author": "陈辅",
        "dynasty": "宋",
        "type": "诗",
        "rhythmic": "",
        "title": "山居  其一",
        "preface": "",
        "paragraphs": [
            "山居老树秋还青，山下渔舟傍晚汀。",
            "一笛月明人不识，自家吹与自家听。"
        ],
        "notes": "",
        "id": "f303ae91c2d536e93a463d4ce26d1453"
    },
    {
        "author": "陈辅",
        "dynasty": "宋",
        "type": "诗",
        "rhythmic": "",
        "title": "山居  其二",
        "preface": "",
        "paragraphs": [
            "山腰石有千年古，海眼泉无一日干。",
            "天下苍生望霖雨，不知龙在此中蟠。"
        ],
        "notes": "",
        "id": "e5e7fca5844f1bb65feee147cc067883"
    },
    {
        "author": "陈辅",
        "dynasty": "宋",
        "type": "诗",
        "rhythmic": "",
        "title": "诗二首  其一",
        "preface": "",
        "paragraphs": [
            "牛斗东边窄，三吴西角深。",
            "山能醒客酒，江会冷人心。"
        ],
        "notes": "",
        "id": "2c1472b330bc9869d9075a924d882423"
    },
    {
        "author": "陈辅",
        "dynasty": "宋",
        "type": "诗",
        "rhythmic": "",
        "title": "诗二首  其二",
        "preface": "",
        "paragraphs": [
            "山悲秦凿迷徙浦，柳怨隋奢失故宫。",
            "六代兴亡明舍火，五州松竹渡瓯风。"
        ],
        "notes": "",
        "id": "5c3ec64c0d89edb88cd4fecad4a06077"
    },
    {
        "author": "陈辅",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "渌水桥边驻短篷。"
        ],
        "notes": "",
        "id": "b17d8ef2b7b5ba0af767c6e69c77e105"
    },
    {
        "author": "陈辅",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "云树天低楚，烟汀地失吴。"
        ],
        "notes": "",
        "id": "047192e0b9c2e3b37c5db6f1dd2d4f32"
    },
    {
        "author": "陈辅",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "含识应为狮子去，却来重载法王身。"
        ],
        "notes": "",
        "id": "a4fd6e90fa02f376ac6f1174f6cc8206"
    }
]