[
    {
        "author": "程过",
        "dynasty": "宋",
        "type": "词",
        "rhythmic": "昭君怨",
        "title": "",
        "preface": "",
        "paragraphs": [
            "试问愁来何处。",
            "门外山无重数。",
            "芳草不知人。",
            "翠连云。",
            "欲看不忍重看。",
            "心事只堪肠断。",
            "肠断宿孤村。",
            "雨昏昏。"
        ],
        "notes": "",
        "id": "68a3bc795071e22a7b7547dcea616cf0"
    },
    {
        "author": "程过",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "春欲来时，长是与、江梅花约。",
            "又还向、竹林疏处，一枝开却。",
            "对酒渐惊身老大，看花应念人离索。",
            "但十分、沈醉祝东君，长如昨。",
            "芳草渡，孤舟泊。",
            "山敛黛，天垂幕。",
            "黯销魂、无奈暮云残角。",
            "便好折来和雪戴，莫教酒醒随风落。",
            "待殷勤、留此记相思，谁堪托。"
        ],
        "notes": "",
        "id": "d84d857af6769d5c0035e56e160141eb"
    }
]