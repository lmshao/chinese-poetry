[
    {
        "author": "崔五嫂",
        "dynasty": "唐",
        "type": "诗",
        "rhythmic": "",
        "title": "游仙窟诗 游后园",
        "preface": "",
        "paragraphs": [
            "极目游芳苑，相将对花林。",
            "露净山光出，池鲜树影沈。",
            "落花时泛酒，歌鸟或鸣琴。",
            "是时日将夕，携樽就树阴。"
        ],
        "notes": "",
        "id": "da4a877cca0ee935af25f1b1e66c78c2"
    },
    {
        "author": "崔五嫂",
        "dynasty": "唐",
        "type": "诗",
        "rhythmic": "",
        "title": "游仙窟诗 别文成",
        "preface": "",
        "paragraphs": [
            "此时经一去，谁知隔几年。",
            "双凫伤别绪，独鹤惨离弦。",
            "怨起移酲后，愁生落醉前。",
            "若使人心密，莫惜马蹄穿。"
        ],
        "notes": "",
        "id": "b679734f11a4897f88501d6fcde59327"
    }
]