[
    {
        "author": "初暐",
        "dynasty": "宋",
        "type": "诗",
        "rhythmic": "",
        "title": "送张无梦归天台山  其一",
        "preface": "",
        "paragraphs": [
            "闲倚天台看曙霞，自然龙汉度无涯。",
            "暂来演道明光殿，归去乘𫏋太上家。",
            "帝简赐歌旌火枣，世人何处访桃花。",
            "到山若赴昆仑会，还控青鸾白凤车。"
        ],
        "notes": "",
        "id": "68659b4491ea15dcd64d1c6a44f1b74f"
    },
    {
        "author": "初暐",
        "dynasty": "宋",
        "type": "诗",
        "rhythmic": "",
        "title": "送张无梦归天台山  其二",
        "preface": "",
        "paragraphs": [
            "紫皇宫阙罗高清，花虬玉凤围墉城。",
            "长生曲奏升天行，神仙缥缈喧相迎。",
            "栖真何必抛尘网，飇轮万里时来往。",
            "张公结庐天台山，赤城霞起三千丈。",
            "天子好道思崆峒，欲使亿兆归庬鸿。",
            "凤台峨峨十二重，先生忽造明光宫。",
            "无为清净化可守，能助羲轩致仁寿。",
            "共羡乘𫏋归洞宫，他日骑龙却来否。"
        ],
        "notes": "",
        "id": "ca3e6f237687183ac0cd89fcecf1d435"
    }
]