[
    {
        "author": "陈之茂",
        "dynasty": "宋",
        "type": "诗",
        "rhythmic": "",
        "title": "石千里来自昆山陈阔未几倏尔言别辄成诗少舒恋恋  其一",
        "preface": "",
        "paragraphs": [
            "零露滋百草，灼灼黄花披。",
            "眷此忘忧物，一杯谁共持。",
            "人生岂无好，所乐在所知。",
            "开门望三益，邂逅得所思。",
            "鸣弦咏绸缪，岁暮以为期。",
            "倏驾不可留，良会复何时。",
            "不愁道路隔，但恐人事违。"
        ],
        "notes": "",
        "id": "4f9751365c72b69e767168b9f9560e10"
    },
    {
        "author": "陈之茂",
        "dynasty": "宋",
        "type": "诗",
        "rhythmic": "",
        "title": "石千里来自昆山陈阔未几倏尔言别辄成诗少舒恋恋  其二",
        "preface": "",
        "paragraphs": [
            "乌鹊巢空坛，鸾凤伏荆杞。",
            "怀抱发永叹，感深念君子。",
            "斯人在空谷，弗御纨与绮。",
            "松柏培不荣，芝兰种不起。",
            "浩浩岁月移，日暮雪霜底。",
            "物理固非常，循环有终始。",
            "但保千金躯，清尊倾绿蚁。"
        ],
        "notes": "",
        "id": "60c5763e5c2ebe33299f0bc70974a814"
    }
]