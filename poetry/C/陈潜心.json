[
    {
        "author": "陈潜心",
        "dynasty": "宋",
        "type": "词",
        "rhythmic": "百字令・念奴娇",
        "title": "",
        "preface": "",
        "paragraphs": [
            "梅峰孕秀，庆仙翁、咫尺元宵三夕。",
            "盛德温温如玉粹，多少殊勋嘉绩。",
            "两拥朱幡，独清节，高谊真难屈。",
            "景疏堂下，台星长伴南极。",
            "雅羡椿桂联芳，金章紫绶，拜舞欢声溢。",
            "福备宜高仁者寿，喜占人间八十。",
            "汉重申公，周登尚父，盛事今犹昔。",
            "九重注想，备车行聘遗逸。"
        ],
        "notes": "",
        "id": "b1113a6eea4088572a25eced8d53d7e6"
    }
]