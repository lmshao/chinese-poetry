[
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "古乐府",
        "preface": "",
        "paragraphs": [
            "大星何历历，小星烂如石。",
            "掖垣崔嵬横紫微，十二羽林森北极。",
            "今夕何夕月欲没，虎抱空关龙厌直。",
            "峥嵘北斗著地垂，手去瓠瓜不盈尺。",
            "严陵醉卧光武傍，浮楂正值天孙织。",
            "王良挟策飞上天，傅说空骑箕尾立。",
            "君不见茂陵弃子欲登仙，自将壮士终南边。",
            "忽然遭窘出玺绶，归来下诏除民田。",
            "阿瞒急示乘舆物，鲜卑仍弃珊瑚鞭。",
            "又不见古来垂堂戒华屋，敌国挟辀戎接毂。",
            "白龙鱼服误网罗，孔雀金花被牛触。"
        ],
        "notes": "",
        "id": "4dcf5a9ccd6241bc45ef4e97a94f937a"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "雪效柳子厚",
        "preface": "",
        "paragraphs": [
            "月落鸡声寒，晓色静茅屋。",
            "开门惊不知，夜雪压修竹。",
            "槎牙生新冰，鳞甲刻溪谷。",
            "皛皛洲渚明，冽冽川原肃。",
            "孤蹲雀不动，沉酣客犹宿。",
            "呼童晨汲归，独潄寒泉玉。"
        ],
        "notes": "",
        "id": "cfb63970989b6ffb1d530346a45770a0"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "拟一上人怀山之什",
        "preface": "",
        "paragraphs": [
            "中夜雪打窗，灯暗火照屋。",
            "袖手地炉火，缾声起丝竹。",
            "忆我故山房，松风韵崖谷。",
            "山空牛斗寒，寺静鱼鼓肃。",
            "西寨鹿不归，东岭鹤独宿。",
            "更想醉翁亭，两峰高并玉。"
        ],
        "notes": "",
        "id": "c74b1263faadd460d73ad3faf31a33d5"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "题鲁山温泉",
        "preface": "",
        "paragraphs": [
            "平生耳熟闻骊山，梦寐不到临潼关。",
            "当年太液金井碧，温泉宛在关山间。",
            "忆昔君来必十月，骑玉花骢带风雪。",
            "太真独侍沐浴边，鲸甲龙鳞影清绝。",
            "五十年升平一迷，却驱万骑出关西。",
            "自为前朝同祸水，翻令后代异廉溪。",
            "君不见汝海之南鲁山左，亦有此泉名不播。",
            "征夫问路说汤头，可怜是亦陈惊坐。"
        ],
        "notes": "",
        "id": "4987c491db0239f9db059259d0394594"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "香山示孔处厚",
        "preface": "",
        "paragraphs": [
            "我来南经几山过，马行似冲山色破。",
            "风烟席卷嵓穴开，涧花萦回水流左。",
            "悬崖仿佛闻松声，下瞰幽深鸟飞堕。",
            "老夫他年有所归，定结白茅依紫逻。",
            "日高下马古寺门，鱼鼓欣闻脱清饿。",
            "道人碧眼照川谷，云起盘陀藉高坐。",
            "慇勤劝我更莫归，泪鹤啼猿亦相和。",
            "窗前笑唤祁孔宾，世间安用招魂些。"
        ],
        "notes": "",
        "id": "4f64b5d45cf0fe1986fbfa8c546589cf"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "田中行",
        "preface": "",
        "paragraphs": [
            "落叶如流人，迁徙不可收。",
            "严霜枯百草，清此山下沟。",
            "我行将涉之，脱屦笑复休。",
            "怃然顾篮舆，崎岖反经丘。",
            "天风吹我裳，彼亦难久留。",
            "晚过柳下门，鸟声上嘲啾。",
            "父老四五辈，向我如有求。",
            "邀我酌白酒，酒酣语和柔。",
            "指云此屋南，颇有良田畴。",
            "劝我耕其中，庶结同社游。",
            "吾母性慈险，此事诚易谋。",
            "伯也久吏隐，可以吾无忧。",
            "请归召家室，卖衣买肥牛。",
            "所望上帝喜，祈谷常有秋。"
        ],
        "notes": "",
        "id": "810a8caa9e45474931510245e329b363"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "同鲁山韩丞观女灵庙前险石",
        "preface": "",
        "paragraphs": [
            "君不见鲁阳之西两山麓，十里连冈写平陆。",
            "青林白昼暗古祠，雀啅虚簷蛛网屋。",
            "屋边怪石何瑰奇，鳯筋虎骨连肌肉。",
            "巉岩欲下落涧渚，澒洞千钧一毫属。",
            "天匠惟知刻画功，鬼力深忧护持哭。",
            "前峰高蹇下如揖，余峰危慓皆俯伏。",
            "披寻宿莽得佳趣，洼为溪壑呀为谷。",
            "香炉佛迹不在外，仙掌蛾眉此其足。",
            "秀润潜涵夏木清，空蒙映带春江绿。",
            "我知此必蕴灵异，何止怀藏易城玉。",
            "閴寂嗟来麋鹿游，孤峻幸免牛羊触。",
            "自经千载禹刊凿，不逢万里秦驱逐。",
            "踟蹰三遶回高冈，却立下视云苍苍。",
            "古今谁为好事者，后有韩子前奇章。",
            "君不见玉川先生洛阳宅，修竹萧萧独为客。",
            "他年如与鹤乘轩，可来相见铜驼陌。"
        ],
        "notes": "",
        "id": "367485819139d47a755d70a6aca9d801"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "陆元钧寄日注茶",
        "preface": "",
        "paragraphs": [
            "我昔不知风雅颂，草木独以茶比讽。",
            "陋哉徐铉说茶苦，欲与淇园竹同种。",
            "又疑禹漏税九州，橘柚当年错包贡。",
            "腐儒妄测圣人意，远物劳民亦安用。",
            "含桃熟荐当在盘，荔子生来枉飞鞚。",
            "羊爼异好亦何有，蚶菜殊珍要非奉。",
            "君家季疵真祸首，毁论徒劳世仍重。",
            "争新鬭试夸撃拂，风俗移人可深痛。",
            "老夫病渴手自煎，嗜好悠悠亦从众。",
            "更烦小陆分日注，密封细字蛮奴送。",
            "枪旗却忆采撷初，雪花似是云溪动。",
            "更期遗我但敲门，玉川无复周公梦。"
        ],
        "notes": "",
        "id": "0e43c20a0731edc647b9b5d47ccd3204"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "送王敦素",
        "preface": "",
        "paragraphs": [
            "先君有六女，所托皆高门。",
            "季也久择壻，晚得与子婚。",
            "子家望海内，实惟谪仙孙。",
            "笔也有家法，势作风雷奔。",
            "结交多英豪，坐致名誉喧。",
            "忆昔识子初，河流出昆仑。",
            "中间一再见，骐骥始伏辕。",
            "去年接同居，底里见所存。",
            "磊落忠义人，爱国忧黎元。",
            "使当元祐时，密勿与讨论。",
            "上可参廊庙，下可禆谏垣。",
            "惜哉不遇知，白发早已繁。",
            "卑官不可说，感激有主恩。",
            "烂漫有归期，系舟古槐根。",
            "祖饯无酒食，赠遗请以言。",
            "子家钟山下，随事有田园。",
            "竹径背古寺，草堂面江村。",
            "高轩纳翠微，修筒引潺湲。",
            "林影散疏帙，山色摇酒罇。",
            "日饮建康水，时登谢公墩。",
            "沈酣左氏学，浩荡极辞源。",
            "客至勿多语，欲吐且复吞。",
            "书来无匆匆，慰我别后魂。"
        ],
        "notes": "",
        "id": "c5dead9ce1fbe674a67bbbdb938e7561"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "次四兄韵答许下诸公",
        "preface": "",
        "paragraphs": [
            "群雄将风骚，敌若攻守墨。",
            "公将百万兵，如一剧孟足。",
            "间楚或挥金，伐虞还取玉。",
            "使我备偏裨，授书防败辱。",
            "安敢凯旋歌，直可向师哭。",
            "短兵不须接，长城已完筑。",
            "畏强我但守，用奇公自出。",
            "入垒畏膝行，免冠谢头秃。",
            "论功毂可丹，锡命绶当绿。",
            "顾我老更痴，猛虎空手触。"
        ],
        "notes": "",
        "id": "9556e8deb3060aad334e1b4a0344ba2e"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "赠僧法一墨",
        "preface": "",
        "paragraphs": [
            "黄山之巅百尺松，虬枝偃盖连群峰。",
            "山神守护魑魅避，道人剪伐天为容。",
            "扪崖踸踔篝火远，绝壁晻霭凝烟浓。",
            "玄霜霏霏玉杵下，捕麋煮角当严冬。",
            "阴房风日不可到，律琯吹尽灰无踪。",
            "小书细字著名姓，黄金照耀图双龙。",
            "守臣再拜选进日，九关有诏开重重。",
            "老儒偶得实天幸，千金更买无由逢。",
            "上人澹泊何所好，工书草隶如飞蓬。",
            "苦来求我惜不得，一酬十载相过从。",
            "君不见玉堂词人紫垣客，拜赐舞蹈黄罗封。",
            "长安纸价犹未贵，江南江北山皆童。"
        ],
        "notes": "",
        "id": "5891001bc9c6560275dd7fa2f9dc9bac"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "法一以余所赠墨为不佳",
        "preface": "",
        "paragraphs": [
            "上人好事世莫当，罗列四宝如文房。",
            "广交往往得奇物，有墨尺度如圭长。",
            "秋麋折角胶与力，春麝入脐煤生香。",
            "已将雪覆轻罗帕，更令花映红纱囊。",
            "草堂老人不自料，亦藏一饼夸精妙。",
            "自言和璧持赠君，反为燕石遭讥诮。",
            "呜呼万事孰不然，古今工拙那同调。",
            "君不见当年诸李数不到廷寛，只今赐墨无老潘。"
        ],
        "notes": "",
        "id": "70d26bd139bda3067b6f8901871a75df"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "复以承晏墨赠之",
        "preface": "",
        "paragraphs": [
            "我闻江南墨官有诸奚，老超尚不如庭珪。",
            "后来承晏复秀出，喧然父子名相齐。",
            "百年相传文断碎，仿佛尚见蛟龙背。",
            "电光属天星斗昏，雨痕倒海风云晦。",
            "却忆当年清暑殿，黄门侍立才人见。",
            "银钩洒落金花牋，牙床磨试红丝研。",
            "同时书画三万轴，大徐小篆徐熙竹。",
            "御题四绝海内传，秘府毫芒惜如玉。",
            "君不见建隆天子开国初，曹公受诏行扫除。",
            "王侯旧物人今得，更写西天贝叶书。"
        ],
        "notes": "",
        "id": "9b51e87f5116dd8fe7d13cf09fa5e88d"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "纪愁",
        "preface": "",
        "paragraphs": [
            "北风吹我裳，夏潦漂我屋。",
            "牛羊践我稼，雀鼠耗我谷。",
            "雪寒堕我指，雨淫疾我腹。",
            "朝行桑榆间，秋序伤远目。",
            "莫涉水之涯，含沙中两足。",
            "揽辔马病黄，伏轼舆脱輹。",
            "陟山既见虎，还舍乃对𫛳。",
            "一沐三握发，十饭九不肉。",
            "先生昔离垢，居士今耐辱。",
            "饱闻戒畏涂，那知有沈陆。"
        ],
        "notes": "",
        "id": "9bfa31048e0b5901eb6e91ca02b42b7b"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "四兄诸人皆用屋字诗送一上人余独留之",
        "preface": "",
        "paragraphs": [
            "狺狺犬护门，喔喔鸡登屋。",
            "不疑故人来，但谓风敲竹。",
            "孤僧雪中归，白马度堑谷。",
            "坐久饭食讫，尚说毛髪肃。",
            "吹灯燃湿薪，我起子就宿。",
            "明日且复留，长安米如玉。"
        ],
        "notes": "",
        "id": "03c22782c145ee1740a92b75ffad4998"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "送一上人还滁州瑯琊山",
        "preface": "",
        "paragraphs": [
            "上人法一朝过我，问我作诗三昧门。",
            "我闻大士入词海，不起宴坐澄心源。",
            "禅波洞彻百渊底，法水荡涤诸尘根。",
            "迅流速度超鬼国，到岸舍筏登昆仑。",
            "无边草木悉妙药，一切禽鸟皆能言。",
            "化身八万四千臂，神通转物如乾坤。",
            "山河大地悉自说，是身口意初不喧。",
            "世间何事在妙理，悟处不独非风幡。",
            "群鹅转颈感王子，佳人舞剑惊公孙。",
            "风飘素练有飞势，雨注破屋空留痕。",
            "惜哉数子枉玄解，但令笔画空腾骞。",
            "君看瑯琊酿泉上，醉翁妙语今犹存。",
            "向来溪壑不改色，青嶂尚属僧家园。",
            "君行到此知此意，辨才第二文中尊。",
            "西江一口尽可吸，云梦八九何劳吞。",
            "他年一瓣炉中香，此老与有法乳恩。"
        ],
        "notes": "",
        "id": "ed3241d5efae0bdca8fd4d75dde9a1f5"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "和十二兄五首  其一",
        "preface": "",
        "paragraphs": [
            "渊明诗百篇，无一不说酒。",
            "四顾宇宙间，独与此物厚。",
            "子云苦家贫，日给或亡有。",
            "艰难识奇字，草玄至白首。",
            "时时载酒来，尚乃好事友。",
            "吾兄斯人徒，性亦嗜醇酎。",
            "宁知俗士嫌，益觉儿女丑。",
            "孰云醉无度，婉婉春月柳。",
            "区区布肉论，迟速同一朽。",
            "但看古圣贤，得如饮者不。"
        ],
        "notes": "",
        "id": "945fa977f6b4cecd6ad1ba33da0c0354"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "和十二兄五首  其二",
        "preface": "",
        "paragraphs": [
            "伯也今代豪，嗜诗如嗜酒。",
            "赋多转遒劲，语老愈深厚。",
            "尘言删不存，妙句元自有。",
            "白华忽补亡，关睢不为首。",
            "埙篪起兄弟，珠玉到朋友。",
            "吟咏九日菊，沉酣八月酎。",
            "搜剔发清新，联翩杂奇丑。",
            "详味吁谟章，用意过杨柳。",
            "但使身愈穷，未信名可朽。",
            "不知造物意，令作清庙不。"
        ],
        "notes": "",
        "id": "72c42d135b5642e9731e9cac75746952"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "和十二兄五首  其三",
        "preface": "",
        "paragraphs": [
            "崎岖谪仙人，豪放一寓酒。",
            "平生韩荆州，未识意已厚。",
            "幕府强辟召，此例未见有。",
            "书币入吾庐，鞍马望陇首。",
            "出处计已熟，不复讯交友。",
            "南山别何时，气尚若酣酎。",
            "筹策屈大才，谈笑诛小丑。",
            "戍角断落梅，羌笛起折柳。",
            "将军意未快，战士骨已朽。",
            "请公入参谋，可用和戎不。"
        ],
        "notes": "",
        "id": "afeb08a96f84bee4a8ea563edbdd4ce4"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "和十二兄五首  其四",
        "preface": "",
        "paragraphs": [
            "先生翰墨英，挥洒每被酒。",
            "气凌苍柱穹，势压坤轴厚。",
            "俊拔今固无，妙绝古未有。",
            "惊鸾忽矫翼，犇马时骧首。",
            "高步禇薛流，下视钟王友。",
            "好事随取之，所至具名酎。",
            "简疏秦隶奇，谲怪夏篆丑。",
            "幺麽张芝草，妩媚元和柳。",
            "载观碑籍存，尚恐金石朽。",
            "未知太极成，有请于公不。"
        ],
        "notes": "",
        "id": "a85a5874d5e7c1c5f18ac58ec7b08ebb"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "和十二兄五首  其五",
        "preface": "",
        "paragraphs": [
            "我家溱洧间，春水色如酒。",
            "嵩少在吾旁，日夕意亦厚。",
            "田园虽不广，幽兴随事有。",
            "药畦灌陈根，芋区采骈首。",
            "春郊饷耕徒，秋社接酒友。",
            "饱诵传家书，促酿供客酎。",
            "益知简易真，未媿疏拙丑。",
            "迩来居东都，物色不见柳。",
            "造次遇摧折，荏苒及衰朽。",
            "欲归便可尔，未知公果不。"
        ],
        "notes": "",
        "id": "caf53b0625d50e06e5850c4669ea4148"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "夷门行赠秦夷仲",
        "preface": "",
        "paragraphs": [
            "君不见夷门客有侯嬴风，杀人白昼红尘中。",
            "京兆知名不敢捕，倚天长剑著崆峒。",
            "同时结交三数公，联翩走马几马骢。",
            "仰天一笑万事空，入门宾客不复通。",
            "起家簪笏明光宫。",
            "呜呼男儿名重太山身如叶，手犯龙鳞心莫慑。",
            "一生好色马相如，慷慨直辞犹谏猎。"
        ],
        "notes": "",
        "id": "b04f0d2ad1a86e2a5e5257c97b7ecc04"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "次四兄雪夜韵",
        "preface": "",
        "paragraphs": [
            "夏虫不知冰，越犬不识雪。",
            "我独冰雪间，肘见冠缨绝。",
            "青灯挂长檠，文字夜涉猎。",
            "问米米已无，问酒酒已竭。",
            "当时陶渊明，同日无此阙。",
            "置书忽不乐，面壁卧呕噎。",
            "虫犬两不如，悲歌聊一发。"
        ],
        "notes": "",
        "id": "ade453ebf0faad23b30b52491981fd80"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "书怀寄李相如",
        "preface": "",
        "paragraphs": [
            "秋风吹畦蔬，农事亦已阑。",
            "黄黄杞下菊，佳色尸冢间。",
            "我生复何如，憔悴尝照颜。",
            "清晨戴星出，薄暮及目还。",
            "肮脏二十载，老发羞儒冠。",
            "天未有佳人，秀擢如芝兰。",
            "怃然念夙昔，风流得余懽。",
            "缅想蒲柳姿，与君同岁寒。",
            "一别事瓦裂，令人气如山。"
        ],
        "notes": "",
        "id": "40c470f9a1212e3b133216be1e6ff2a5"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "次韵集津兄会群从王敦素宿王立之园明日西征马上寄示诸人",
        "preface": "",
        "paragraphs": [
            "秋高访幽居，风急桑未落。",
            "天寒鸡犬静，地僻门巷阔。",
            "主人避世贤，自说久栖泊。",
            "呼儿出罇罍，梨栗亦不恶。",
            "宾客四五人，谈笑动林薄。",
            "夜阑惨无懽，离忧倏中作。",
            "伯也天下士，千金轻一诺。",
            "挥斥杨墨徒，正是邹鲁学。",
            "如何但银鱼，生事了无托。",
            "惜哉桃李姿，见笑葵与藿。",
            "鸡鸣驱车行，令人意参错。"
        ],
        "notes": "",
        "id": "19f15338a9db100059c697d0e89a543e"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "复至新乡廨寄张穉",
        "preface": "",
        "paragraphs": [
            "驱车出吾庐，落月犹在树。",
            "我行欲何之，所以河源去。",
            "去去益以远，炯炯不可论。",
            "群语车铎间，尚想儿女喧。",
            "稍涉原上路，渐见柳下村。",
            "雾草结宿露，风林散朝暾。",
            "悠悠望蘧庐，我仆欣载犇。",
            "昔出日在毕，今出壁中昏。",
            "昔如水上鸥，今如槛中猿。",
            "所忧负平生，岂但感寒暄。",
            "明济十里黄，漪漪见淇园。",
            "晚投伯氏廨，拓落复何言。",
            "周覧故时居，愐见松菊存。",
            "故侣未易招，且自置肴罇。"
        ],
        "notes": "",
        "id": "4115575c0b660da463b0729878cbc7ab"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "洗马次十一兄之道韵",
        "preface": "",
        "paragraphs": [
            "霸桥春水波鳞鳞，桥边结束何圉人。",
            "解鞍傍水入洗马，飞龙九尺凌漪沦。",
            "风鬃雾鬣才一沐，玉花照影光满身。",
            "月题却贯黄金勒，更觉闪艳开精神。",
            "主人贵想不必问，特赐内厩天麒麟。",
            "即今此物亦安用，燕山万里胡无尘。",
            "嫖姚功高自不出，长鸣但踏城西春。",
            "君不见少陵时已无伯乐，尚有曹将军写真。"
        ],
        "notes": "",
        "id": "9cda33d54915c778cc06d5d4bd791cb7"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "览古",
        "preface": "",
        "paragraphs": [
            "遥岑不娱人，苍莽颇愁绝。",
            "东南有断梁，水寒不可涉。",
            "西𬮱不欲往，旦莫畏喋亵。",
            "归来坐北堂，悠然理书策。",
            "之人阿堵中，虽死情不隔。",
            "周公徂东山，仲尼陈蔡厄。",
            "大儒且不遇，小子何足责。",
            "时命姑置之，胡为常促迫。"
        ],
        "notes": "",
        "id": "1cbabb68ba1027b3f78fc1c1013b9d3b"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "戏李相如携妇还金乡",
        "preface": "",
        "paragraphs": [
            "舍人固多奇，奉璧登章台。",
            "君王撃缶罢，将军负荆来。",
            "长卿束发时，亦复悦名字。",
            "一从临卭游，心迹了不似。",
            "茂陵未得仕，要是才足依。",
            "高堂援哀琴，月出载妇归。",
            "文君入成都，乃复愧四壁。",
            "晚见负弩来，良悔抱颈泣。"
        ],
        "notes": "",
        "id": "1846d15a3521d1c03c4175b8985cd4fc"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "次韵王立之雪中以酒见饷",
        "preface": "",
        "paragraphs": [
            "朔云惨惨驱朝暄，龙沙一尺人相怜。",
            "寒猿哀啸失山木，饥鹤仰唳空舞天。",
            "当年补天真戏尔，不知修月何时已。",
            "坐烦耆旧说辛卯，至遣儿童忧甲子。",
            "城中米价贵如玉，举家倒廪无斗粟。",
            "千金狐裘岂易得，百结鹑衣不堪鬻。",
            "我生但识茅与菅，何曾过眼逢瑶璠。",
            "辱君新诗问所似，欲辨不敢非忘言。",
            "开壶酌酒浇我胸，酒酣起舞颜为红。",
            "会见东风扫冰雪，江梅塞柳烦春工。"
        ],
        "notes": "",
        "id": "9a0a825d823a3d0f262161f7f01f4a7a"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "东阳山人僻居",
        "preface": "",
        "paragraphs": [
            "我家京洛间，桂玉资薄产。",
            "平生丘壑心，水竹不满眼。",
            "清晨有客吴中来，山川指授收奇才。",
            "笑谈长揖波浪下，怀抱远承岩穴开。",
            "东阳山人高华隐，豪侠持身复修谨。",
            "旁山多辟黍秫田，碧溪东流及春酝。",
            "溪南一亩当翠微，秋风莼熟菰叶肥。",
            "龟鱼上带藻荇动，鸥鹭下拂芙蓉飞。",
            "亭阴野塘亦新筑，溪山共作窗中绿。",
            "诸郎年少皆知书，子夜哦诗动修竹。",
            "岁时冠盖如浮云，撃钟鼎食江淮闻。",
            "爱山自比谢康乐，多士不减春申君。",
            "我欲沿溪扬小楫，亭边共醉藤萝月。",
            "叩门夜访君家时，扁舟重载山阴雪。"
        ],
        "notes": "",
        "id": "266854e01eb8847eed8c9936388a484c"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "谢沈次律水枕",
        "preface": "",
        "paragraphs": [
            "沈侯笔力鼎可扛，左手截取吴淞江。",
            "折流来此一尺枕，指麾巨鳄回涛泷。",
            "平生性不好长物，举以遗我嗟无双。",
            "呼儿快取蕲笛簟，扫除尘榻移当窗。",
            "随眠置我丘壑里，始信孙郎真枕水。",
            "我生不出长安城，四十二年尘涴耳。",
            "领君此枕何洒然，睡起醒心如一洗。"
        ],
        "notes": "",
        "id": "fe707e3c66e31bb84ff6a83be22abfd7"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "简江子之求茶",
        "preface": "",
        "paragraphs": [
            "政和密云不作团，小夸寸许苍龙蟠。",
            "金花绛囊如截玉，绿面仿佛松溪寒。",
            "人间此品那可得，三年闻有终未识。",
            "老夫于此百不忙，饱食但苦夏日长。",
            "北窗无风睡不解，齿颊苦涩思清凉。",
            "故人新除协律郎，交游多在白玉堂，拣牙鬭夸皆饮尝。",
            "幸为传声李太府，烦渠折简买头纲。"
        ],
        "notes": "",
        "id": "8e4ef660891a3ea3d4853c6044f05d0b"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "赠张琪君章",
        "preface": "",
        "paragraphs": [
            "春风颇清识，评议登草木。",
            "燕麦与菟葵，种种承标目。",
            "如何桃李姿，结根滞空谷。",
            "我将俎豆之，折泄恐不欲。",
            "君且为此情，吾亦未免俗。"
        ],
        "notes": "",
        "id": "a697fccbb9813018bda8da5821d79bc7"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "效古别昭德群从",
        "preface": "",
        "paragraphs": [
            "千载一相逢，相见无浃旬。",
            "一生能几别，且复无此身。",
            "昔别尚可惜，此别重惜之。",
            "两髀跨鞍马，非复少壮时。",
            "他人怪康强，自觉筋力衰。",
            "所苦气如缕，所忧命如丝。",
            "死生亦大矣，而乃常别离。",
            "人生一月间，得笑无六七。",
            "朝为众狙喜，莫作枯鱼泣。",
            "已矣泉下人，优哉冢中骨。"
        ],
        "notes": "",
        "id": "04a7145027e36cc001587b65215e667f"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "睡起",
        "preface": "",
        "paragraphs": [
            "素屏纹簟彻轻纱，睡起冰盘自削瓜。",
            "风笋微微开绿箨，雨槐细细落黄花。",
            "经营薄产初无意，补葺疏篱渐有涯。",
            "待得高秋寻靖老，临流坐石问丹砂。"
        ],
        "notes": "",
        "id": "0e67f6fdb6fb0e8d2aae6b73672c556d"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "送韩温父",
        "preface": "",
        "paragraphs": [
            "东风未晓放船行，卧唱阳关发渭城。",
            "老去与人浑惜别，不知何处可忘情。"
        ],
        "notes": "",
        "id": "491d74e79829754b3ee485300866fc99"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "和四兄闲居感叹有作",
        "preface": "",
        "paragraphs": [
            "掩卷忽不乐，扪心空浩叹。",
            "家声畏沦坠，世态属艰难。",
            "月倒迎门屣，风弹挂壁冠。",
            "萧然对孤竹，一笑共衰残。"
        ],
        "notes": "",
        "id": "3a1400fcb714b28b04b07fb326c8d6bd"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "复次韵",
        "preface": "",
        "paragraphs": [
            "出门吾所懒，无客亦何叹。",
            "举世遽如许，孤风良独难。",
            "荒芜蒋诩径，破敝晏婴冠。",
            "兴发看山去，书签记读残。"
        ],
        "notes": "",
        "id": "56f2d4f8ec40ddbf2bebde990fed0913"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "寄江子之",
        "preface": "",
        "paragraphs": [
            "平生江季子，疏嬾近忘吾。",
            "不啻三年别，如何一字无。",
            "烧丹岣嵝令，酿酒步兵厨。",
            "二者将安择，功名莫浪图。"
        ],
        "notes": "",
        "id": "b7cf43a207307e45b259fbc725eae963"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "次四兄韵效李义山雪",
        "preface": "",
        "paragraphs": [
            "莫冬一丈长安雪，壮士临风独慨慷。",
            "门巷岂无骑马客，江湖犹有捕鱼郎。",
            "夜平蔡贼兵轻敌，晓入梁园赋擅塲。",
            "载酒欲寻谁与饮，江梅头白自悲伤。"
        ],
        "notes": "",
        "id": "5b6e2dfc835326ebb97ba77f6cefa344"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "寄江子我",
        "preface": "",
        "paragraphs": [
            "契阔三秋日，情亲四海兄。",
            "只应常折柳，何必更班荆。",
            "老把诗为活，遥将月伴行。",
            "功名君莫懒，吾病负平生。"
        ],
        "notes": "",
        "id": "ab6829f7073bdc91df3acf7bab276af5"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "戏成",
        "preface": "",
        "paragraphs": [
            "长夏轩窗倚碧岑，人间尘土莫相侵。",
            "榴花不得春风力，颜色何如桃杏深。"
        ],
        "notes": "",
        "id": "7a03e76b02f72e42014ba4c951440950"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "和子我晚归",
        "preface": "",
        "paragraphs": [
            "七里湾头宿发飞，六家店上行人稀。",
            "渡口有船招不得，归来稚子候柴扉。"
        ],
        "notes": "",
        "id": "88f899d3875fb5b63bc69572f9ca904f"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "怀苏门山",
        "preface": "",
        "paragraphs": [
            "昔在新中日，苏门岁一游。",
            "石连沙凿凿，水遶竹悠悠。",
            "丘壑从兹得，江山及此不。",
            "吾衰思卜筑，城阙恨淹留。"
        ],
        "notes": "",
        "id": "01d87c6ea36a79329039e8c6eed3e80b"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "二十一兄生女有诗次韵",
        "preface": "",
        "paragraphs": [
            "金盘满贮华清水，看浴兰芽玉雪容。",
            "自是迺翁怀直道，还为健妇有家风。",
            "树从此日栽成后，酒到他年酿熟中。",
            "剩买嫁资挥百万，不悉婚与贵人通。"
        ],
        "notes": "",
        "id": "3191c5f0ddb014668b63d86f29933833"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "决道念八弟得小金印以诗赠之",
        "preface": "",
        "paragraphs": [
            "季也获金印，籀文秦不如。",
            "情知非鬼篆，恨不识天书。",
            "池静龟游罢，庭闲散鬭余。",
            "春风还旧物，疏俊独怜渠。"
        ],
        "notes": "",
        "id": "411f1c99ca37f386d2d80c92be2e80ea"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "夜坐",
        "preface": "",
        "paragraphs": [
            "入夜暑气薄，辉辉星满空。",
            "钩帘倚新月，却扇受微风。",
            "痟混几时愈，浮楂何处通。",
            "轻生一快意，波浪五湖中。"
        ],
        "notes": "",
        "id": "e42af5f5093c9014e9295583114cea09"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "和人游李文和园",
        "preface": "",
        "paragraphs": [
            "北李园池推甲第，西冈人物复诸生。",
            "乘鸾此地回缑岭，走马何人出大明。",
            "六月火云无复暑，百年水木有余清。",
            "敢陪宾客追前辈，知子能诗近得声。"
        ],
        "notes": "",
        "id": "539ff28dd795001aa0be3f9336e06553"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "无端伏枕日，不见放舟时。",
            "晚得平安报，初成送别诗。",
            "山深归履急，江阔度杯迟。",
            "定许同香火，终参惠远师。"
        ],
        "notes": "",
        "id": "315771eddfff7f887233e2d09b0ec9dc"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "乐府二首  其一",
        "preface": "",
        "paragraphs": [
            "病来饮不敌群豪，笑岸纱巾卸锦袍。",
            "一座空烦春笋手，玉杯乳酪贮樱桃。"
        ],
        "notes": "",
        "id": "4a0722e72490ff3233e8d70a7ff71872"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "乐府二首  其二",
        "preface": "",
        "paragraphs": [
            "自摘酴醾满架空，拟将豪气敌春风。",
            "欲知盏面玻瓈阔，看照红颜在酒中。"
        ],
        "notes": "",
        "id": "2c6bb72a23d32e900983a2248a914abe"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "伤心",
        "preface": "",
        "paragraphs": [
            "沙路朱轓想驭轩，伤心岁月似星奔。",
            "平泉有墅空流水，绿野无人但绕垣。",
            "九老画图传盛事，四朝书史载殊恩。",
            "如何圬者持镘过，已向比邻问子孙。"
        ],
        "notes": "",
        "id": "205efa0df1584c08d2c6e6749de1f2b6"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "怡怡轩赠王次翁",
        "preface": "",
        "paragraphs": [
            "先生骨老劲如松，柴米辛勤只自供。",
            "每笑燃萁何太急，应怜舂粟不相容。",
            "虽能有弟同斯乐，忍使在儿继此踪。",
            "已约伯兄同卜筑，连墙投老愿相从。"
        ],
        "notes": "",
        "id": "9c14897ffbede3f2129d981d5f744857"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "亭成",
        "preface": "",
        "paragraphs": [
            "故里佗年隐，新亭此日成。",
            "江山俱有助，草木尽知名。",
            "圃菊黄浮酒，汀莼紫泛羹。",
            "松风如与便，愿许从诸生。"
        ],
        "notes": "",
        "id": "034e0d1b38817d272b5757ab48c1e96e"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "至日",
        "preface": "",
        "paragraphs": [
            "短晷催长至，新晴改故阴。",
            "风霜游子鬓，节序异乡心。",
            "合坐呼卢转，分曹举白深。",
            "百年家魏阙，存没一沾襟。"
        ],
        "notes": "",
        "id": "00243510680d32843305125e8a9308ec"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "赠山人沈广汉",
        "preface": "",
        "paragraphs": [
            "禅房白几静无尘，野服黄冠意甚真。",
            "避世全生深得策，闭门谢客亦高人。",
            "忍情断酒非关病，随意收书不计贫。",
            "近约嵩阳陈叔易，趁移丹灶过残春。"
        ],
        "notes": "",
        "id": "b2b026a30ee111bdf165f576da5754b5"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "龙兴道中",
        "preface": "",
        "paragraphs": [
            "涧道垂黄花，山城拥红叶。",
            "人争小舟渡，马就平沙涉。"
        ],
        "notes": "",
        "id": "28a31a308e1ce56afbfbaf17b9ec422c"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "敦素有以书局处之者作诗迎之",
        "preface": "",
        "paragraphs": [
            "君王侧席访词臣，万里江湖贺季真。",
            "翰苑向来非此老，道山何处得斯人。",
            "朝回金马门前晓，宴罢铜驼陌上春。",
            "底事年年最如意，春风还试彩衣新。"
        ],
        "notes": "",
        "id": "c0311a95d552bc8c8daa34d3bb3f46bc"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "立春",
        "preface": "",
        "paragraphs": [
            "巧胜金花真乐事，堆盘细菜亦宜人。",
            "自惭白发嘲吾老，不上谯门看打春。"
        ],
        "notes": "",
        "id": "b39e56e17bd1380f22e2466bb1000ca9"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "和集津兄谢王立之红丝花",
        "preface": "",
        "paragraphs": [
            "故园桃李秋摇落，扫地无花可恼公。",
            "近说城南王子妓，亦持红拂剧西风。"
        ],
        "notes": "",
        "id": "787627338414e418348c68838245db9d"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "又次韵谢王立之惠红丝花",
        "preface": "",
        "paragraphs": [
            "老来嗜酒无宾主，我醉应眠不遣卿。",
            "如许此花同九日，为君采掇笑渊明。"
        ],
        "notes": "",
        "id": "79ed5b8cd29e26ded9be47c8f33ef749"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "谢任伯久无书常子然寄茶谢之因简任伯",
        "preface": "",
        "paragraphs": [
            "谏议茶犹送，郎官迹已疏。",
            "斜封三道印，不奉一行书。"
        ],
        "notes": "",
        "id": "eb4b10365f0253c8982b137c9c0e28b2"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "客有驽马不肯借诗诮之",
        "preface": "",
        "paragraphs": [
            "胡儿少欲立奇功，贵买西宛玉面骢。",
            "金躞蹀微鸣蹑影，锦连钱不动追风。",
            "庭槐洗立清阴下，沙路调行返照中。",
            "出郭借人乘岂肯，自夸骑入大明宫。"
        ],
        "notes": "",
        "id": "f6a8199c94b4c42945fdd3d965eafd10"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "自然诗",
        "preface": "",
        "paragraphs": [
            "先生手不废经营，白屋凭虚结此亭。",
            "燕夌兔丝侵密坐，南箕北斗挂疏櫺。",
            "青松夹日交倾盖，翠柏分风倚列屏。",
            "莫道君家无长物，案头灯火有流萤。"
        ],
        "notes": "",
        "id": "db3ad9a9aaee8e3044ed51b90836d75e"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "避暑普净院",
        "preface": "",
        "paragraphs": [
            "夭矫柏如龙，清幽閟一宫。",
            "庭无御史雨，门有大王风。",
            "今日名天下，群公坐此中。",
            "阿戎相就语，历历见元丰。"
        ],
        "notes": "",
        "id": "e5f6e88184f51696eed87c61359f55cf"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "送惠纯上人游闽",
        "preface": "",
        "paragraphs": [
            "蚤听闽人说土风，此身尝欲到闽中。",
            "春沟水动茶花白，夏谷云生荔子红。",
            "襟带九江山不断，梯航百粤海相通。",
            "北窗夜展图经看，手自题书寄远公。"
        ],
        "notes": "",
        "id": "111a1ea6634ebbfd04de08aa3fb598da"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "道中",
        "preface": "",
        "paragraphs": [
            "北风吹雨不能晴，羸病人骑瘦马行。",
            "须髪向来浑白尽，半缘忧患半多情。"
        ],
        "notes": "",
        "id": "eb80e1598bc0d14671d14d910938c8c7"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "行泌水上",
        "preface": "",
        "paragraphs": [
            "肃肃郊原静，牛羊草树间。",
            "石矶寒不扫，水阁静常关。",
            "故里无消息，孤城绝往还。",
            "多愁独来此。",
            "犹得见河山。"
        ],
        "notes": "",
        "id": "94d9053435dbba468941f8184dbbb881"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "送王敦素",
        "preface": "",
        "paragraphs": [
            "龙蟠山色引衡庐，霜落江清影碧虚。",
            "鼓枻厌骑沙苑马，行厨欲食武昌鱼。",
            "缓歌玉树翻新曲，趣入金銮续旧书。",
            "官达故人稀会面，君来相见肯如初。"
        ],
        "notes": "",
        "id": "8595ae31b6b3b9466233a56cc372f50c"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "次韵江子我蜡梅二首  其一",
        "preface": "",
        "paragraphs": [
            "步屧穿花醉晓风，翻枝摘叶兴何穷。",
            "他年上苑求佳种，越白江红扫地空。"
        ],
        "notes": "",
        "id": "0d77ef2c75df9c773d1dbe6d2cbe7333"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "次韵江子我蜡梅二首  其二",
        "preface": "",
        "paragraphs": [
            "江城仍似锦城无，半额轻黄笑越姝。",
            "我亦少花如杜老，舍南为乞两三株。"
        ],
        "notes": "",
        "id": "1150e621f904a6e958fb596f9f283a43"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "次韵集津兄怀嵩少示王立之",
        "preface": "",
        "paragraphs": [
            "早闻三十六峰前，愿寄茅茨一涧边。",
            "谷转马蹄山缭绕，嵓开虎口树婵娟。",
            "阳坡日煖宜瓜地，阴岭天寒熟芋田。",
            "便好与公相隐去，不宜相对尚茫然。"
        ],
        "notes": "",
        "id": "d9af651c640f98f738527e1f08a974f7"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "和王立之蜡梅二首  其一",
        "preface": "",
        "paragraphs": [
            "茅簷竹坞两幽奇，岸帻寻花醉亦知。",
            "崖蜜已成蜂去尽，夜寒惟有露房垂。"
        ],
        "notes": "",
        "id": "8928d6b15a50240d8cc95b1ecbd9867d"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "和王立之蜡梅二首  其二",
        "preface": "",
        "paragraphs": [
            "老去攀翻兴益奇，招携风月作新知。",
            "但令春酿皆如此，百罚深杯亦倒垂。"
        ],
        "notes": "",
        "id": "a31809da588abd8f91d06be3d815dc05"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "荥泽驿阻雪",
        "preface": "",
        "paragraphs": [
            "去年冬不雪，今雪太匆匆。",
            "轻薄愁兼雨，欹斜怯受风。",
            "雁依寒浦静，鸦噪暮林空。",
            "憔悴西征客，惟应白髪同。"
        ],
        "notes": "",
        "id": "900bae0d64d909ecf6a6d04f768a5e89"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "秋雨感事",
        "preface": "",
        "paragraphs": [
            "苦雨荒秋宅，寒生木叶悲。",
            "半垂藤护壁，中缺蔓穿篱。",
            "书校时开帙，壶提日系丝。",
            "儒冠吾已悮，何责五男儿。"
        ],
        "notes": "",
        "id": "0485c9e6c5996f6f0635e671a88b1703"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "次二十一兄九日韵",
        "preface": "",
        "paragraphs": [
            "清秋九日至，晚菊两三开。",
            "愁把他乡酒，思登故国台。",
            "赐怀朝士宠，诗想从臣才。",
            "向晚能无泪，飘飘雁影来。"
        ],
        "notes": "",
        "id": "c79a234cc369c3c3114c3f2292c1d80c"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "问讯次九日韵",
        "preface": "",
        "paragraphs": [
            "问讯西南戍，提封莫远开。",
            "休传通蜀道，端可弃轮台。",
            "拟上平戎策，惭无属国才。",
            "何须千里马，远自渥注来。"
        ],
        "notes": "",
        "id": "ebf28290263537d08d7d9ba5cf6e1343"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "积善堂诗",
        "preface": "",
        "paragraphs": [
            "星次朝当赦，龙符夜改元。",
            "忽传优老诏，周及庶臣门。",
            "细札颁殊礼，陪封锡异恩。",
            "大酺堪一笑，束帛不须论。",
            "缅想吾宗盛，恭惟母德尊。",
            "孝忠兼仲子，辞翰竞诸孙。",
            "掖诰金鸾润，宫衣翠翟温。",
            "万钱宾客贺，五色帝王言。",
            "谖草开新夏，蟠桃属旧樽。",
            "曲迎团扇度，舞接彩衣翻。",
            "冰下看鱼尾，霜边见笋根。",
            "英声彤管在，绘事画屏存。",
            "有客依同姓，逢人问故园。",
            "淹留惊伏腊，俛仰媿晨昏。",
            "西望浮云合，巾车拟载奔。"
        ],
        "notes": "",
        "id": "42a964b7655f853a58a786528a8b0bfc"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "春日二首  其一",
        "preface": "",
        "paragraphs": [
            "男儿更老气如虹，知鬓何嫌似断蓬。",
            "欲问桃花借颜色，未甘着笑向春风。"
        ],
        "notes": "",
        "id": "b93108102a6ac06987beefbbf406c8d9"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "春日二首  其二",
        "preface": "",
        "paragraphs": [
            "阴阴溪曲绿交加，小雨翻萍上浅沙。",
            "鹅鸭不知春去尽，争随流水趁桃花。"
        ],
        "notes": "",
        "id": "64e056990a1e360d650ade2987fc6eca"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "次二十一兄韵",
        "preface": "",
        "paragraphs": [
            "忆在长安最少年，酒酣到处一欣然。",
            "猎回汉苑秋高夜，饮罢秦台雪作天。",
            "不拟伊优陪殿下，相随于𫇭过楼前。",
            "如今白发山城里，宴坐观空习断缘。"
        ],
        "notes": "",
        "id": "60415ee56fd491cc429a131a002aa2d5"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "别饰道二十弟",
        "preface": "",
        "paragraphs": [
            "少傅三朝老，文章壮九州。",
            "赋诗资政殿，赐字太清楼。",
            "拔烛辞轩陛，簪花近冕旒。",
            "庆门吾老矣，华国汝能不。"
        ],
        "notes": "",
        "id": "fdd56cfdc86d749b01789966a9cb0f4b"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "暮春",
        "preface": "",
        "paragraphs": [
            "溅溅流水曲穿沙，林叶深深不过鸦。",
            "自恨春来浑不识，殷勤着地拾残花。"
        ],
        "notes": "",
        "id": "adefb3778972173005ee8cc2d07f0041"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "别息道士二十弟",
        "preface": "",
        "paragraphs": [
            "中令有清德，风流二百年。",
            "举家惟食粥，绝口不言钱。",
            "里闬容吾老，庭闱赖汝贤。",
            "陶丘过范蠡，莫泛五湖船。"
        ],
        "notes": "",
        "id": "840c6acaa8532c4d5bbe05bb82f6e25f"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "和江子我竹夫人",
        "preface": "",
        "paragraphs": [
            "黄藤白簟倦呼卢，高卧南窗示楷模。",
            "郭芍药情元最密，郑樱桃迹近相疏。",
            "下帷度日甘同梦，隐几终年得异书。",
            "晚向禅房陪杖屦，清秋霜霰意如何。"
        ],
        "notes": "",
        "id": "bdd40bf6fff217aeadd87ae357d84d89"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "戏留次褒三十三弟",
        "preface": "",
        "paragraphs": [
            "白下春泥尚未干，汴流更待小潺湲。",
            "不知汝定成行不，寒食今无数日间。"
        ],
        "notes": "",
        "id": "6f8ac26d361c5db99095cd0825f0a3c1"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "行武涉田中",
        "preface": "",
        "paragraphs": [
            "惯习儿童喜，从容父老懽。",
            "桔橰看俯仰，稼穑愧艰难。",
            "荷叶生池岸，蒲萄落井干。",
            "求田如得此，当为驻征鞍。"
        ],
        "notes": "",
        "id": "cca417f86c6871fa174e1ebbee5ec0fe"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "怀济北弟姪",
        "preface": "",
        "paragraphs": [
            "久客思吾子，生涯滞故乡。",
            "独携高士传，翻忆紫香囊。",
            "合榻言犹在，同堂乐未央。",
            "翩翩春草梦，随意遶池塘。"
        ],
        "notes": "",
        "id": "8d3f70185b80dcd5f267067a3b61d9db"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "王敦素许纸不至戏简促之",
        "preface": "",
        "paragraphs": [
            "摩娑垢面戏陶泓，拂拭苍髯笑管城。",
            "已与陈玄俱绝倒，从君更召楮先生。"
        ],
        "notes": "",
        "id": "36803009d201a0e5f1aa86ef55fe1ab2"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "别昭德弟怆然伤怀",
        "preface": "",
        "paragraphs": [
            "吾庐去汝到何期，四十年间此别离。",
            "合抱树元从旧种，几丛菊始自新移。",
            "老无兄弟飘零日，远有公卿旷绝时。",
            "努力不思勤负米，欲求三径可从谁。"
        ],
        "notes": "",
        "id": "2c9679a8f65fd0a385b5727c58892a1a"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "别饰道二十弟",
        "preface": "",
        "paragraphs": [
            "飘零南北一衰门，知是澶渊五世孙。",
            "嗟我独无兄弟在，怜君尚有典型存。",
            "老身素苦贫常瘦，病目仍缘哭转昏。",
            "他日汝归驰驷马，访吾肯过浣花村。"
        ],
        "notes": "",
        "id": "34cd79ab9b9fb0125a1d516826994c1a"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "和虞道二十三弟",
        "preface": "",
        "paragraphs": [
            "千载风流贺秘书，也知今有此人无。",
            "吾家父子真相似，不愧朝廷乞鉴湖。"
        ],
        "notes": "",
        "id": "6a0385ec87f1ee907221752cf9adf578"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "和叶甥少蕴内翰重开西湖见寄二首  其一",
        "preface": "",
        "paragraphs": [
            "使君重凿西湖罢，也复封诗寄我来。",
            "洲上新题花岛处，苑中旧体柏梁台。",
            "风烟直觉钟山近，鱼鸟浑疑涧水开。",
            "挥翰玉堂还有日，行春停骑且留杯。"
        ],
        "notes": "",
        "id": "27ce5ed89dfa5ed04255cd1e4c20e788"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "和叶甥少蕴内翰重开西湖见寄二首  其二",
        "preface": "",
        "paragraphs": [
            "一麾偃蹇江湖去，五马侵寻观阙来。",
            "就日金波通汉苑，望云玉涧断苏台。",
            "自迎檝立看时渡，手种花行到处开。",
            "笑语风流韩别驾，莫令鹦鹉诉余杯。"
        ],
        "notes": "",
        "id": "4c3cbe449a19c531d9fa636be447f7e5"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "和寄叶甥少蕴内翰见招",
        "preface": "",
        "paragraphs": [
            "翰林赫奕今如此，莫道人惟旧雨来。",
            "庞老终身远州府，刘郎何面向春台。",
            "园宜杏子非时结，溪阔梅花过日开。",
            "两地声闻无百里，相望一覆手中杯。"
        ],
        "notes": "",
        "id": "8a257ba883ae61a52a084bb425784e96"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "次韵再答少蕴知府甥和四兄长句并见寄二首  其一",
        "preface": "",
        "paragraphs": [
            "锦袍昔是诗成得，别墅今非棋赌来。",
            "山蔚蓝光交抱舍，水桃花色合围台。",
            "通人竹坞深深入，谢客松扉远远开。",
            "定与西湖争胜负，只应惟欠使君杯。"
        ],
        "notes": "",
        "id": "a1cbc30fbd0b4f6c543ea3e1801a2b43"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "次韵再答少蕴知府甥和四兄长句并见寄二首  其二",
        "preface": "",
        "paragraphs": [
            "尘埃自与青云断，岁月谁令白发来。",
            "数口无归关外客，一春多病几登台。",
            "常闲水上鸥从远，只老笼中鹤任开。",
            "日日避愁无处脱，直须到手不停杯。"
        ],
        "notes": "",
        "id": "2e10c9c0c7143d2f9c03a7ad0f675653"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "复和少蕴内翰甥兼谢伯蕴通判兄再赠",
        "preface": "",
        "paragraphs": [
            "西湖波浪还佳色，风物悲人老可惊。",
            "游接竹林公对叔，梦迷春色我思兄。",
            "酒沽鹦鹉杯行尽，诗傍蟾蜍研立成。",
            "壮思不逢韩吏部，高名谁伴谢宣城。"
        ],
        "notes": "",
        "id": "2e5aaa08b29b891f246bb412d9adda96"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "复用韵",
        "preface": "",
        "paragraphs": [
            "史奏德星今复聚，郷评月旦昔何惊。",
            "颍川人望须公守，荀氏家声付此儿。",
            "湖影龟鱼同聚散，棠阴燕雀半生成。",
            "若为修禊无丝竹，古调新诗唱渭城。"
        ],
        "notes": "",
        "id": "51221a70d16a2136b2130439e46689ae"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "僧舍小山三首  其一",
        "preface": "",
        "paragraphs": [
            "此老绝萧洒，久参曹洞禅。",
            "胸中有丘壑，左手取山川。",
            "树小风声细，岩深日影圆。",
            "江湖不归客，相对一茫然。"
        ],
        "notes": "",
        "id": "cf1e6312855606ae9f0cc84fc0eb417b"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "僧舍小山三首  其二",
        "preface": "",
        "paragraphs": [
            "爱此聚沙戏，知自法王孙。",
            "一运郢斤手，都无禹凿痕。",
            "藤梢未挂壁，荷叶欲生盆。",
            "笑问山阴道，潜通何处村。"
        ],
        "notes": "",
        "id": "76865bb9706601c8d00bb000dca8d447"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "僧舍小山三首  其三",
        "preface": "",
        "paragraphs": [
            "烂石有佳色，禅房叠更幽。",
            "九疑峰不断，十字水长流。",
            "枕簟日逃暑，轩窗时卧游。",
            "吾衰更何往，只此对汤休。"
        ],
        "notes": "",
        "id": "6362bfd790dd6d92d27525b8ed3a1660"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "挽十六叔父朝散  其一",
        "preface": "",
        "paragraphs": [
            "惨淡鱼山路，公归膺获麟。",
            "车送逾千两，人哀备百身。",
            "伤心蒿里夜，挥泪竹林春。"
        ],
        "notes": "",
        "id": "0c67bab002301ba1740849018c46db7c"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "挽十六叔父朝散  其二",
        "preface": "",
        "paragraphs": [
            "翰墨传名教，公深有世风。",
            "斯文今乃丧，吾道亦何穷。",
            "埋玉嗟何及，挥金乐未终。",
            "子孙知心盛，断狱有阴功。"
        ],
        "notes": "",
        "id": "4136d264e5e28a5fbc8ba5b0471732d8"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "和二十二弟二首  其一",
        "preface": "",
        "paragraphs": [
            "静处偷看肘后书，幽栖古有此人无。",
            "绿蓑青箬非吾事，白浪狂风满太湖。"
        ],
        "notes": "",
        "id": "1c788f0351714f587559e7e5f5ce327c"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "和二十二弟二首  其二",
        "preface": "",
        "paragraphs": [
            "襟抱恢疏老更寛，笑谈终夕尽君欢。",
            "主人更有桃花面，病眼其如隔雾看。"
        ],
        "notes": "",
        "id": "876cfed5b579291191ef5bcc48dbe769"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "题超化寺壁",
        "preface": "",
        "paragraphs": [
            "曲池风定碧澜平，小白鱼如镜里行。",
            "水竹再来应试我，壁间不用更题名。"
        ],
        "notes": "",
        "id": "cd015d6b1375861643b0c4b8961bae32"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "夜行",
        "preface": "",
        "paragraphs": [
            "老去功名意转疏，独骑瘦马取长途。",
            "孤村到晓犹灯火，知有人家夜读书。"
        ],
        "notes": "",
        "id": "d63e1d31b599aab5393fe8a1c077e021"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "和虞道二十三弟",
        "preface": "",
        "paragraphs": [
            "向别已复久，此怀谁与明。",
            "书来慰吾意，诗重识君情。",
            "放鹤惜未到，飞鸿今尚横。",
            "何由一随汝，端为薄浮名。"
        ],
        "notes": "",
        "id": "2f3c67b82778ea659e2b4bb3a4c04226"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "留别江子之",
        "preface": "",
        "paragraphs": [
            "尽室飘零去上都，试于溱洧卜幽居。",
            "不从刺史求彭泽，敢向君王乞镜湖。",
            "平日甚豪今潦倒，少年最乐晚崎岖。",
            "故人鼎贵甘相绝，别后君须寄一书。"
        ],
        "notes": "",
        "id": "73750de18cab55013931be0fbeb12709"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "寄王立之",
        "preface": "",
        "paragraphs": [
            "腊雨城南宅，冲寒忆屡陪。",
            "拊怜庭下石，问讯竹间梅。",
            "诸子譍门立，群公跋马回。",
            "不知多病后，谁与倒罇罍。"
        ],
        "notes": "",
        "id": "2871c91bd3b771f9410ee5f104d6cf1f"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "读陈平传",
        "preface": "",
        "paragraphs": [
            "刘郎白首尚多疑，百战功臣迹转危。",
            "致使文成谢封邑，未如还荐魏无知。"
        ],
        "notes": "",
        "id": "57c527bb630fe028316a9d36c9a9639e"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "次韵江子我见寄",
        "preface": "",
        "paragraphs": [
            "敢恨新居僻，深怀故国尊。",
            "耕耘得遗物，版筑尚颓垣。",
            "溪隔城南寺，崖通市北门。",
            "他时如访我，但认语音存。"
        ],
        "notes": "",
        "id": "2f2b8c6280ae944cbb052934caab53bd"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "朱少章曝麦为雨所漂",
        "preface": "",
        "paragraphs": [
            "看书不觉雨如渑，稚子惊呼妻怒嗔。",
            "岂意持竿护鸡者，翻同挟策牧羊人。"
        ],
        "notes": "",
        "id": "d966f58439c41cf8018b4d4df9c0b86b"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "过陈无己墓",
        "preface": "",
        "paragraphs": [
            "锁门脱落封将尽，题壁污漫字不分。",
            "我亦尝参诸弟子，往来徒步拜公坟。"
        ],
        "notes": "",
        "id": "84e600df49ab27997a464121bc78ec75"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "初来东里",
        "preface": "",
        "paragraphs": [
            "乘流从此去，河汉失清都。",
            "送骑沙边散，征帆雨外孤。",
            "挟雌栖陇雉，生子哺巢乌。",
            "宇宙将安往，飘飘尽畏途。"
        ],
        "notes": "",
        "id": "323f9df28233a5e85106bdc6cbab8c43"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "至东里次前韵",
        "preface": "",
        "paragraphs": [
            "茂陵家四壁，不必在成都。",
            "老矣招魂苦，伤哉问影孤。",
            "市中宁有虎，屋上岂无乌。",
            "四海皆行路，吾何必此途。"
        ],
        "notes": "",
        "id": "07e3b64e3cd0726726aff89d6340dea4"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "都下追感往昔因成二首  其一",
        "preface": "",
        "paragraphs": [
            "少年使酒走京华，纵步曾游小小家。",
            "看舞霓裳羽衣曲，听歌玉树后庭花。",
            "门侵杨柳垂珠箔，窗对樱桃卷碧纱。",
            "坐客半惊随逝水，主人星散落天涯。"
        ],
        "notes": "",
        "id": "0212c1a3c803d46793cd2a45bda06dc7"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "都下追感往昔因成二首  其二",
        "preface": "",
        "paragraphs": [
            "春风踏月过章华，青鸟双邀阿母家。",
            "系马柳低当户叶，迎人桃出隔墙花。",
            "鬓深钗暖云侵脸，臂薄衫寒玉映纱。",
            "莫作一生惆怅事，邻州不在海西涯。"
        ],
        "notes": "",
        "id": "db50dbcf749901eeb2108371ac0a380d"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "次韵四兄芦  其一",
        "preface": "",
        "paragraphs": [
            "公如柳柳州，柳桥如柳浪。",
            "恼杀涉溱人，望望不可上。"
        ],
        "notes": "",
        "id": "a30484bbc89f7276efcc8f86d0fdd8fe"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "次韵四兄芦  其二",
        "preface": "",
        "paragraphs": [
            "碧芦自愁绝，黄芦正枯折。",
            "宵征雁影孤，堕此桥下月。"
        ],
        "notes": "",
        "id": "702cbe7f90f32b369c3f2797d092cde1"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "次韵陈叔易芦桥柳桥二首  其一",
        "preface": "",
        "paragraphs": [
            "落日河梁上，迟留客去时。",
            "近邻无远送，莫说最长枝。"
        ],
        "notes": "",
        "id": "eada1c147d993d58ee691cf6be0a648e"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "次韵陈叔易芦桥柳桥二首  其二",
        "preface": "",
        "paragraphs": [
            "桥阔狭如马，芦高低似人。",
            "白苹洲上客，枉恨洞庭春。"
        ],
        "notes": "",
        "id": "8aaed416c15cfd19b2c8ac4a1d6b1a73"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "次韵朱少章芦桥柳桥二首  其一",
        "preface": "",
        "paragraphs": [
            "芦桥复柳桥，芦枯柳可爱。",
            "不厌春与秋，主人客有待。"
        ],
        "notes": "",
        "id": "dcac0998565408080b0a22e2783626ce"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "次韵朱少章芦桥柳桥二首  其二",
        "preface": "",
        "paragraphs": [
            "洞庭生白波，陇首起黄云。",
            "渔舟雾里见，羌笛月中闻。"
        ],
        "notes": "",
        "id": "ea6ee813c955a50ee5b7344decf5e3b8"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "挽蔡晋如",
        "preface": "",
        "paragraphs": [
            "南部清笳咽，东门素旐飞。",
            "如何一老汉，不及二疏归。",
            "宇宙那复见，死生从此违。",
            "吾年未四十，已叹故人稀。"
        ],
        "notes": "",
        "id": "2802c3656c0484cb8fbb69d6fc2b3968"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "夏室",
        "preface": "",
        "paragraphs": [
            "夏室不御暑，竹阴新未交。",
            "幽花时结子，晚燕续开巢。",
            "午梦还高枕，晨炊出近庖。",
            "此生吾自了，客至莫相嘲。"
        ],
        "notes": "",
        "id": "9e2840b1ec17bc72a0cf3efbb0d490ab"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "谩兴",
        "preface": "",
        "paragraphs": [
            "苻郎传檄度江南，谢老风流倚翠岚。",
            "但自围棋君莫问，顾轮别墅乞羊昙。"
        ],
        "notes": "",
        "id": "e5b9a0a21d1df1875a1f288765dc2f63"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "过鸿仪寺",
        "preface": "",
        "paragraphs": [
            "折苇枯荷倒浦风，黑云垂雨挂长虹。",
            "山僧生养池鱼看，不许游人学钓翁。"
        ],
        "notes": "",
        "id": "6ca615ce6cc3cbafd067650809d17a5d"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "答韩君表",
        "preface": "",
        "paragraphs": [
            "百年鄠杜家相近，人物凋零我独惊。",
            "但见少陵能继祖，不闻小陆可优兄。",
            "终朝诗赋遒仍郁，老去文章健更成。",
            "敢拟济河轻一战，隐然望已怯长城。"
        ],
        "notes": "",
        "id": "d0ee706bd8cae8ba25ab590d2c8af2b2"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "次君表韵答叶少蕴甥",
        "preface": "",
        "paragraphs": [
            "老去幽栖谁比数，传君诗一邑人惊。",
            "敢叨礼亦推甥舅，借问年犹愧弟兄。",
            "今日蓍龟真有望，终身木雁两无成。",
            "凡才那可供□去，目送飞霞向赤城。"
        ],
        "notes": "",
        "id": "d956d61ec6e2b942cb16e732333c2e80"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "与秦少章题汉江远帆五首  其一",
        "preface": "",
        "paragraphs": [
            "楚山全控蜀，汉水半呑吴。",
            "老眼知佳处，曾看八景图。"
        ],
        "notes": "",
        "id": "8b8970c282034339e544dc0a345eddf6"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "与秦少章题汉江远帆五首  其二",
        "preface": "",
        "paragraphs": [
            "江山起暮色，草木歛余昏。",
            "谁感离骚赋，丹青吊屈原。"
        ],
        "notes": "",
        "id": "277cb3c003308bfeb20dd4c4efca110d"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "与秦少章题汉江远帆五首  其三",
        "preface": "",
        "paragraphs": [
            "雪埋鳯林寺，浪打鹿门山。",
            "今日江风恶，郎船劝不还。"
        ],
        "notes": "",
        "id": "d5052a9cea13ad9b91a19e0ecdf0a709"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "与秦少章题汉江远帆五首  其四",
        "preface": "",
        "paragraphs": [
            "江阔雁不到，山深猿自迷。",
            "传闻杜陵老，只在瀼东西。"
        ],
        "notes": "",
        "id": "1423725c59717153baf9903bdbfd1355"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "与秦少章题汉江远帆五首  其五",
        "preface": "",
        "paragraphs": [
            "石似浣沙石，江如濯锦江。",
            "征帆向何处，云雾晦蓬窗。"
        ],
        "notes": "",
        "id": "1c7974cb2c845c3d43e92f0f64c661ff"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "莫春书事",
        "preface": "",
        "paragraphs": [
            "少年犹在老书生，酒后思家夜起程。",
            "自佩弓刀防不测，独随骡驮雨中行。"
        ],
        "notes": "",
        "id": "b9862d76c408de1464fcf4893a63e1b4"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "谢富察见过",
        "preface": "",
        "paragraphs": [
            "饭蔬君莫厌，瓜菓我时须。",
            "自可随丰俭，谁能问有无。",
            "堕蜂冲博局，惊燕避投壶。",
            "不惮过从远，频来访老夫。"
        ],
        "notes": "",
        "id": "0e6f67070ef8ae84fca65d15dfb16506"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "范元章惠然相过见问奇章公服钟乳三千两事因为长句戏之",
        "preface": "",
        "paragraphs": [
            "君家文物冠先朝，破甑生尘久寂寥。",
            "借有三千两钟乳，定无八百石胡椒。",
            "湘妃暗鼓卦边瑟，秦女高吹月下箫。",
            "不待青春行乐了，直持玉检上宸宵。"
        ],
        "notes": "",
        "id": "a0e8b545039e237514142225ba9bd899"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "再至都成",
        "preface": "",
        "paragraphs": [
            "峥嵘花蕚西，清晓望犹迷。",
            "御路红尘合，宫槐碧瓦齐。",
            "夹城知辇过，复道觉香低。",
            "中使传宣入，千门避马蹄。"
        ],
        "notes": "",
        "id": "00d6ccb37fe0783a9a13974b440243b2"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "春晚圃田道中三首  其一",
        "preface": "",
        "paragraphs": [
            "度柳穿桥听午鸡，一沟春水国门西。",
            "行人不用伤新别，看取尘间万马蹄。"
        ],
        "notes": "",
        "id": "c53b3ad05785592589da6f918ab73ec0"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "春晚圃田道中三首  其二",
        "preface": "",
        "paragraphs": [
            "酒酣驰马笑弯弓，便拟长驱向虏中。",
            "但恐老儒无骨相，不堪剑履画南宫。"
        ],
        "notes": "",
        "id": "0c00f0f016f1a4330bf8198ed3528a8b"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "春晚圃田道中三首  其三",
        "preface": "",
        "paragraphs": [
            "君王重老降褒书，特赐宣阳宅一区。",
            "闻说会稽人不识，鉴湖还肯借臣无。"
        ],
        "notes": "",
        "id": "f65ebedeef106a56db86e3c72ac8f3cd"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "玉字黄庭经",
        "preface": "",
        "paragraphs": [
            "宝气宵缠北斗间，仙书自把下天坛。",
            "误缘不是凡心起，月户云窗读字难。"
        ],
        "notes": "",
        "id": "a6188d7787428baf747ba88942e1166d"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "重过鸿仪寺",
        "preface": "",
        "paragraphs": [
            "秋色远如许，寒花奈若何。",
            "客行伤老大，野次记经过。",
            "废圃犹残菊，枯池但折荷。",
            "吾生与物态，天意岂蹉跎。"
        ],
        "notes": "",
        "id": "f42cc4b0978b6dac90c5ac3c4aaaf2a8"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "赠江子我子之",
        "preface": "",
        "paragraphs": [
            "江郎淮海秀，经术古同师。",
            "温润无前辈，清新有近诗。",
            "一丘须早计，五斗莫坚辞。",
            "献赋修竿牍，知君定不为。"
        ],
        "notes": "",
        "id": "8499e9cfc4b68c1a36e3960ebcdc1c33"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "赠江端本子我",
        "preface": "",
        "paragraphs": [
            "亸免鸡豚今日债，断除妻子宿生缘。",
            "丰登便是人天供，努力东臯自种田。"
        ],
        "notes": "",
        "id": "9a88e1a34b506f77e768f4c82d9ffc8c"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "送僧归建州",
        "preface": "",
        "paragraphs": [
            "清秋颍汝归时晚，不及群公送惠休。",
            "曲几数行题字别，扁舟几日为诗留。",
            "东吴杨柳云中渚，南越梅花雪外洲。",
            "万里故郷聊一到，江山风物往来游。"
        ],
        "notes": "",
        "id": "89652d077dd7e24fdff9338a0a3f1122"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "和新乡二十一兄华严水亭五首  其一",
        "preface": "",
        "paragraphs": [
            "近市危楼通野寺，隔溪高柳接京华。",
            "荡舟不怕风波急，看尽芙蓉十里花。"
        ],
        "notes": "",
        "id": "9aa151c9131e3ab5884481bcc5fa2b33"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "和新乡二十一兄华严水亭五首  其二",
        "preface": "",
        "paragraphs": [
            "池水泠泠渌未深，丛篁低草背庭阴。",
            "晚来欲别龟鱼去，更向轩西独瞰临。"
        ],
        "notes": "",
        "id": "765a0b7d326f94a955b32dd990a07735"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "和新乡二十一兄华严水亭五首  其三",
        "preface": "",
        "paragraphs": [
            "嗜酒不知淹岁月，好闲久欲弃簪缨。",
            "暂游莲社同陶令，终向瓜田学邵平。"
        ],
        "notes": "",
        "id": "52c64dd2429ec9e83d2a068e8695e5b5"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "和新乡二十一兄华严水亭五首  其四",
        "preface": "",
        "paragraphs": [
            "渚蒲浙浙风犹急，岸柳纤纤雨尚余。",
            "栖鹭宿鸥浑去尽，溯溪还有两三鱼。"
        ],
        "notes": "",
        "id": "3ec723b294e8bb5c69437a84ab7035eb"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "和新乡二十一兄华严水亭五首  其五",
        "preface": "",
        "paragraphs": [
            "荷盖点溪三数叶，藤梢遶树几千层。",
            "投闲更与高人约，重抱琴来听广陵。"
        ],
        "notes": "",
        "id": "3795cf1c3632894f5e985e08732d9426"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "感梅忆王立之",
        "preface": "",
        "paragraphs": [
            "王子已仙去，梅花空自新。",
            "江山余此物，海岱失斯人。",
            "宾客他乡老，园林几度春。",
            "城南载酒地，生死一沾巾。"
        ],
        "notes": "",
        "id": "96ce410f19f3f262d641aa59788dd5ab"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "送人游江南",
        "preface": "",
        "paragraphs": [
            "涌金门外断红尘，衣锦城边着白苹。",
            "不到西湖看山色，定应未可作诗人。"
        ],
        "notes": "",
        "id": "004e8224486391a27730ff1ffcfce150"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "和颜伯武丈山寺",
        "preface": "",
        "paragraphs": [
            "松门石磴隐山家，钟鼓萧然一院花。",
            "斋罢老僧来施食，阶前驯雀趁饥鸦。"
        ],
        "notes": "",
        "id": "8eaff8c2941dca04ab7bde6045033087"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "小魏买马久不至以诗寄之",
        "preface": "",
        "paragraphs": [
            "闻说黄金厩，骐𬴊惜别群。",
            "犹来果下马，不必五花纹。",
            "骏骨愁时晚，芗萁念夕矄。",
            "老夫慵杖屦，待汝入嵩云。"
        ],
        "notes": "",
        "id": "6a1b92112879eb19e986c550b6b9770f"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "和四兄清泉香饼子",
        "preface": "",
        "paragraphs": [
            "清绝端因柏子香，风流特可付文房。",
            "如何石火须臾顷，得尽人间一日长。"
        ],
        "notes": "",
        "id": "665180ffb4b76a9fa9002aadfbaa245d"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "昼寝",
        "preface": "",
        "paragraphs": [
            "闻说齐州路，遥通古睡乡。",
            "云岩迷傅说，风峡宴襄王。",
            "日月星辰静，山川草木长。",
            "不知三代贵，何似一张床。"
        ],
        "notes": "",
        "id": "f7ef7704de96416b346781df57752cef"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "过陈无己墓",
        "preface": "",
        "paragraphs": [
            "以我怀公意，知公待我情。",
            "五年三过客，九岁一门生。",
            "近访遗文录，重经故里行。",
            "寄书无郑尹，谁为葬彭城。"
        ],
        "notes": "",
        "id": "adf3074a26ebdf8323f295ece0f9f919"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "怀王立之",
        "preface": "",
        "paragraphs": [
            "不到城南久，黄梅几度新。",
            "忽看人日作，泪尽大和春。",
            "翰墨犹如在，壶觞不复陈。",
            "常思醉风度，花底岸纶巾。"
        ],
        "notes": "",
        "id": "9c7a69bf6010ec7be3cb3ecc476c8a8d"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "以少炭寄江子之",
        "preface": "",
        "paragraphs": [
            "金籍曾通玉虚殿，仙曹拟拜翠微郎。",
            "莫嫌薄上温黁火，犹得浓薫笃耨香。"
        ],
        "notes": "",
        "id": "5a0379fbb5ba1a8cac2b11ffe9e70745"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "梅",
        "preface": "",
        "paragraphs": [
            "素月清溪上，临风不自胜。",
            "影寒垂积雪，枝薄带春冰。",
            "香近行犹远，人来折未曾。",
            "江山正萧瑟，玉色照松藤。"
        ],
        "notes": "",
        "id": "f94d5055dc4d5c8fcb9cc19c59ab8333"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "过王立之故居",
        "preface": "",
        "paragraphs": [
            "酴醿架倒花仍发，薜荔墙摧石亦移。",
            "此地与君凡几醉，年年同赋蜡梅诗。"
        ],
        "notes": "",
        "id": "907772d93d21afc9f548c689a95eedae"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "再至徐州示诸弟",
        "preface": "",
        "paragraphs": [
            "去年客徐得范子，今年客徐不得人。",
            "断无草木与同味，宛有鱼鸟来相亲。",
            "南寻白门傍山麓，西望黄楼行水濵。",
            "还家作诗示群从，早晚一游携二陈。"
        ],
        "notes": "",
        "id": "853e2e51489b830c01abd6ff523e7b56"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "秋夜情",
        "preface": "",
        "paragraphs": [
            "独眠百感秋夜情，孤城急雨中闻更。",
            "明朝覧镜视鬓发，不知白从何处生。"
        ],
        "notes": "",
        "id": "2468712bee61352fe31c936f966f62ba"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "谢胡御史寄茶兼简深明",
        "preface": "",
        "paragraphs": [
            "谏议茶犹寄，郎官迹已疏。",
            "斜封三道印，不奉一行书。",
            "会远长安去，终临顾渚居。",
            "大江清见底，为问渴如何。"
        ],
        "notes": "",
        "id": "78c13ae70006e60d8b9facbe190c8729"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "积善堂诗",
        "preface": "",
        "paragraphs": [
            "我家得姓自卫史，文王之昭铁厥美。",
            "西京御史府大夫，父慈子忠不惜死。",
            "至今墓上无曲棘，颍川岁时虔庙祀。",
            "中原丧乱厌风尘，南渡不及渡辽水。",
            "晚惟道武揽英雄，辽东之晁同兴起。",
            "世封颍川刺济州，子孙婵媛冠剑伟。",
            "唐有贤良如汉初，名动集贤为学士。",
            "是时海内图书家，一晁未让张与李。",
            "忠实文华入本朝，三祖百孙同一体。",
            "中祖颍川袭远封，东祖西祖复于济。",
            "自从决策罢兵来，平进不厌百寮底。",
            "即今门户益衰微，揽古怀今情曷已。",
            "上恩坱圠播无垠，宿莽心存春藿靡。",
            "漳州有母行百龄，疏封钿服明光里。",
            "夫人眼力尚针缕，拜恩不易从稚齿。",
            "初惟夫人有子贤，曰此布濩敢不俾。",
            "何劳梦帝血面论，直以微诚动旒扆。",
            "华堂白发喜更新，即看青袍子高第。",
            "寿斝千场日未央，膝下曾玄扶且倚。",
            "中眷有孙不能叫，东眷孙文刊烨炜。"
        ],
        "notes": "",
        "id": "f066070ddd00880d4d595170864b24e4"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "道中",
        "preface": "",
        "paragraphs": [
            "雨子收还急，溪流直又斜。",
            "迢迢旁山路，漠漠满林花。",
            "破水双鸥影，掀泥百草芽。",
            "川原有高下，随处着人家。"
        ],
        "notes": "",
        "id": "e9c19e1902ec57c4cbf246844ffa1aab"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "扁舟几日为诗留。"
        ],
        "notes": "",
        "id": "1869f0ae640c873efa0df53cea0e9867"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "老景人情一羽轻。"
        ],
        "notes": "",
        "id": "dc505e7b55302dfcd02857876307128b"
    },
    {
        "author": "晁冲之",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "叔子拟度骅骝前。"
        ],
        "notes": "",
        "id": "b79c6d671ce649da8388c9356d50e00b"
    }
]