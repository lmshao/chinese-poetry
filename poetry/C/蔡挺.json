[
    {
        "author": "蔡挺",
        "dynasty": "宋",
        "type": "诗",
        "rhythmic": "",
        "title": "南京种山药法  其一",
        "preface": "",
        "paragraphs": [
            "青青正是中分天，区种何妨试玉延。",
            "即见引须缘夏木，定知如跖荐冬筵。"
        ],
        "notes": "",
        "id": "ea7df7ffcc3b87c231338210e4e460b2"
    },
    {
        "author": "蔡挺",
        "dynasty": "宋",
        "type": "诗",
        "rhythmic": "",
        "title": "南京种山药法  其二",
        "preface": "",
        "paragraphs": [
            "润还御水冰霜结，荫近尧云雨露偏。",
            "自裹自题还自愧，揠苗应笑宋人然。"
        ],
        "notes": "",
        "id": "e051e1fc8edfed280baffe155480022c"
    },
    {
        "author": "蔡挺",
        "dynasty": "宋",
        "type": "诗",
        "rhythmic": "",
        "title": "皇子生献诗",
        "preface": "",
        "paragraphs": [
            "昨夜薰风入舜韶，君王未御正衙朝。",
            "阳晖已得前星助，阴沴潜随夜雨消。"
        ],
        "notes": "",
        "id": "8c66b7b3389664f2ce511229dc039ce0"
    },
    {
        "author": "蔡挺",
        "dynasty": "宋",
        "type": "词",
        "rhythmic": "喜迁莺",
        "title": "",
        "preface": "",
        "paragraphs": [
            "霜天清晓。",
            "望紫塞古垒，寒云衰草。",
            "汗马嘶风，边鸿翻月，垅上铁衣寒早。",
            "剑歌骑曲悲壮，尽道君恩难报。",
            "塞垣乐，尽双鞬锦带，山西年少。",
            "谈笑。",
            "刁斗静。",
            "烽火一把，常送平安耗。",
            "圣主忧边，威灵遐布，骄虏且宽天讨。",
            "岁华向晚愁思，谁念玉关人老。",
            "太平也，且欢娱，不惜金尊频倒。"
        ],
        "notes": "",
        "id": "95f2e28ef1dfbd285505568bf133b1cd"
    }
]