[
    {
        "author": "陈谠",
        "dynasty": "宋",
        "type": "诗",
        "rhythmic": "",
        "title": "南山",
        "preface": "",
        "paragraphs": [
            "天造其山，在贵之阳。",
            "二十四峰，拔地峭刚。",
            "其山维何，如彼玉苍。",
            "宅位于离，火德之祥。",
            "南山何有，有方其岩。",
            "若堂甚夷，若门者三。",
            "穹者圆盖，植者羽参。",
            "石像天成，匪凿匪劖。",
            "陟彼山巅，有洞益奇。",
            "南北户通，千里𫖯闚。",
            "伊晋之洪，采荣于斯。",
            "丹飞井霤，木润草滋。",
            "昔我太宗，云章下贲。",
            "于皇仁庙，奎文狎至。",
            "岩处有辉，神护孔閟。",
            "丕昭圣朝，声化远暨。",
            "南山不骞，天子万年。",
            "南山不朽，天子万寿。",
            "无量惟寿，与天齐久。",
            "小臣作诗，永飏于后。"
        ],
        "notes": "",
        "id": "458d87ef83f7ab52fc8a487446011d2d"
    },
    {
        "author": "陈谠",
        "dynasty": "宋",
        "type": "诗",
        "rhythmic": "",
        "title": "弹丸山",
        "preface": "",
        "paragraphs": [
            "地迥山奇怪，神仙喜穴居。",
            "百云剜洞巧，五石补天余。",
            "商野幽人梦，周南太史书。",
            "心乎爱丘壑，胜概一踌躇。"
        ],
        "notes": "",
        "id": "e4cff857b785f4b3bb5067bb46cd8f79"
    },
    {
        "author": "陈谠",
        "dynasty": "宋",
        "type": "诗",
        "rhythmic": "",
        "title": "过溪南韩氏宅",
        "preface": "",
        "paragraphs": [
            "曾览溪南胜，重来四十年。",
            "树如人老矣，山共水依然。",
            "香玉纷堆案，晴虹对跨川。",
            "吾庐今咫尺，乘兴且盘旋。"
        ],
        "notes": "",
        "id": "a23841598efc8eecdbd4949fef5fa9bb"
    },
    {
        "author": "陈谠",
        "dynasty": "宋",
        "type": "诗",
        "rhythmic": "",
        "title": "尊贤堂",
        "preface": "",
        "paragraphs": [
            "闻道骑鲸碧眼仙，黄柑手植尚依然。",
            "人间俯仰更成古，天下声名不计年。",
            "茧纸谁能收妙墨，鸡林何用续遗编。",
            "使君为创新堂事，若解尊贤则是贤。"
        ],
        "notes": "",
        "id": "21b960ce7cad79d13ebceb1e61ed2438"
    },
    {
        "author": "陈谠",
        "dynasty": "宋",
        "type": "诗",
        "rhythmic": "",
        "title": "浔阳白牡丹  其一",
        "preface": "",
        "paragraphs": [
            "玉色天然赛渥丹，亭亭并立倚朱栏。",
            "正缘不语偏含思，若使能行却厌看。"
        ],
        "notes": "",
        "id": "86355d669d554967e653aafe14dc4553"
    },
    {
        "author": "陈谠",
        "dynasty": "宋",
        "type": "诗",
        "rhythmic": "",
        "title": "浔阳白牡丹  其二",
        "preface": "",
        "paragraphs": [
            "晓来玉露浥香腮，雪态云裳妙剪裁。",
            "不比世情随冷暖，此花端为老人开。"
        ],
        "notes": "",
        "id": "de4180102a84e1a9a0b0fd890dd78bf8"
    },
    {
        "author": "陈谠",
        "dynasty": "宋",
        "type": "诗",
        "rhythmic": "",
        "title": "十洲亭",
        "preface": "",
        "paragraphs": [
            "东塘昔号神仙景，亭以洲名世亦稀。",
            "山拥髻鬟临水鉴，花铺云锦出天机。",
            "好风入座清如濯，古木分行翠欲围。",
            "每到冯栏会心处，不知香气袭人衣。"
        ],
        "notes": "",
        "id": "e5d5b26a323b6390621943c473613422"
    },
    {
        "author": "陈谠",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "渊源师老杜，体制陋西昆。"
        ],
        "notes": "",
        "id": "98c08e47ce887594680fae24a533acb8"
    },
    {
        "author": "陈谠",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "竹密不知云欲雨，山高尽见水朝宗。"
        ],
        "notes": "",
        "id": "e08f36c690b4577a99cf0bc290f3a530"
    }
]