[
    {
        "author": "程瑀",
        "dynasty": "宋",
        "type": "诗",
        "rhythmic": "",
        "title": "得仙亭",
        "preface": "",
        "paragraphs": [
            "危亭谁结据山椒，名第仙人不可招。",
            "绕郭溪山敞图画，万家楼阁插云霄。"
        ],
        "notes": "",
        "id": "bf9546d4f6a9c867e3846c8603e8e332"
    },
    {
        "author": "程瑀",
        "dynasty": "宋",
        "type": "诗",
        "rhythmic": "",
        "title": "拜程刚愍公墓",
        "preface": "",
        "paragraphs": [
            "早从宾客傅青扉，晚举丝纶对紫微。",
            "忠愤欲先同列死，尘沙惊绕属车飞。",
            "墓间挂剑心犹在，帐下谈经事已非。",
            "太学诸生皆白发，汪汪老泪湿征衣。"
        ],
        "notes": "",
        "id": "b6e3297057ea264ed7aac873f090bf23"
    },
    {
        "author": "程瑀",
        "dynasty": "宋",
        "type": "诗",
        "rhythmic": "",
        "title": "留隐轩",
        "preface": "",
        "paragraphs": [
            "先生肮脏与谁同，直道何妨竟不容。",
            "欲约故人酬素志，苦求晚节隐青松。",
            "图开胜地诗篇重，客倦僧房野兴浓。",
            "问舍求田端有日，从他百尺卧元龙。"
        ],
        "notes": "",
        "id": "c6853613388f55ae0daba226d6b4ce07"
    },
    {
        "author": "程瑀",
        "dynasty": "宋",
        "type": "诗",
        "rhythmic": "",
        "title": "青峰山壮图轩",
        "preface": "",
        "paragraphs": [
            "溪流汹涌激溪垠，土木颓移岁月新。",
            "为问寺前圆也未，不应久负壮图人。"
        ],
        "notes": "",
        "id": "b993cefdc6c831d09d8f6b2f478df3b6"
    },
    {
        "author": "程瑀",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "七年三破桃花浪。"
        ],
        "notes": "",
        "id": "1358ac21dd2ad852ce0119dc4e930a4e"
    }
]