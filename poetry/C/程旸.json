[
    {
        "author": "程旸",
        "dynasty": "宋",
        "type": "诗",
        "rhythmic": "",
        "title": "团练统制程公全哀挽  其一",
        "preface": "",
        "paragraphs": [
            "江迹留空垒，牙枭谶异征。",
            "报君忠贯日，吞虏气填膺。",
            "死战悲杨业，生降唾李陵。",
            "哀荣褒典厚，主上已中兴。"
        ],
        "notes": "",
        "id": "023662301923551aa4a9f92602f43586"
    },
    {
        "author": "程旸",
        "dynasty": "宋",
        "type": "诗",
        "rhythmic": "",
        "title": "团练统制程公全哀挽  其二",
        "preface": "",
        "paragraphs": [
            "举宗南渡日，相恃得元戎。",
            "谱系通江左，家声愧洛中。",
            "一抔埋宝剑，三锡负彤弓。",
            "谁念辕门士，哀歌彻昊穹。"
        ],
        "notes": "",
        "id": "5dffeb536d79d156b25ad221eaff3c85"
    }
]