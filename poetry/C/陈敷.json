[
    {
        "author": "陈敷",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "明月双溪上，胜景号金华。",
            "当年此夕，多少鸾凤杂云霞。",
            "共拥飘颻倦伯，来作人间英杰，王谢旧名家。",
            "纶绋妙文采，帷幄富忠嘉。",
            "圣天子，形梦寐。",
            "眷尤加。",
            "麒麟烟上早晚，丹陛听宣麻。",
            "鼎袖无穷勋业，岁岁薰风日永，萱秀北堂花。",
            "潋滟绮筵酒，寿算等胡沙。"
        ],
        "notes": "",
        "id": "b0fd3beace33e66f616ec66cb237a949"
    }
]