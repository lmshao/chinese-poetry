[
    {
        "author": "从谂",
        "dynasty": "唐",
        "type": "诗",
        "rhythmic": "",
        "title": "十二时歌 一",
        "preface": "",
        "paragraphs": [
            "鸡鸣丑，愁见起来还漏逗。",
            "裙子褊（《偈颂》作「偏」）衫个也无，袈裟形相些些有。",
            "裩无腰（一作「裆」），袴无口，头上青灰三五斗。",
            "比望（一作「本为」）修行利济人，谁知变作（一作「翻成」）不唧溜。",
            "（按：宋圆悟《碧岩录》卷四仰山引此首，注「一作」者为其异文。",
            "）。"
        ],
        "notes": "",
        "id": "6065ada9c131d6e1db6b24c12dc00635"
    },
    {
        "author": "从谂",
        "dynasty": "唐",
        "type": "诗",
        "rhythmic": "",
        "title": "十二时歌 二",
        "preface": "",
        "paragraphs": [
            "平旦寅，荒村破院实难论。",
            "解斋粥米全无粒，空对闲窗与隙尘。",
            "唯雀噪，勿人亲，独坐时闻落叶频。",
            "谁道出家憎爱断，思量不觉泪沾巾。"
        ],
        "notes": "",
        "id": "dfddf6673ca5078e31555507bbbcd89d"
    },
    {
        "author": "从谂",
        "dynasty": "唐",
        "type": "诗",
        "rhythmic": "",
        "title": "十二时歌 三",
        "preface": "",
        "paragraphs": [
            "日出卯，清净却翻为烦恼。",
            "有为功德被尘谩（《偈颂》作「幔」），无限田地未曾扫。",
            "攒眉多，称心少，尀耐东村黑黄老。",
            "供利不曾将得来，放驴吃我堂前草。"
        ],
        "notes": "",
        "id": "398eb09abf8f56c7057e9c97c12eb728"
    },
    {
        "author": "从谂",
        "dynasty": "唐",
        "type": "诗",
        "rhythmic": "",
        "title": "十二时歌 四",
        "preface": "",
        "paragraphs": [
            "食时辰，烟火徒劳望四邻。",
            "馒头𫗰子前年别，今日思量空咽津。",
            "持念少，嗟叹频，一百家中无善人。",
            "来者祇道觅茶吃，不得茶童（《偈颂》作「噇」）去又嗔。"
        ],
        "notes": "",
        "id": "4b97130f68a71c9d85bf37c032b21d3f"
    },
    {
        "author": "从谂",
        "dynasty": "唐",
        "type": "诗",
        "rhythmic": "",
        "title": "十二时歌 五",
        "preface": "",
        "paragraphs": [
            "禺中巳，削发谁知到如此。",
            "无端被请作村僧，屈辱饥凄受欲死。",
            "胡张三，黑李四，恭敬不曾生些子。",
            "适来忽尔到门头，唯道借茶兼借纸。"
        ],
        "notes": "",
        "id": "4efe029409ed4c8348a0c13cec37875b"
    },
    {
        "author": "从谂",
        "dynasty": "唐",
        "type": "诗",
        "rhythmic": "",
        "title": "十二时歌 六",
        "preface": "",
        "paragraphs": [
            "日南午，茶饭轮还无定度。",
            "行却南家到北家，果至北家不推注。",
            "苦沙盐，大麦醋，蜀黍米饭虀莴苣。",
            "唯称供养不等闲，和尚道心须坚固。"
        ],
        "notes": "",
        "id": "6c9b334603f7d9054411e11b79cef0f6"
    },
    {
        "author": "从谂",
        "dynasty": "唐",
        "type": "诗",
        "rhythmic": "",
        "title": "十二时歌 七",
        "preface": "",
        "paragraphs": [
            "日昳未，者回不践光阴地。",
            "曾闻一饱忘百饥，今日老僧身便是。",
            "不习禅，不论义，铺个破席日里睡。",
            "想料上方兜率天，也无如此日炙背。"
        ],
        "notes": "",
        "id": "49915a3be0c4881b48bf637c4aea80c5"
    },
    {
        "author": "从谂",
        "dynasty": "唐",
        "type": "诗",
        "rhythmic": "",
        "title": "十二时歌 八",
        "preface": "",
        "paragraphs": [
            "晡时申，也有烧香礼拜人。",
            "五个老婆三个瘿，一双面子黑皴皴。",
            "油麻茶，实是珍，金刚不用苦张筋。",
            "愿我来年蚕麦熟，罗㬋罗儿与一文。"
        ],
        "notes": "",
        "id": "085e0a6246dff2f4e17f5b97c4fb5827"
    },
    {
        "author": "从谂",
        "dynasty": "唐",
        "type": "诗",
        "rhythmic": "",
        "title": "十二时歌 九",
        "preface": "",
        "paragraphs": [
            "日入酉，除却荒凉更何守。",
            "云水高流定委无，历寺沙弥镇常有。",
            "出格言，不到口，枉续牟尼子孙后。",
            "一条拄杖麤楋蔾，不但登山兼打狗。",
            "。"
        ],
        "notes": "",
        "id": "6fe9f1df8c94976287f56dd8e4fdad61"
    },
    {
        "author": "从谂",
        "dynasty": "唐",
        "type": "诗",
        "rhythmic": "",
        "title": "十二时歌 十",
        "preface": "",
        "paragraphs": [
            "黄昏戌，独坐一间空暗室。",
            "阳燄灯光永不逢，眼前纯是金州漆。",
            "钟不闻，虚度日，唯闻老鼠闹啾唧。",
            "凭何更得有心情，思量念个波罗蜜。"
        ],
        "notes": "",
        "id": "36d7662f84a2423229009d7608b76cfb"
    },
    {
        "author": "从谂",
        "dynasty": "唐",
        "type": "诗",
        "rhythmic": "",
        "title": "十二时歌 十一",
        "preface": "",
        "paragraphs": [
            "人定亥，门前明月谁人爱。",
            "向里唯愁卧去时，勿个衣裳着甚盖。",
            "刘维那，赵五戒，口头说善甚奇怪。",
            "任你山僧囊罄空，问着都缘总不会。"
        ],
        "notes": "",
        "id": "f9619bca0013541156c840a918577cb5"
    },
    {
        "author": "从谂",
        "dynasty": "唐",
        "type": "诗",
        "rhythmic": "",
        "title": "十二时歌 十二",
        "preface": "",
        "paragraphs": [
            "半夜子，心境何曾得暂止。",
            "思量天下出家人，似我住持能有几？",
            "土榻床，破芦蕟{下为废}，老榆木枕全无被。",
            "尊香不烧安息香，灰里唯闻牛粪气。",
            "（此组诗又见《禅门诸祖师偈颂》卷上之下）。"
        ],
        "notes": "",
        "id": "7619d994407dba563f88b4bb7aca2a29"
    },
    {
        "author": "从谂",
        "dynasty": "唐",
        "type": "诗",
        "rhythmic": "",
        "title": "因见诸书见解异途乃有颂",
        "preface": "",
        "paragraphs": [
            "石桥南，赵州北，中有观音有弥勒。",
            "祖师留下一只履，直到如今觅不得。",
            "（此首又见《祖堂集》卷十八）。"
        ],
        "notes": "",
        "id": "cf0f7dba0341b254e492835a15cc95e7"
    },
    {
        "author": "从谂",
        "dynasty": "唐",
        "type": "诗",
        "rhythmic": "",
        "title": "因鱼鼓有颂",
        "preface": "",
        "paragraphs": [
            "四大犹（《五灯会元》卷四作「由」）来造化功，有声全贵里头空。",
            "莫怪不与凡夫说，祇为宫商调不同。"
        ],
        "notes": "",
        "id": "a1db93b5d99d0ff094a98bc5cba1b001"
    },
    {
        "author": "从谂",
        "dynasty": "唐",
        "type": "诗",
        "rhythmic": "",
        "title": "因莲花有颂",
        "preface": "",
        "paragraphs": [
            "奇异根苗带雪鲜，不知何代别西天。",
            "淤泥深浅人不识，出水方知是白莲。"
        ],
        "notes": "",
        "id": "e07cdbd37fe3a7f3f8f46547bc7a1214"
    },
    {
        "author": "从谂",
        "dynasty": "唐",
        "type": "诗",
        "rhythmic": "",
        "title": "颂",
        "preface": "",
        "paragraphs": [
            "渠说佛有难，我说渠有灾。",
            "但看我避难，何处有相随？",
            "有无不是说，去来非去来。",
            "为你说难法，对面识得来。",
            "（以上十六首均见宋渭颐藏主《古尊宿语录》卷十四《赵州真际禅师语录》卷下）。"
        ],
        "notes": "",
        "id": "ca947b6877777e419da88991ba060b04"
    },
    {
        "author": "从谂",
        "dynasty": "唐",
        "type": "诗",
        "rhythmic": "",
        "title": "送凌行婆颂",
        "preface": "",
        "paragraphs": [
            "当机直面提，直面当机疾（《五灯会元》录二「直」字皆作「觌」）。",
            "报尔凌行婆，哭声何得失。",
            "（见《景德传灯录》卷八、《五灯会元》卷三）。"
        ],
        "notes": "",
        "id": "6fc0b395a34f4d6b8944a9f618b12e72"
    }
]