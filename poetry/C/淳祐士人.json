[
    {
        "author": "淳祐士人",
        "dynasty": "宋",
        "type": "诗",
        "rhythmic": "",
        "title": "上元遇雨",
        "preface": "",
        "paragraphs": [
            "隠隠雷声天鼓吹，荧荧灯火夜星辰。",
            "风流太守明如镜，何用姮娥作主人。"
        ],
        "notes": "",
        "id": "1bad4ab69bcc00f7ccec18ad4ce2640b"
    },
    {
        "author": "淳祐士人",
        "dynasty": "宋",
        "type": "诗",
        "rhythmic": "",
        "title": "内司毁林建寺",
        "preface": "",
        "paragraphs": [
            "合抱长材卧壑深，于今惟恨不空林。",
            "谁知广厦千斤斧，斲尽人间孝子心。"
        ],
        "notes": "",
        "id": "11a1b9a8f50bbb7e58f44a0b23bba6a6"
    },
    {
        "author": "淳祐士人",
        "dynasty": "宋",
        "type": "诗",
        "rhythmic": "",
        "title": "讽临安试",
        "preface": "",
        "paragraphs": [
            "南省观图丧一名，补闱又试万人英。",
            "两重门阈如天险，十有七人倒地横。",
            "谁设秦阬来贡院，枉教唐士梦登瀛。",
            "云山万里家何在，月白风清鬼哭声。"
        ],
        "notes": "",
        "id": "56d2c983b9f76bc45a89af8d0a63eb9c"
    }
]