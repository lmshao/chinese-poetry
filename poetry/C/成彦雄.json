[
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "杜鹃花",
        "preface": "",
        "paragraphs": [
            "杜鹃花与鸟，怨艳两何赊。",
            "疑是口中血，滴成枝上花。",
            "一声寒食夜，数朵野僧家。",
            "谢豹出不出，日迟迟又斜。"
        ],
        "notes": "",
        "id": "603c6306e32a3727af7a6e33817fe0e7"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "江上枫",
        "preface": "",
        "paragraphs": [
            "江枫自蓊郁，不竞松筠力。",
            "一叶落渔家，残阳带秋色。"
        ],
        "notes": "",
        "id": "c06a4b55d0ff6bfe291225ea81eeaf55"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "夜夜曲",
        "preface": "",
        "paragraphs": [
            "自从君去夜，锦幌孤兰麝。",
            "欹枕对银缸，秦筝绿窗下。"
        ],
        "notes": "",
        "id": "313725b17a260140f81ba30773d019bd"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "村行",
        "preface": "",
        "paragraphs": [
            "暧暧村烟暮，牧童出深坞。",
            "骑牛不顾人，吹笛寻山去。"
        ],
        "notes": "",
        "id": "2622c2bb1987a9164b92197aba95827c"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "煎茶",
        "preface": "",
        "paragraphs": [
            "岳寺春深睡起时，虎跑泉畔思迟迟。",
            "蜀茶倩个云僧碾，自拾枯松三四枝。"
        ],
        "notes": "",
        "id": "8964bd569149bd6f203fd9a253bfed04"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "松",
        "preface": "",
        "paragraphs": [
            "大夫名价古今闻，盘屈孤贞更出群。",
            "将谓岭头闲得了，夕阳犹挂数枝云。"
        ],
        "notes": "",
        "id": "d5ab8c4c7020f23e6a88ca167b0ff10f"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "新燕",
        "preface": "",
        "paragraphs": [
            "才离海岛宿江滨，应梦笙歌作近邻。",
            "减省雕梁竝头语，画堂中有未归人。"
        ],
        "notes": "",
        "id": "1575d5ec0f300544fd4cdece1534b46a"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "会友不至",
        "preface": "",
        "paragraphs": [
            "王孙还是负佳期，玉马追游日渐西。",
            "独上郊原人不见，鹧鸪飞过落花溪。"
        ],
        "notes": "",
        "id": "8659642d7e8169c852ec2d153c7e4842"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "惜花",
        "preface": "",
        "paragraphs": [
            "忘餐为恋满枝红，锦障频移护晚风。",
            "客散酒酣归未得，栏边独立月明中。"
        ],
        "notes": "",
        "id": "f3d391bdb7207204fd9bb58734c6164c"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "中秋月",
        "preface": "",
        "paragraphs": [
            "王母粧成镜未收，倚栏人在水精楼。",
            "笙歌莫占清光尽，留与溪翁一钓舟。"
        ],
        "notes": "",
        "id": "c848e9b25c0e57a46526d42f91bccc31"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "暮春日宴溪亭",
        "preface": "",
        "paragraphs": [
            "寒食寻芳游不足，溪亭还醉绿杨烟。",
            "谁家花落临流树，数片残红到槛前。"
        ],
        "notes": "",
        "id": "46575dd7f542bb7deffb99d2be09cb31"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "晓",
        "preface": "",
        "paragraphs": [
            "列宿回元朝北极，爽神晞露滴楼台。",
            "佳人卷箔临阶砌，笑指庭花昨夜开。"
        ],
        "notes": "",
        "id": "958ad554d1eff802c49c8b75082ae9a2"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "夕",
        "preface": "",
        "paragraphs": [
            "台榭沈沈禁漏初，麝烟红蜡透虾须。",
            "雕笼鹦鹉将栖宿，不许鵶鬟转辘轳。"
        ],
        "notes": "",
        "id": "fb866772e057478c25508b42254376fa"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "露",
        "preface": "",
        "paragraphs": [
            "银河昨夜降醍醐，洒遍坤维万象苏。",
            "疑是鲛人曾泣处，满池荷叶捧真珠。"
        ],
        "notes": "",
        "id": "264d7805fe7b10689f1c63292d314b08"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "游紫阳宫",
        "preface": "",
        "paragraphs": [
            "古殿烟霞簇画屏，直疑踪迹到蓬瀛。",
            "碧桃满地眠花鹿，深院松窗捣药声。"
        ],
        "notes": "",
        "id": "981b55f3a0bfa22d39c47020e2ca196c"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "除夜",
        "preface": "",
        "paragraphs": [
            "铜龙看却送春来，莫惜颠狂酒百杯。",
            "吟鬓就中专拟白，那堪更被二更催。"
        ],
        "notes": "",
        "id": "894bcd75e6717dc1d66d330a8016eb9b"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "元日",
        "preface": "",
        "paragraphs": [
            "戴星先捧祝尧觞，镜里堪惊两鬓霜。",
            "好是灯前偷失笑，屠苏应不得先尝。"
        ],
        "notes": "",
        "id": "a02a71ec0008d9d701aec9cb4051d400"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "寒夜吟",
        "preface": "",
        "paragraphs": [
            "洞房脉脉寒宵永，烛影香消金凤冷。",
            "猧儿睡魇唤不醒，满窗扑落银蟾影。"
        ],
        "notes": "",
        "id": "f3a4e3c8b02d95e58c04099a03805529"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "柳枝辞九首 一",
        "preface": "",
        "paragraphs": [
            "轻笼小径近谁家，玉马追风翠影斜。",
            "爱把长条恼公子，惹他头上海棠花。"
        ],
        "notes": "",
        "id": "ce327133624e143aa31f4bd12e413739"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "柳枝辞九首 二",
        "preface": "",
        "paragraphs": [
            "鹅黄剪出小花钿，缀上芳枝色转鲜。",
            "饮散无人收拾得，月明阶下伴秋千。"
        ],
        "notes": "",
        "id": "71b86b653ec1ab8c31bf0b3857f156b7"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "柳枝辞九首 三",
        "preface": "",
        "paragraphs": [
            "东君爱惜与先春，草泽无人处也新。",
            "委嘱露华幷细雨，莫教迟日惹风尘。"
        ],
        "notes": "",
        "id": "0d5f8332cfc41bbd950214c8b055c0c9"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "柳枝辞九首 四",
        "preface": "",
        "paragraphs": [
            "句践初迎西子年，琉璃为箒扫溪烟。",
            "至今不改当时色，留与王孙系酒船。"
        ],
        "notes": "",
        "id": "e85775f5a1d3a9408e5168e7e12034d1"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "柳枝辞九首 五",
        "preface": "",
        "paragraphs": [
            "绿杨移傍小亭栽，便拥秾烟拨不开。",
            "谁把金刀为删掠，放教明月入窗来。"
        ],
        "notes": "",
        "id": "72503bcfa9ca001f798fcee0247fc534"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "柳枝辞九首 六",
        "preface": "",
        "paragraphs": [
            "远接关河高接云，雨余洗出半天津。",
            "牡丹不用相轻薄，自有清阴覆得人。"
        ],
        "notes": "",
        "id": "58d4cb9fbf2a49090598a1d8c72ea37f"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "柳枝辞九首 七",
        "preface": "",
        "paragraphs": [
            "掩映莺花媚有余，风流才调比应无。",
            "朝朝奉御临池上，不羡青松拜大夫。"
        ],
        "notes": "",
        "id": "a55438bfcf6f800bff80c019234375cb"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "柳枝辞九首 八",
        "preface": "",
        "paragraphs": [
            "王孙宴罢曲江池，折取春光伴醉归。",
            "怪得美人争鬬乞，要他秾翠染罗衣。"
        ],
        "notes": "",
        "id": "dbf574f46cb7632d58428bef02c195a3"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "柳枝辞九首 九",
        "preface": "",
        "paragraphs": [
            "残照林梢袅数枝，能折醉客上金堤。",
            "马娇如练缨如火，瑟瑟阴中步步嘶。"
        ],
        "notes": "",
        "id": "3fae8c95f8db8f9fe603b0c48cfdae0a"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "莎草放茵深护砌，海榴喷火巧横墙。",
            "纹鳞引子跳银海，紫燕呼雏语画梁。"
        ],
        "notes": "",
        "id": "9ac834b4d2203473a17288781cfc9274"
    }
]