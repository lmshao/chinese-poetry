[
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "杜鹃花",
        "preface": "",
        "paragraphs": [
            "杜鹃花与鸟，怨艳两何赊。",
            "疑是口中血，滴成枝上花。",
            "一声寒食夜，数朵野僧家。",
            "谢豹出不出，日迟迟又斜。"
        ],
        "notes": "",
        "id": "7c6d2643e52ef9f696758339248ed244"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "江上枫",
        "preface": "",
        "paragraphs": [
            "江枫自蓊郁，不竞松筠力。",
            "一叶落渔家，残阳带秋色。"
        ],
        "notes": "",
        "id": "c231418debfd799b0a9f7b6ef6a25ec7"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "夜夜曲",
        "preface": "",
        "paragraphs": [
            "自从君去夜，锦幌孤兰麝。",
            "欹枕对银缸，秦筝绿窗下。"
        ],
        "notes": "",
        "id": "e87df5517a5af861dc04d46a6f73cbea"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "村行",
        "preface": "",
        "paragraphs": [
            "暧暧村烟暮，牧童出深坞。",
            "骑牛不顾人，吹笛寻山去。"
        ],
        "notes": "",
        "id": "b38f0d0c7d32a10ff1da4ee7027b395c"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "煎茶",
        "preface": "",
        "paragraphs": [
            "岳寺春深睡起时，虎跑泉畔思迟迟。",
            "蜀茶倩个云僧碾，自拾枯松三四枝。"
        ],
        "notes": "",
        "id": "88775bf95204a076d22d294bb77cbf16"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "松",
        "preface": "",
        "paragraphs": [
            "大夫名价古今闻，盘屈孤贞更出群。",
            "将谓岭头闲得了，夕阳犹挂数枝云。"
        ],
        "notes": "",
        "id": "7018b3a18c18addd4f10da5ca40978d4"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "新燕",
        "preface": "",
        "paragraphs": [
            "才离海岛宿江滨，应梦笙歌作近邻。",
            "减省雕梁竝头语，画堂中有未归人。"
        ],
        "notes": "",
        "id": "ae6bf7ad1caccc67347718e5da236e99"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "会友不至",
        "preface": "",
        "paragraphs": [
            "王孙还是负佳期，玉马追游日渐西。",
            "独上郊原人不见，鹧鸪飞过落花溪。"
        ],
        "notes": "",
        "id": "9f2397d28b9661f65967ec2ce2255cb5"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "惜花",
        "preface": "",
        "paragraphs": [
            "忘餐为恋满枝红，锦障频移护晚风。",
            "客散酒酣归未得，栏边独立月明中。"
        ],
        "notes": "",
        "id": "a6f06c0e0f8899c4a6d196631411f178"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "中秋月",
        "preface": "",
        "paragraphs": [
            "王母粧成镜未收，倚栏人在水精楼。",
            "笙歌莫占清光尽，留与溪翁一钓舟。"
        ],
        "notes": "",
        "id": "1517896a6028def838b1e05c7a1d340c"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "暮春日宴溪亭",
        "preface": "",
        "paragraphs": [
            "寒食寻芳游不足，溪亭还醉绿杨烟。",
            "谁家花落临流树，数片残红到槛前。"
        ],
        "notes": "",
        "id": "6b56198ffd777ad7a98d5cef0946f794"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "晓",
        "preface": "",
        "paragraphs": [
            "列宿回元朝北极，爽神晞露滴楼台。",
            "佳人卷箔临阶砌，笑指庭花昨夜开。"
        ],
        "notes": "",
        "id": "668cbc51a237669d38ea6d511012c085"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "夕",
        "preface": "",
        "paragraphs": [
            "台榭沈沈禁漏初，麝烟红蜡透虾须。",
            "雕笼鹦鹉将栖宿，不许鵶鬟转辘轳。"
        ],
        "notes": "",
        "id": "96063ec65380cead1d2d8f83e8e8ba9b"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "露",
        "preface": "",
        "paragraphs": [
            "银河昨夜降醍醐，洒遍坤维万象苏。",
            "疑是鲛人曾泣处，满池荷叶捧真珠。"
        ],
        "notes": "",
        "id": "f3f50de6daeef3f9360fe1a66c657f94"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "游紫阳宫",
        "preface": "",
        "paragraphs": [
            "古殿烟霞簇画屏，直疑踪迹到蓬瀛。",
            "碧桃满地眠花鹿，深院松窗捣药声。"
        ],
        "notes": "",
        "id": "2bf42bf587c328d10dc663f1c966345f"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "除夜",
        "preface": "",
        "paragraphs": [
            "铜龙看却送春来，莫惜颠狂酒百杯。",
            "吟鬓就中专拟白，那堪更被二更催。"
        ],
        "notes": "",
        "id": "019f9795c1f6f72f9ff8f0ed66aa1728"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "元日",
        "preface": "",
        "paragraphs": [
            "戴星先捧祝尧觞，镜里堪惊两鬓霜。",
            "好是灯前偷失笑，屠苏应不得先尝。"
        ],
        "notes": "",
        "id": "b4a2be9e6a0056ed83fcbb663d90c11b"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "寒夜吟",
        "preface": "",
        "paragraphs": [
            "洞房脉脉寒宵永，烛影香消金凤冷。",
            "猧儿睡魇唤不醒，满窗扑落银蟾影。"
        ],
        "notes": "",
        "id": "c07b5e4217ffd504bea73d0195cff7f0"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "柳枝辞九首 一",
        "preface": "",
        "paragraphs": [
            "轻笼小径近谁家，玉马追风翠影斜。",
            "爱把长条恼公子，惹他头上海棠花。"
        ],
        "notes": "",
        "id": "b3d1731b97426cd4d13746992bae7660"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "柳枝辞九首 二",
        "preface": "",
        "paragraphs": [
            "鹅黄剪出小花钿，缀上芳枝色转鲜。",
            "饮散无人收拾得，月明阶下伴秋千。"
        ],
        "notes": "",
        "id": "ab2c0a7ad268ebe5b11f0124a9747516"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "柳枝辞九首 三",
        "preface": "",
        "paragraphs": [
            "东君爱惜与先春，草泽无人处也新。",
            "委嘱露华幷细雨，莫教迟日惹风尘。"
        ],
        "notes": "",
        "id": "1505bc8d549752239f87d704db8a96a2"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "柳枝辞九首 四",
        "preface": "",
        "paragraphs": [
            "句践初迎西子年，琉璃为箒扫溪烟。",
            "至今不改当时色，留与王孙系酒船。"
        ],
        "notes": "",
        "id": "76432281316b83ec139b4fb2256f00d6"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "柳枝辞九首 五",
        "preface": "",
        "paragraphs": [
            "绿杨移傍小亭栽，便拥秾烟拨不开。",
            "谁把金刀为删掠，放教明月入窗来。"
        ],
        "notes": "",
        "id": "3a0cac4d0a55a8a850ad9c57e07805f3"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "柳枝辞九首 六",
        "preface": "",
        "paragraphs": [
            "远接关河高接云，雨余洗出半天津。",
            "牡丹不用相轻薄，自有清阴覆得人。"
        ],
        "notes": "",
        "id": "bb5a2ea73b975ca9971c96d389d508c9"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "柳枝辞九首 七",
        "preface": "",
        "paragraphs": [
            "掩映莺花媚有余，风流才调比应无。",
            "朝朝奉御临池上，不羡青松拜大夫。"
        ],
        "notes": "",
        "id": "d653699306f09c494c9ac772f82c6700"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "柳枝辞九首 八",
        "preface": "",
        "paragraphs": [
            "王孙宴罢曲江池，折取春光伴醉归。",
            "怪得美人争鬬乞，要他秾翠染罗衣。"
        ],
        "notes": "",
        "id": "0c2789db9f9eb303f493ee0f0180b674"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "柳枝辞九首 九",
        "preface": "",
        "paragraphs": [
            "残照林梢袅数枝，能折醉客上金堤。",
            "马娇如练缨如火，瑟瑟阴中步步嘶。"
        ],
        "notes": "",
        "id": "fe8e79ba505ed751cf641610b72f12c7"
    },
    {
        "author": "成彦雄",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "莎草放茵深护砌，海榴喷火巧横墙。",
            "纹鳞引子跳银海，紫燕呼雏语画梁。"
        ],
        "notes": "",
        "id": "2c0124c6ce86fff7ea538acf40e0fe7c"
    }
]