[
    {
        "author": "陈以庄",
        "dynasty": "宋",
        "type": "诗",
        "rhythmic": "",
        "title": "金丹",
        "preface": "",
        "paragraphs": [
            "凤箫一去几经年，古木青萝锁洞天。",
            "黠鬼不量曾窃药，真人岂碍作飞仙。",
            "细看丹灶凝烟地，知有清朝应世贤。",
            "欲下苍崖却回首，何时著我弄云泉。"
        ],
        "notes": "",
        "id": "70e7fe2b2aca71b603f4caffa90f4c17"
    },
    {
        "author": "陈以庄",
        "dynasty": "宋",
        "type": "诗",
        "rhythmic": "",
        "title": "春兴",
        "preface": "",
        "paragraphs": [
            "轻衫短帽久尘埃，零落香篝媿麝煤。",
            "春半工夫花绣了，社边消息燕衔来。",
            "岂无绿野供千骑，幸有黄封可一杯。",
            "明日清明能出否，凭谁先为扫莓苔。"
        ],
        "notes": "",
        "id": "0cd626bf337c65b8ec158c2c8fc551b6"
    }
]