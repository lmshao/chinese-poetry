[
    {
        "author": "陈若水",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "拂袖归来，懒踏前回，京华软尘。",
            "算宦游虽好，何如生处，急流勇退，赢得闲人。",
            "身羡仙翁，萧然野服，笑咏东溪溪上亭。",
            "头犹黑、甚丰姿鹤瘦，标致梅清。",
            "今年转觉精神。",
            "便次第平头八十人。",
            "肯又抛渭钓，似周尚父，且来洛社，作宋耆英。",
            "报答明恩，一时分付，贤子贤孙事业新。",
            "丹心在，尚瓣香岁岁，遥祝尧龄。"
        ],
        "notes": "",
        "id": "df6849a5cac67ed4e0fe2a0b38792030"
    }
]