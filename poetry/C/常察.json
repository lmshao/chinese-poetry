[
    {
        "author": "常察",
        "dynasty": "唐",
        "type": "诗",
        "rhythmic": "",
        "title": "十玄谈（幷序） 心印",
        "preface": "",
        "paragraphs": [
            "问君心印作何颜？心印何人敢授传？历劫坦然无异色，呼为心印早虚言。",
            "须知本自灵（《大正》本、《偈颂》作「体自虚」）空性，将喻红罏焰（《大正》本、《偈颂》作「火」）里莲。",
            "莫以（《大正》本作「莫谓」、《偈颂》作「勿谓」）无心便（《大正》本、《偈颂》作「云」）是道，无心犹隔一重关。"
        ],
        "notes": "",
        "id": "de421b7eb4d6b3de38270f87df944314"
    },
    {
        "author": "常察",
        "dynasty": "唐",
        "type": "诗",
        "rhythmic": "",
        "title": "十玄谈（幷序） 祖意",
        "preface": "",
        "paragraphs": [
            "祖意如空不是空，灵机争堕有无功。",
            "三贤固（《偈颂》作「尚」）未明斯旨，十圣那能达此宗。",
            "透网金鳞犹滞水，回途石马出沙（《偈颂》作「纱」）笼。",
            "殷勤为说西来意，莫问西来及与东。"
        ],
        "notes": "",
        "id": "027fc53e50333cf9330e4bad2831ad67"
    },
    {
        "author": "常察",
        "dynasty": "唐",
        "type": "诗",
        "rhythmic": "",
        "title": "十玄谈（幷序） 玄机",
        "preface": "",
        "paragraphs": [
            "迢迢空劫勿能收，岂为尘机作系留。",
            "妙体本来无处所，通身何更问（《大正》本、《偈颂》作「有」）纵由？",
            "灵然一句超群象，迥出三乘不假修。",
            "撒手那边诸（《大正》本、《偈颂》作「千」）圣外，回程堪作火中牛。"
        ],
        "notes": "",
        "id": "5c15d72c6bf74627974946e96bbd87f1"
    },
    {
        "author": "常察",
        "dynasty": "唐",
        "type": "诗",
        "rhythmic": "",
        "title": "十玄谈（幷序） 尘异",
        "preface": "",
        "paragraphs": [
            "浊者自浊清者清，菩提烦恼等空平。",
            "谁言卞璧无人鉴，我道骊珠到处晶。",
            "万法泯时全体现，三乘分处假（《大正》本、《偈颂》作「别假」）安名。",
            "丈夫皆（《偈颂》作「自」）有冲天志，不（《大正》本、《偈颂》作「莫」）向如来行处行。"
        ],
        "notes": "",
        "id": "891e0a300d06bde469744f0f05242dc6"
    },
    {
        "author": "常察",
        "dynasty": "唐",
        "type": "诗",
        "rhythmic": "",
        "title": "十玄谈（幷序） 佛教（《大正》本、《偈颂》作「演教」）",
        "preface": "",
        "paragraphs": [
            "三时次第演金言，三世如来亦共宣。",
            "初说有空人皆执，后非空有众皆缘（《偈颂》作「捐」）。",
            "龙宫满藏（《偈颂》作「字」）医方义，鹤树终谈理未玄。",
            "真净界中才一念，阎浮早已八千年。"
        ],
        "notes": "",
        "id": "73e3d6375ae34c12206d3d5ee53084b7"
    },
    {
        "author": "常察",
        "dynasty": "唐",
        "type": "诗",
        "rhythmic": "",
        "title": "十玄谈（幷序） 乡还曲（《大正》本、《偈颂》作「达本」）",
        "preface": "",
        "paragraphs": [
            "勿于中路事空王，策杖咸须归（《大正》本、《偈颂》作「还须达」）本乡。",
            "云水隔时君莫住，雪山深处我非忙（《大正》本、《偈颂》作「忘」）。",
            "寻思去日颜如玉，嗟叹回来（《偈颂》作「时」）鬓似霜。",
            "撒手到家人不识，更无一物献尊堂。"
        ],
        "notes": "",
        "id": "dea86e1450802aad26bbbb7695b0207f"
    },
    {
        "author": "常察",
        "dynasty": "唐",
        "type": "诗",
        "rhythmic": "",
        "title": "十玄谈（幷序） 破还乡曲（《大正》本、《偈颂》作「还源」）",
        "preface": "",
        "paragraphs": [
            "返本还源事亦差，本来无住不名家。",
            "万年松径雪深覆，一带峰峦云更遮。",
            "宾主默时纯（《大正》本、《偈颂》作「穆时全」）是妄，君臣道合（《大正》本、《偈颂》作「合处」）正中邪。",
            "还乡曲调如何物（《大正》、《偈颂》作「唱」）？",
            "明月堂前枯木（《大正》本、《偈颂》作「树」）华。"
        ],
        "notes": "",
        "id": "9c499992a7e0c9272e17c69299d93d01"
    },
    {
        "author": "常察",
        "dynasty": "唐",
        "type": "诗",
        "rhythmic": "",
        "title": "十玄谈（幷序） 转位归（《大正》本、《偈颂》作「回机」）",
        "preface": "",
        "paragraphs": [
            "湼槃城里尚犹危，陌路相逢没了（《大正》本作「没定」、《偈颂》作「勿定」）期。",
            "权挂垢衣云是佛，却装珍御复名谁？木人夜半穿靴去，石女天明戴帽归。",
            "万古碧潭空界月，再三涝（《大正》本、《偈颂》作「捞」）漉始应知。"
        ],
        "notes": "",
        "id": "72b98b16db37ea6b67922c522d117d13"
    },
    {
        "author": "常察",
        "dynasty": "唐",
        "type": "诗",
        "rhythmic": "",
        "title": "十玄谈（幷序） 转位",
        "preface": "",
        "paragraphs": [
            "披毛戴角入鄽来，优钵罗花火里开。",
            "烦恼海中为雨露，无明山上作云雷。",
            "镬汤炉炭吹教灭，剑树刀山喝使摧。",
            "金锁玄关留不住，行于异类且轮回。"
        ],
        "notes": "",
        "id": "aec55b7c3befb986404f4de9363f9bcd"
    },
    {
        "author": "常察",
        "dynasty": "唐",
        "type": "诗",
        "rhythmic": "",
        "title": "十玄谈（幷序） 正位前（《大正》本、《偈颂》作「一色」）",
        "preface": "",
        "paragraphs": [
            "枯木岩前差路多，行人到此尽蹉𧿶。",
            "鹭鸶立雪非同色，明月芦华不似他。",
            "了了了时无所（《大正》本、《偈颂》作「可」）了，玄玄玄处亦须呵。",
            "殷勤为唱玄中曲，空里蟾光撮得么？",
            "（《四部丛刊三编》景宋本、《大正藏》本《景德传灯录》卷二九、《禅门诸祖师偈颂》卷上之上。",
            "景宋本总题作「诗八首」，《十玄谈》之题及《祖意》、《转位》二首据《大正》本及《偈颂》补。",
            "序仅见于《大正》本、有注云：「《卿公事苑》云：丛林所行《十玄谈》皆无序引，愚曩游庐阜，得其序于同安影堂，今录之云耳。",
            "」《大正》本与景宋本之异，承张靖龙同志告知。",
            "另可参《林间录》卷下。",
            "）。"
        ],
        "notes": "",
        "id": "f87a465fd43c68f6d5ec0dd13ff96c4c"
    },
    {
        "author": "常察",
        "dynasty": "唐",
        "type": "诗",
        "rhythmic": "",
        "title": "十玄谈（幷序） 搜玄吟",
        "preface": "",
        "paragraphs": [
            "三更初夜偏，日午月明前。",
            "白云覆幽石，青霄抱月圆，鹭鸶非雪覆，乌鵶岂漆漫。",
            "纸马通消息，知音白雀还。",
            "梦手撃金钟，觉来空把拳。",
            "天明夜行人，无因行自先。",
            "门门不回互，回互隔关山。",
            "步空疑月色，湛寂皎非安。",
            "龙吟明异宝，片玉凤飞啣。",
            "猿啼葱岭韵，鹤吐鹫峰烟。",
            "金乌罩席帽，玉兔具靴形。",
            "寒泉初夜后，古涧五更前。",
            "黑白未分时，正是偏中圆。",
            "露展幽林秀，云收碧落闲。",
            "空劫道人家，深宫荡子嫌。",
            "衣锦还乡客，回机面指南。",
            "问我雪中吟，杲日耀澄潭。",
            "无影桑树子，玉女夜生蚕。",
            "携篮日未出，摘菓月当轩。",
            "手把寒天扇，身无五月衫。",
            "采花入异乡，将献类中仙。",
            "谨白参玄人，参禅莫守闲。",
            "（《卍续藏经》本宋释子升、如祐编《禅门诸祖师偈颂》卷上之上。",
            "）。"
        ],
        "notes": "",
        "id": "d839d6c49bd731d4df2bc8e59e489250"
    }
]