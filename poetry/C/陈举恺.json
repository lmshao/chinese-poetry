[
    {
        "author": "陈举恺",
        "dynasty": "宋",
        "type": "诗",
        "rhythmic": "",
        "title": "龙邱山",
        "preface": "",
        "paragraphs": [
            "九峰湿翠秋光凝，亭亭出水芙蓉净。",
            "崔巍怪石距若虎，合沓奇峰驰八骏。",
            "山深古寺隔红尘，时有天风度幽磬。",
            "岂惟清赏玩心目，况有高人寄真隠。",
            "自惭奔走红尘客，何由得遂山林性。",
            "长歌聊复赋重游，不用悬岩刻名姓。"
        ],
        "notes": "",
        "id": "c0992517a828b3de9f6b86e37417ce8c"
    },
    {
        "author": "陈举恺",
        "dynasty": "宋",
        "type": "诗",
        "rhythmic": "",
        "title": "过姑蔑道中",
        "preface": "",
        "paragraphs": [
            "姑蔑古城暮，山川近不同。",
            "草黄秋过雨，树暗晚生风。",
            "流水中分郭，飞桥下应虹。",
            "未须追往事，回首送冥鸿。"
        ],
        "notes": "",
        "id": "55e75b205bef653104ff14996823861c"
    }
]