[
    {
        "author": "陈惟哲",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "近畿贤太守，陆地隐神仙。",
            "功高玉记，名通紫府自长年。",
            "拂拭壶中光景，游戏人间风月，富贵本青毡。",
            "十载五分牧，惠泽浸江天。",
            "把文章，做勋业，德才全。",
            "龟峰堂上，满城和气入歌筵。",
            "春在百花庭院，坐拥十眉珠翠，寿酒吸长川。",
            "来岁称觞处，稳向凤池边。"
        ],
        "notes": "",
        "id": "177b5be8060476e316c9e0c1a5dd1981"
    }
]