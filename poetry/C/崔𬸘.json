[
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "湖上联句",
        "preface": "",
        "paragraphs": [
            "遥岑舣舟见，野思过桥生。",
            "兴尽回兰棹，归鞍月正明。"
        ],
        "notes": "",
        "id": "2d6879e81e4932e2111a1a0b54ff3a11"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "会节园梅花下作",
        "preface": "",
        "paragraphs": [
            "去年白玉花，结子深林间。",
            "小憩藉清影，低颦啄微酸。",
            "故人不复见，春事今已阑。",
            "绕树寻履迹，空余土花斑。"
        ],
        "notes": "",
        "id": "03ee04a3dd483ef5235074d60bbb01c9"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "秋日即事",
        "preface": "",
        "paragraphs": [
            "秋草门前已没靴，更无人过野人家。",
            "离离疏竹时闻雨，淡淡轻烟不隔花。"
        ],
        "notes": "",
        "id": "de3007a83b13c523feb45ce8ce3c1b24"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "黄州道中",
        "preface": "",
        "paragraphs": [
            "莫愁微雨落轻云，十里长亭未垫巾。",
            "流水小桥山下路，马头无处不逢春。"
        ],
        "notes": "",
        "id": "b1459bfda9ffb7df0abe85c2bbb23898"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "潜心斋",
        "preface": "",
        "paragraphs": [
            "双扉掩余香，一榻下凉幔。",
            "前人嗟不死，万古映黄卷。",
            "时时撷英华，一一诣微远。",
            "鼎食姑置之，此味良不浅。"
        ],
        "notes": "",
        "id": "1d1136623947e32f26b4c656620a5eb1"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "止遽轩",
        "preface": "",
        "paragraphs": [
            "我如万斛船，岁久腰已懒。",
            "谁能逐相师，终日问手板。",
            "去谋一寸安，辄被三尺挽。",
            "怜公谢蛮触，鼓卧旗亦偃。"
        ],
        "notes": "",
        "id": "bd4272ca733f9dd2a294cea01208d849"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "丈室",
        "preface": "",
        "paragraphs": [
            "此家英妙姿，玉雪熙冠冕。",
            "新诗一何似，鸾鹄见萧散。",
            "蹑屣往从之，宁复念重趼。"
        ],
        "notes": "",
        "id": "c16362aaece4139a289b21047e37b8e5"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "诗二首  其一",
        "preface": "",
        "paragraphs": [
            "泪尽空山一病夫，荆榛无路掩樵居。",
            "自怜身是皮公美，茅屋青灯夜著书。"
        ],
        "notes": "",
        "id": "026859fc1c7650f5951c42b94e46e2fb"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "诗二首  其二",
        "preface": "",
        "paragraphs": [
            "记得诗狂欲发时，鄱阳湖里月明知。",
            "无人为觅桓伊笛，自卷秋芦片叶吹。"
        ],
        "notes": "",
        "id": "1b03be4a02c3fbbf6cd5df7b2920cc69"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "酴醾依柏引蔓上冒其颠",
        "preface": "",
        "paragraphs": [
            "春风亦已老，自厌丹采媚。",
            "独留白雪花，洒此千尺翠。",
            "嵯峨珠笼冠，缥缈冒佛髻。",
            "幽香勿袭人，恐为真色累。",
            "但愿保明姿，终日奉清对。",
            "要之万物伙，污洁自有类。"
        ],
        "notes": "",
        "id": "cf6c5031b0fdddbad5780c9bd245d550"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "江月图",
        "preface": "",
        "paragraphs": [
            "冥冥一叶轻，不知水与天。",
            "独于颢气中，仰见素璧圆。",
            "超然狂道士，起视清夜阑。",
            "自拈白玉笛，吹此江月寒。",
            "想当万籁息，逸响流空烟。",
            "我从江海来，形留意先还。",
            "何当买鱼篷，追此水墨仙。"
        ],
        "notes": "",
        "id": "1bdd5be0c7579b2aa97b09688f54c23e"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "早春偶题",
        "preface": "",
        "paragraphs": [
            "寒风淅沥鸣枯苇，小鸭睡残犹未起。",
            "更教细雨结轻寒，坐听萧萧打窗纸。",
            "石盆养蒲已抽翠，雕斛栽花先弄紫。",
            "拥炉闭合赋幽香，未怕春冰生砚水。"
        ],
        "notes": "",
        "id": "dc74391e815f4e1bf016afcebee5705a"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "石牛庄闲居",
        "preface": "",
        "paragraphs": [
            "不识春风面，知从底处来。",
            "红深桃靥破，绿静水帘开。",
            "物外心常挂，人间事不谐。",
            "从今江海去，无复世推排。"
        ],
        "notes": "",
        "id": "740d9647dde6af7392e665ff648fea69"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "春日",
        "preface": "",
        "paragraphs": [
            "落日不可尽，丹林紫谷开。",
            "明明远色里，历历暝鸦回。"
        ],
        "notes": "",
        "id": "9ce9c5f08d4c234d241d84198b40f134"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "题绩溪雪峰楼",
        "preface": "",
        "paragraphs": [
            "题诗最高处，不为付人看。",
            "记著今朝胜，山明松雪寒。"
        ],
        "notes": "",
        "id": "78e34e64d8d5d212349bfcff1a9b046b"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "子石砚",
        "preface": "",
        "paragraphs": [
            "石家有儿玉含晶，嘘为云气吸为晴。",
            "纯精与之相感并，孕育万状流千名。",
            "黄昏鬼哭不忍听，且为白鹅了黄庭。"
        ],
        "notes": "",
        "id": "c93a252a4f6f590399284d4d49478cb6"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "早秋雨霁图",
        "preface": "",
        "paragraphs": [
            "我离蜀山来，赤日走东州。",
            "奇峰作眼想，一过神已留。",
            "翩翩宋公子，新诗蔼风流。",
            "丹青见新韵，潇洒出林丘。",
            "依微万里遥，旷明一雨收。",
            "高云杳褰开，缟日明华秋。",
            "风裾映山青，眇眇行李幽。",
            "得非送将归，色有离别忧。",
            "念我山海癖，针砭不为瘳。",
            "目看孤鸿飞，心已麋鹿游。",
            "吾儿能扶犁，此帻便可投。",
            "勿言尺寸许，是中有菟裘。"
        ],
        "notes": "",
        "id": "8e852c59ea5c0d415e0a4eca45240c30"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "与叔易过石佛看宋大夫画山水",
        "preface": "",
        "paragraphs": [
            "霜落石林江气清，隔江犹见暮山横。",
            "个中只欠崔夫子，满帽秋风信马行。"
        ],
        "notes": "",
        "id": "85bf39f47876cc6d66fba63f69dc74d6"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "观黄筌画花二首  其一",
        "preface": "",
        "paragraphs": [
            "苍颜白发我虽陈，见了青红几度新。",
            "更向黄生毫末里，全家看尽剑南春。"
        ],
        "notes": "",
        "id": "34222d7c157984284e912b9e0565f681"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "观黄筌画花二首  其二",
        "preface": "",
        "paragraphs": [
            "浅浅红颧与白腮，卧枝斜叶抱新开。",
            "何人与作春风面，诳得蜂儿日日来。"
        ],
        "notes": "",
        "id": "89fb7bd750ac92b04c550de6fe6c2f0c"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "和老人观牧图",
        "preface": "",
        "paragraphs": [
            "作官畏人嘲，胡孙骑牧牛。",
            "却离大江水，还家整归舟。",
            "还家此计不可移，此乐勿令儿辈知。",
            "行歌带索拾遗穗，耳静不复闻征鼙。",
            "功名亦妄尔，吾生去此将安之。",
            "趁此青草长，自牧牛与羊。",
            "不减九十头，何翅三百强。",
            "沙平水浅南山下，千角万蹄如此画。",
            "牛腰吹笛溯秋风，不问人间矍铄翁。"
        ],
        "notes": "",
        "id": "6ea0b232c9cea45ea3bcefa436e4069f"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "梅花  其一",
        "preface": "",
        "paragraphs": [
            "仙子衣裳云不染，天人颜色玉无瑕。",
            "月寒桂树犹藏魄，海冻珊瑚未放芽。"
        ],
        "notes": "",
        "id": "8012884e727752079e6f9be3183ff203"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "梅花  其二",
        "preface": "",
        "paragraphs": [
            "寿阳楼畔晴梅落，孝武宫中晓露溥。",
            "越浦争回乘兴棹，洛堤欲驻有情鞍。",
            "蝶遗粉翼轻难拾，鹤坠霜毛散未抟。"
        ],
        "notes": "",
        "id": "858a1d9973a3a19db2c97f61fb7f1508"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "观鱼",
        "preface": "",
        "paragraphs": [
            "小鱼喜亲人，可钓亦可网。",
            "大鱼自有神，隠见谁能量。",
            "老禅虽无心，施食不肯尝。",
            "时于千寻底，隠见如龙章。"
        ],
        "notes": "",
        "id": "b570a6b75bb9b5bebbc5eedcb7849e17"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "桃花",
        "preface": "",
        "paragraphs": [
            "如何一朽株，孕此千亿花。",
            "虽云行且阑，明岁亦再华。",
            "岂如世上人，一老不复佳。"
        ],
        "notes": "",
        "id": "910362c7565bb01b774d93e059d34d25"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "桃花",
        "preface": "",
        "paragraphs": [
            "残月迷春晓，桃花怯夜寒。",
            "何人未粧洗，先傍玉阑干。"
        ],
        "notes": "",
        "id": "2e93983fd1f5267fb610878a418b4412"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "浑是华清出浴初，碧绡斜掩见红肤。",
            "便教桃李能言语，要比娇妍比得无。"
        ],
        "notes": "",
        "id": "17e63ae90d955024e5c831b4ef58d26f"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "和吕居仁九日诗",
        "preface": "",
        "paragraphs": [
            "街头未易著清香，折取萧萧满把黄。",
            "归去乞钱烦里社，买糕沽酒作重阳。"
        ],
        "notes": "",
        "id": "cf7ec49b3d5dc7d6c9b0674d3821892f"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "诗四首  其一",
        "preface": "",
        "paragraphs": [
            "我如秋蝶未忘情，对此寒花叹此生。",
            "常愧老来亲拄杖，看花不似蝶身轻。"
        ],
        "notes": "",
        "id": "ad9680f8c6ec48fbda3a20e7dd91bfec"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "诗四首  其二",
        "preface": "",
        "paragraphs": [
            "芙蓉堂下水溟溟，老去难禁此段清。",
            "唤取王郎吹玉笛，愁来要听水龙声。"
        ],
        "notes": "",
        "id": "e253ce11a87e7aa14887ad065ebdb1f0"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "诗四首  其三",
        "preface": "",
        "paragraphs": [
            "荒蒲乱苇簇人烟，指点江州一望间。",
            "惜取看人闲目力，琵琶亭上看庐山。"
        ],
        "notes": "",
        "id": "f2ad24932c42b41487c263848813941a"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "诗四首  其四",
        "preface": "",
        "paragraphs": [
            "屯云塞望蔚青林，刻雪停空立皓禽。",
            "南渡长淮才一水，令人便起五湖心。"
        ],
        "notes": "",
        "id": "29e48726bab4d2058802176337bf5880"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "咏圆通崇胜院",
        "preface": "",
        "paragraphs": [
            "峥嵘卢山高，下看三江水。",
            "青天瀑布飞，白日看烟起。",
            "人家闲崦口，石道乔松底。",
            "似窥仙刹丽，翠影乱螭尾。",
            "亭亭两金闾，妙拥青云里。",
            "瞻言古堂侧，绛幔垂乌几。",
            "煌煌重瞳君，玉带横文绮。",
            "名为天下笑，身系降生邸。",
            "辛苦万厄功，一戏直童子。"
        ],
        "notes": "",
        "id": "573df2fdad60d4a882e0eea95a8f0d79"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "劝忠楼",
        "preface": "",
        "paragraphs": [
            "闻说骊龙睡九渊，觉来头角去升天。",
            "官封越国三千户，血食新安五百年。",
            "锦轴尚标唐岁月，彩楼重见宋山川。",
            "收藏石匣非无意，留与江南野史传。"
        ],
        "notes": "",
        "id": "e7b7f1fc28e070a7f238cfca66fe255e"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "新安四咏  其一",
        "preface": "",
        "paragraphs": [
            "我爱新安好，斋房四友全。",
            "斲成千样玉，扫得万毬烟。",
            "云气随银管，蛟龙入彩笺。",
            "周旋不能去，何待更论年。"
        ],
        "notes": "",
        "id": "d76eae667714066df5bff940a97069b3"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "新安四咏  其二",
        "preface": "",
        "paragraphs": [
            "我爱新安好，城西似竹西。",
            "僧扉入黄叶，樵径下寒溪。",
            "宝阁花为网，珍台玉作梯。",
            "不愁临暮雨，白石了无泥。"
        ],
        "notes": "",
        "id": "869e97177f88e5b42246dc60dbc5ef94"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "新安四咏  其三",
        "preface": "",
        "paragraphs": [
            "我爱新安好，新安胜事多。",
            "秋容明远眺，夜响答清歌。",
            "寺映离离叶，城通瑟瑟波。",
            "黄山敌嵩阜，三十六嵯峨。"
        ],
        "notes": "",
        "id": "fc1bfff7bdd43e676529e5eb789675f7"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "新安四咏  其四",
        "preface": "",
        "paragraphs": [
            "我爱新安好，新安度岁华。",
            "风烟迷郡阁，浦溆带人家。",
            "南亩元多黍，丘中亦种麻。",
            "更逢飘皂盖，疆埸视新瓜。"
        ],
        "notes": "",
        "id": "e53677330896dd4a5f43b730f6cae5bd"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "绩溪道中三首  其一",
        "preface": "",
        "paragraphs": [
            "𫁂䅉青衣未剡芒，联拳荷叶已秋香。",
            "笋舆十里青松路，高卷蒙纱溯晚凉。"
        ],
        "notes": "",
        "id": "72eb16bc7d5101a9dba162aeeb63b316"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "绩溪道中三首  其二",
        "preface": "",
        "paragraphs": [
            "𪭢𪭢名木列千兵，风雨斜来卷旆旌。",
            "愁倚寺门南下望，水烟不见小桥横。"
        ],
        "notes": "",
        "id": "0fc294aa637ba5cda0e362746d35f850"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "绩溪道中三首  其三",
        "preface": "",
        "paragraphs": [
            "山口含糊半吐云，林头时见绿纷纷。",
            "何人解作孤鸾啸，呼取凉风入帽裙。"
        ],
        "notes": "",
        "id": "ab102f1a57c3f6e97205343822cc5959"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "婆娑园",
        "preface": "",
        "paragraphs": [
            "晚禽噪竹百千翅，残菊横枝三两花。",
            "好在山园养衰废，风波不到野人家。"
        ],
        "notes": "",
        "id": "f5976dca18c80665dabde63c6a3a3a40"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "伯鸾下吴越。"
        ],
        "notes": "",
        "id": "a1981bee234c435cee2900c8267e3337"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "遥知金刹近，林表飏幡尾。"
        ],
        "notes": "",
        "id": "5a722e041736c09420cb2a2964f53afd"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "小艇元从天上来，白云自向杯中落。"
        ],
        "notes": "",
        "id": "f40c93e4a063d297d6c47b7fa012f059"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "翠裘锦帽初相识，鱼虎弯环略岸飞。"
        ],
        "notes": "",
        "id": "1cc521ff137de6ea0fdf123ba09a11cd"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "一从台倾苑树死，空余飘瓦裁纹鸳。"
        ],
        "notes": "",
        "id": "f37a81d72299c33262e6ea8bf049f294"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "团脐紫蟹初欲尝，染指腥盐还复辍。"
        ],
        "notes": "",
        "id": "e08670cc89b50eef9998da22f9a4c4df"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "清明烟火尚阑珊，花信风来第几番。"
        ],
        "notes": "",
        "id": "e905792cebdae675c1f18f27dfdd1e88"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "西山横身映吴甸，意将万里倾衡霍。"
        ],
        "notes": "",
        "id": "3713beec86dd216ae61410699a412914"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "绰约冰姿绝可怜。"
        ],
        "notes": "",
        "id": "f7335e5255549e643b5d2c09429dde05"
    },
    {
        "author": "崔𬸘",
        "dynasty": "宋",
        "type": "诗",
        "rhythmic": "",
        "title": "句  其一〇",
        "preface": "",
        "paragraphs": [
            "老去未觉跻攀难，一表独立青冥里。"
        ],
        "notes": "",
        "id": "326fc2082c3704ba58cadccd11ceabad"
    }
]