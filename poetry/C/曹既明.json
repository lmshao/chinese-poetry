[
    {
        "author": "曹既明",
        "dynasty": "宋",
        "type": "诗",
        "rhythmic": "",
        "title": "冷泉亭",
        "preface": "",
        "paragraphs": [
            "朱簷日转轩窗冷，碧嶂云低草树香。",
            "山影倒沈波底月，夜阑相对写寒光。"
        ],
        "notes": "",
        "id": "d28ac3e566f0d6923db8b6de2f2f16f7"
    },
    {
        "author": "曹既明",
        "dynasty": "宋",
        "type": "诗",
        "rhythmic": "",
        "title": "过林和靖旧址",
        "preface": "",
        "paragraphs": [
            "短棹不归双鹤去，一邱烟草寄山阴。",
            "水边疏影黄昏月，无限风骚在客心。"
        ],
        "notes": "",
        "id": "69deeccc414687c844f0c21a926fcce5"
    },
    {
        "author": "曹既明",
        "dynasty": "宋",
        "type": "诗",
        "rhythmic": "",
        "title": "夜宿浙江亭",
        "preface": "",
        "paragraphs": [
            "夜半潮声撼客床，卧听柔橹閙空江。",
            "惊回倦枕乡关梦，海日烘山上晓窗。"
        ],
        "notes": "",
        "id": "fa75499a3f2821aacbf13a2359c798b5"
    },
    {
        "author": "曹既明",
        "dynasty": "宋",
        "type": "诗",
        "rhythmic": "",
        "title": "胥山庙  其一",
        "preface": "",
        "paragraphs": [
            "贯弓执矢一亡臣，未洗昭关客路尘。",
            "道上乞飧逢漂女，江边款渡得渔人。",
            "致君岂谓初无术，卖国由来别有因。",
            "文种墓空山胁冷，怒潮朝夕怨江滨。"
        ],
        "notes": "",
        "id": "4f372c4ae85fc58ff7e040debca55d72"
    },
    {
        "author": "曹既明",
        "dynasty": "宋",
        "type": "诗",
        "rhythmic": "",
        "title": "胥山庙  其二",
        "preface": "",
        "paragraphs": [
            "间关欲雪父兄雠，底用平生锡盖侯。",
            "冤骨未沈吴月晓，征魂初返楚云秋。",
            "西施正倚承恩貌，范蠡将移去国舟。",
            "尚向松陵亲却敌，藁砧依旧在层楼。"
        ],
        "notes": "",
        "id": "9097421993ef1cddea1abfef95b905d9"
    },
    {
        "author": "曹既明",
        "dynasty": "宋",
        "type": "诗",
        "rhythmic": "",
        "title": "胥山庙  其三",
        "preface": "",
        "paragraphs": [
            "堂堂武烈与文英，引剑呼天气未平。",
            "身后端知司祸福，生前直欲就功名。",
            "胥山未尽吴侬意，郢水犹伤楚客情。",
            "井里满前灵宇壮，长江千古带高情。"
        ],
        "notes": "",
        "id": "1ac02d5fd2f92ab6f2707a94c1d156b5"
    },
    {
        "author": "曹既明",
        "dynasty": "宋",
        "type": "诗",
        "rhythmic": "",
        "title": "有怀湖山留题惠因院",
        "preface": "",
        "paragraphs": [
            "湖山平生亲，松竹亦瓜葛。",
            "深期说情话，跬步成契阔。",
            "岂无朝夕思，或以尘累夺。",
            "何当淡相从，长年席不割。"
        ],
        "notes": "",
        "id": "53a90fcbe8ac4baca59ab0c98424caba"
    },
    {
        "author": "曹既明",
        "dynasty": "宋",
        "type": "诗",
        "rhythmic": "",
        "title": "与同舍待浴灵芝寺",
        "preface": "",
        "paragraphs": [
            "一雨洗秋色，湖山增眼明。",
            "番番水中荷，作此凄凉声。",
            "我辈等憔悴，客饭千里程。",
            "愿言涤尘土，冠盖临华京。"
        ],
        "notes": "",
        "id": "4921c9421b389e2cd7859346ce75c5f7"
    }
]