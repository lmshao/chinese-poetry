[
    {
        "author": "陈统",
        "dynasty": "宋",
        "type": "诗",
        "rhythmic": "",
        "title": "读元颜二公中兴颂碑",
        "preface": "",
        "paragraphs": [
            "中兴碑颂□峥嵘，三百年来蠹不生。",
            "湘水无穷流善价，□山长在耸高名。",
            "文传幼妇词原赡，翰洒崩云笔力精。",
            "按部舣舟思访古，拂尘珍赏眼偏明。"
        ],
        "notes": "",
        "id": "734394847433c558762b640ff29c28c4"
    },
    {
        "author": "陈统",
        "dynasty": "宋",
        "type": "诗",
        "rhythmic": "",
        "title": "经浯溪元次山旧隐",
        "preface": "",
        "paragraphs": [
            "次山曾此隐，溪壑水清漪。",
            "废宅群山合，高名千古垂。",
            "修篁森钓渚，乐石耸丰碑。",
            "唯有乔林色，苍苍似昔时。"
        ],
        "notes": "",
        "id": "e9d46255ac9cda59ca0658b1b6af5f40"
    }
]