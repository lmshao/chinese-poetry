[
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "荣木和陶靖节韵",
        "preface": "",
        "paragraphs": [
            "我卜我居，游息在兹。",
            "有荣者木，日封殖之。",
            "本根既固，发生以时。",
            "我时倾瞻，中心慨而。",
            "维人之生，孰本孰根。",
            "惟皇降衷，天理具存。",
            "是曰成性，道义之门。",
            "钦斯承斯，大化以敦。",
            "嗟彼世人，自安浅陋。",
            "德不图新，恶或念旧。",
            "有干惟禄，有觊惟富。",
            "孰能毅然，不为利疚。",
            "我怀师训，罔敢失坠。",
            "匪道曷从，匪义曷畏。",
            "圣门虽远，率焉以冀。",
            "庶几疲驽，久亦告至。"
        ],
        "notes": "",
        "id": "051dcfe3f0c8a43849ea1f12a6c88804"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "张允迪出示方清老诗用韵简之",
        "preface": "",
        "paragraphs": [
            "十里五里聊幽寻，远山近山相对阴。",
            "烟云变态晚逾好，竹树葱苍秋未深。",
            "故人见我喜欲舞，倚杖共看鸦投林。",
            "呼儿秉烛语清夜，烱烱君应识此心。"
        ],
        "notes": "",
        "id": "0730061803f2155ac3245d2f69cbaded"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "度黄瓜岭",
        "preface": "",
        "paragraphs": [
            "十年来往黄瓜路，冒日冲风凌雨雾。",
            "今朝短策又披云，一笑成诗复凄楚。",
            "我行对镜并浮鳙，欲攀星斗摩苍穹。",
            "黄瓜虽小亦其亚，领略鳞鳞千万峰。"
        ],
        "notes": "",
        "id": "b3a0b17343df5a8244b1bd4347c04731"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "次方唐卿对月见寄",
        "preface": "",
        "paragraphs": [
            "芒鞋却走荒山道，始觉在家贫亦好。",
            "归来对月思故人，寂寞柴门迹如扫。",
            "故人遗我新诗章，反复幽怀欲倾倒。",
            "恍如明月坠我室，烱烱清光满怀抱。",
            "祗今秋稼已如云，饱意可缓忧心捣。",
            "泼醅酒熟君不来，远思緜緜满秋草。"
        ],
        "notes": "",
        "id": "b34a8595899e31fd172d5d5d905a04a2"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "张衡山南山瑞芝",
        "preface": "",
        "paragraphs": [
            "君不见商山昔有庞眉叟，道德高风耸山斗。",
            "茹芝岁久得长年，身与此山俱不朽。",
            "张公道与此老同，失身偶坠世网中。",
            "却从神武挂簪绂，林泉岁晚殊从容。",
            "寿宫谁遣芝生柱，三秀煌煌照庭宇。",
            "平生心地只天知，天遣芝为灵府助。",
            "商山之老长茹芝，公虽不茹亦不疑。",
            "商山南山两不朽，公寿定应山与齐。"
        ],
        "notes": "",
        "id": "78b2084841555307e1007453fb7ebed9"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "伯羽许见过雨不果",
        "preface": "",
        "paragraphs": [
            "结庐在溪上，触目皆可娱。",
            "嗟予亦何为，悠悠事征途。",
            "乡闾驾言归，计日抵旧庐。",
            "春风百花老，遶屋桑柘疎。",
            "念无肯来人，门庭日荒芜。",
            "之子独有期，犹以雨意拘。",
            "人生感离合，恶怀固难舒。",
            "寄言我怀人，念我当焉如。"
        ],
        "notes": "",
        "id": "d40563000e97f44768dbc0cb06a92891"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "度凤凰岭次董叔重韵",
        "preface": "",
        "paragraphs": [
            "连山翳寒云，孤松秀巍岭。",
            "松吟石潄水，山露髻撑顶。",
            "我行亦何事，岁晏苦凄冷。",
            "频有同心人，哦诗味隽永。"
        ],
        "notes": "",
        "id": "6fbe8c2fe89598f44cdf2199bccb07d2"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "丫头岩用前韵",
        "preface": "",
        "paragraphs": [
            "侧看初成峰，横看复成岭。",
            "何年古仙人，飞步缓绝顶。",
            "至今两髻丫，缥缈烟霞冷。",
            "安步蹑荒遐，长啸清夜永。"
        ],
        "notes": "",
        "id": "66f30b5c8bfc759ac7aed3dc6c3015f0"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "用前韵入闽",
        "preface": "",
        "paragraphs": [
            "风雪武夷溪，乍阿还复岭。",
            "依依鸦共林，片片云摩顶。",
            "山中有高士，纸帐梅花冷。",
            "相期从此翁，晤语冬夜永。"
        ],
        "notes": "",
        "id": "db4b3bb0e0623cac84060a6f3bbcd05c"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "用前韵怀兄晦翁",
        "preface": "",
        "paragraphs": [
            "人皆乐夷涂，而惮陟崖岭。",
            "不折彭泽腰，即摩墨氏顶。",
            "谁能如此翁，独卧沧波冷。",
            "寂寞诗书林，优游岁年永。"
        ],
        "notes": "",
        "id": "63fc2f4fb2efff0eac47379ff43c96fa"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "同正思叔重发潭溪度梅岭用前韵",
        "preface": "",
        "paragraphs": [
            "山行已凄迷，而况步修岭。",
            "飞仙不可见，谁复抚我顶。",
            "怀人云峤长，倦憩石磴冷。",
            "樵斧忽丁丁，弥觉清昼永。"
        ],
        "notes": "",
        "id": "6d0abf92db160d5794e6f62d106ded32"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "汪节夫解官东归赋此赠行",
        "preface": "",
        "paragraphs": [
            "积潦卷洪落，秋容媚郊坰。",
            "登高望长陌，念君将有行。",
            "君生盛德后，家世多簪缨。",
            "尚书望最重，当代推名卿。",
            "几年卧东山，属望劳苍生。",
            "天亦阴相之，芝兰满阶庭。",
            "君子尤可人，少日负俊声。",
            "曼倩聊玩世，子真岂求名。",
            "一官姑自慰，三岁俄终更。",
            "我从韩溪来，挽袂仍班荆。",
            "殷勤故旧意，丁宁离别情。",
            "圣门虽高远，心地当恢宏。",
            "笃敬己可克，致知义方精。",
            "造次勤钻仰，从容自规绳。",
            "他时立朝右，风节弥坚贞。",
            "江湖秋多风，归途眼增明。",
            "引首看高举，毋辞事遐征。"
        ],
        "notes": "",
        "id": "8110b4234388373b9cadf16fdcda39d0"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "初发豫章",
        "preface": "",
        "paragraphs": [
            "昨日苦暖今日寒，树头淅淅风声干。",
            "舟师祭罢喜风便，呼儿理楫高挂帆。",
            "孤舟一叶去如舞，白浪翻空作飞雨。",
            "尔曹醉胆何大耶，胡不江云占砲车。"
        ],
        "notes": "",
        "id": "0aaa16c4750fd2171fd92c4cf37362f1"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "夜泊华家埠",
        "preface": "",
        "paragraphs": [
            "江涵寒月明，人掩孤篷卧。",
            "萧萧木末风，惊我幽梦破。",
            "心闲万念寂，枕稳千波妥。",
            "时闻掠水声，知有鱼舠过。"
        ],
        "notes": "",
        "id": "8e463d7f7f42d9e6fe6aa1f8bb2c6f72"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "初泛湘江",
        "preface": "",
        "paragraphs": [
            "昔闻潇湘好，今作潇湘游。",
            "雨余万籁息，夷犹任轻舟。",
            "黯黯云幕垂，漂漂浪花浮。",
            "故人在何许，怅望心悠悠。"
        ],
        "notes": "",
        "id": "ff2a2adb4567107dc7d1f55e8ce07d14"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "送杨文父还醴陵",
        "preface": "",
        "paragraphs": [
            "君家江西我江东，相望虽远声气同。",
            "一行作吏湖湘上，数面成亲谈笑中。",
            "君思松竹行色动，我困簿领蜚尘蒙。",
            "他时登高倘有赋，莫望江头回鴈峰。"
        ],
        "notes": "",
        "id": "5cd9f44c06a673bd90d73be182d628a2"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "送陈求仁还永嘉兼寄刘孝移",
        "preface": "",
        "paragraphs": [
            "往年予□祁山丞，坐上屡闻君姓名。",
            "那知流落天一角，一笑共挹湘江清。",
            "地緜赋急员羞具，黄龚遐轨空驰溯。",
            "催科抚字两勤劳，古道羡君今独步。",
            "耒阳之水化理濡，耒阳之人何于于。",
            "疎梧细柳白日浄，唯有声气与君俱。",
            "君今快展摩天翮，会看赤手扶羲御。",
            "烟波渺渺正愁予，万里潇湘未归去。",
            "河阳当日桃花红，主人好客樽不空。",
            "相逢倘问衡阳簿，为说年来惟悴容。"
        ],
        "notes": "",
        "id": "a40bfa9f0ef0e6207b31bb799d589b12"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "次韵赵祖德送李衡阳有感",
        "preface": "",
        "paragraphs": [
            "秋日晒古城，秋风来水乡。",
            "临流送归客，离思飞云扬。",
            "银液深蘸甲，金钗俨分行。",
            "祖行礼虽微，善颂意则良。",
            "破涕忽成笑，欲语旋复忘。",
            "若人工涉世，止沸非扬汤。",
            "俛首是非海，如居清浄坊。",
            "一朝脱屣去，翩如鴈随阳。",
            "三折仅存臂，九回无复肠。",
            "所欣返全璧，讵复忧焚冈。",
            "我本山林人，才非锥处囊。",
            "偶然踏朝市，包以冠与裳。",
            "谁吹邹子律，自分冰氏凉。",
            "余习但文字，残星弄微芒。",
            "来时岸柳绿，倏见秋叶黄。",
            "何当首归途，解此名利缰。",
            "湖山足佳处，与君共徜徉。"
        ],
        "notes": "",
        "id": "6b20736caaec904a18762354b8d15a8f"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "谒杜子美祠",
        "preface": "",
        "paragraphs": [
            "少年诵公诗，讽咏忘日夕。",
            "晚为湖外游，适有耒阳役。",
            "仙人梅子真，邀我连辔策。",
            "苍山环古城，幽路转石壁。",
            "丛祠隠木末，古冢累道侧。",
            "衣冠尚唐制，金石存古刻。",
            "缅怀天宝年，纲纪丝棼剧。",
            "肃代虽中兴，安史互攘贼。",
            "风云暗宇宙，蛇豕莽区域。",
            "生灵困鱼烂，廊庙鄙肉食。",
            "崎岖兵戎闲，公亦屡颠踣。",
            "时危孰与持，忠愤气弥激。",
            "烱烱心怀丹，萧萧发垂白。",
            "兴来谩吟哦，赋罢还叹息。",
            "区区杞人忧，此意谁复测。",
            "至今杜陵编，义与风雅敌。",
            "人亡遗像在，庙古炉香寂。",
            "庭花日日红，阶草年年碧。",
            "公身不可见，公心犹可识。",
            "惟余耒阳流，与君共无极。"
        ],
        "notes": "",
        "id": "4df35ff07d0b7d680a3f8b934247dab4"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "潘提刑生日四首用以介眉寿为韵  其一",
        "preface": "",
        "paragraphs": [
            "泉以沙故浑，草以风故靡。",
            "谁能表独出，屹若柱立砥。",
            "先生抱懿德，取喻当奚以。",
            "孤高衡岳松，清润湘江水。"
        ],
        "notes": "",
        "id": "031a33512a0af600cfba8e596240dcc6"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "潘提刑生日四首用以介眉寿为韵  其二",
        "preface": "",
        "paragraphs": [
            "华堂敞千楹，居者嫌陋隘。",
            "安知圜扉中，虮虱生杻械。",
            "先生虑囚时，矜测逮鲜介。",
            "此心即天心，不为门闾大。"
        ],
        "notes": "",
        "id": "4cbe78cde2a9330487206c16880411d1"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "潘提刑生日四首用以介眉寿为韵  其三",
        "preface": "",
        "paragraphs": [
            "天心本广大，有外宁合之。",
            "咄哉吝骄者，妄自分町畦。",
            "先生克己学，不起一念私。",
            "斯道愈光新，渠用夸扬眉。"
        ],
        "notes": "",
        "id": "5bcfcaeec78433814ffcb47f8c2797da"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "潘提刑生日四首用以介眉寿为韵  其四",
        "preface": "",
        "paragraphs": [
            "贤者必得贵，仁者必得寿。",
            "天人何闲然，如契钥相受。",
            "先生迈种德，无觊报自厚。",
            "应笑昌黎翁，区区说南斗。"
        ],
        "notes": "",
        "id": "c57b564854dc069f5050fb9ae044853b"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "游狮子岩",
        "preface": "",
        "paragraphs": [
            "南州风气殊，二月若中夏。",
            "我从耒江来，无地税征驾。",
            "萦纡蹑藓径，问讯得精舍。",
            "石崖屹傍起，峭壁俨难跨。",
            "嵌岩忽中闲，宛宛如覆瓦。",
            "日光何处来，返照幽以雅。",
            "狮猊骋其勇，踞坐颐颊哆。",
            "欲为河东吼，解使百兽哑。",
            "应是山灵护，岂容俗人假。",
            "兹游真胜绝，欲去重嗟咤。",
            "老僧劝少留，秉烛语清夜。",
            "那知岩伏情，眺玩不可舍。",
            "他年倘复来，陈迹犹可藉。",
            "岩前有隙地，分我茅一把。"
        ],
        "notes": "",
        "id": "bbf158226278a50e5db3fd654d66c548"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "游浯溪用张宛邱韵",
        "preface": "",
        "paragraphs": [
            "六合尘昏谁汛扫，秦王功业成横草。",
            "后裔居安不虑危，欲向温柔乡里老。",
            "渔阳金鼓动地来，羯胡本非刘石才。",
            "若为二十四郡守，如振槁叶弹浮埃。",
            "皇天悔祸见星纪，太白入月胡当死。",
            "英英李郭为时生，济世何须识丁字。",
            "祅灾已去瑞庆来，何人大笔书丹崖。",
            "南□犹自颂声作，中天想见氛祲开。",
            "遗文三复堪悲慨，兴废浑如目前在。",
            "咄哉误国高将军，犹叹两京作斤卖。"
        ],
        "notes": "",
        "id": "9287b92354aae847119e1a8266eed7e6"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "游东安五峰阁凛然亭",
        "preface": "",
        "paragraphs": [
            "穹林拥精庐，奇石林端起。",
            "玲珑蛟兔穴，编缀东方齿。",
            "峩峩倚高寒，落落负壮伟。",
            "何人昔好事，诛薙发天閟。",
            "杰阁冠其颠，幽亭踞其趾。",
            "五峰天际来，纵臾供燕几。",
            "吾闻零陵郡，地蕴清淑气。",
            "法当产瑰奇，钟秀乃在此。",
            "何当蜡吾屐，尽揽入胸次。",
            "融成九华诗，写作菱溪记。",
            "却笑奇章公，班班刻名字。"
        ],
        "notes": "",
        "id": "64f260d22e538e2f83b7dee2cc97854b"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "过愚溪登愚亭拜柳子厚像",
        "preface": "",
        "paragraphs": [
            "我从耒阳来，已拜杜陵墓。",
            "今行湘水湄，复识愚溪路。",
            "兹游岂无益，登览屡吊古。",
            "明日理扁舟，又向浯溪去。"
        ],
        "notes": "",
        "id": "43eeb20bcece597421e821ec30297e69"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "薛使君生日",
        "preface": "",
        "paragraphs": [
            "春来一雨不终日，处处野田龟兆坼。",
            "使君闵雨雨应期，插水新秧绿如织。",
            "人言秧好岁定丰，民感使君慈父同。",
            "生朝共上千岁寿，酒酌流霞花袅红。",
            "使君为德岂但此，念念爱民如爱子。",
            "阴功无数只天知，报以长年固其理。",
            "青衫短簿人莫知，索米不充方朔饥。",
            "香山松鹤举无有，但采民言成颂诗。"
        ],
        "notes": "",
        "id": "47ae4ad86fc9a089cb4c4fec917cd583"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "次韵刘子厚人日立春",
        "preface": "",
        "paragraphs": [
            "流光驰兔乌，弱质感蒲柳。",
            "新年有乐事，菜羹侑甘酒。",
            "楚俗本自佳，颜巷敢嫌陋。",
            "陶然为一醉，阔步无何有。",
            "画屏贴彩人，赤牛负土偶。",
            "谁能效儿童，翦饰较妍丑。",
            "城南有佳士，避世不回首。",
            "诗成试问之，如此近道否。",
            "钝根君勿嗤，著语不敢苟。"
        ],
        "notes": "",
        "id": "9e354290123e3f7d5c348342fd249879"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "刘寺簿所居五咏 墨庄",
        "preface": "",
        "paragraphs": [
            "先生耕道时，万卷皆其具。",
            "岁晚德已丰，万卷犹如故。"
        ],
        "notes": "",
        "id": "a605c5fa878f7d9ac91861a727f59a20"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "刘寺簿所居五咏 洌轩",
        "preface": "",
        "paragraphs": [
            "理甓完新甃，披沙挹旧清。",
            "一瓢遗味在，隽永若为名。"
        ],
        "notes": "",
        "id": "edf05cf21cb47ba4832be9be66cbbc21"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "刘寺簿所居五咏 静春堂",
        "preface": "",
        "paragraphs": [
            "氛埃痛扫溉，邻里谢将迎。",
            "默坐无余念，欣欣物自荣。"
        ],
        "notes": "",
        "id": "6157fb641fd709878c91d0519093e16f"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "刘寺簿所居五咏 玩易斋",
        "preface": "",
        "paragraphs": [
            "万变本六画，六画来何从。",
            "此理须玩索，明窗露未浓。"
        ],
        "notes": "",
        "id": "14a6cef09602ea2a6568ec6dadc58788"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "刘寺簿所居五咏 君子亭",
        "preface": "",
        "paragraphs": [
            "食藕痊沈疴，制荷被吾体。",
            "未如对芳华，幽贞似君子。"
        ],
        "notes": "",
        "id": "b5a50430f06767773c19a1393e106054"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "次韵刘寺簿暇日出郊按视贡院安养院漏泽园南教场饭于花药寺用韦苏州韵赋诗",
        "preface": "",
        "paragraphs": [
            "使君抱孤韵，胜日成独游。",
            "聊循七里郭，一赏千林秋。",
            "射圃既徘徊，泽宫重咨畴。",
            "孰生病我疗，孰死骨我收。",
            "遐观兴未穷，小憩山更幽。",
            "昔人事登览，不惮道里悠。",
            "而我缚微官，抗尘苦淹留。",
            "何当奉杖屦，崇论排田驺。"
        ],
        "notes": "",
        "id": "5dc7e89044c4e08bb986690536931665"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "余季行肯堂",
        "preface": "",
        "paragraphs": [
            "天地有常运，成功须四时。",
            "敛藏苟不至，生养犹浪施。",
            "而况结夏屋，岂伊一人为。",
            "向非来者贤，俯仰成弃基。",
            "余氏本望族，旧业祖所贻。",
            "流光被累叶，衍也复嗣之。",
            "华堂小荒茀，新筑俄翚飞。",
            "老木傲风烟，修篁拂云霓。",
            "连峰累奇石，一镜开清池。",
            "窗闲编简横，门外尘鞅希。",
            "封胡几男子，晨夕相追随。",
            "步趋朱与张，谈笑书与诗。",
            "宁复绮纨习，所期君子归。",
            "青桐韩家树，丹桂窦氏枝。",
            "它年定俪美，吾言岂君欺。"
        ],
        "notes": "",
        "id": "a5ee020012140bdc76acf8a071e640ff"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "次韵张顺之见寄",
        "preface": "",
        "paragraphs": [
            "诗翁老去百年灰，皮肤剥落真实在。",
            "诛茅筑室傍幽林，泉石烟云动光彩。",
            "酸寒不作郊岛态，尚友渊明向千载。",
            "但欣妙语笔端生，不管流年暗中改。",
            "邻家有景借修竹，野径无风馥芳茝。",
            "人嫌柴门雀可罗，自倚奚囊富成海。",
            "我闻公名嗟已久，向风每恨平生昧。",
            "袖诗过我岂宜蒙，公才较丕几十倍。",
            "要从柳州鬭雅健，未许公羊夸辨裁。",
            "别来又见秋风高，抵掌论文几时再。",
            "尊中绿酒已堪酌，篱下黄花行可戴。",
            "幸无俗物恼幽人，祇可剧谈佳客对。",
            "方侯况是社中酒，辨舌澜翻似秦代。",
            "公来当为折简呼，园有佳蔬更同采。",
            "雅集何须画作图，风流自可追前辈。"
        ],
        "notes": "",
        "id": "575ffe779f7898932a2ee51f58c62b1f"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "赠写真方处士",
        "preface": "",
        "paragraphs": [
            "世久无绝艺，斯人妙丹青。",
            "时将好东绢，貌彼神与形。",
            "悠然意象会，转转毛骨生。",
            "或濯若春柳，或清如壶冰。",
            "或耸千丈壑，或森武库兵。",
            "妍媸有真鉴，抑扬无遁情。",
            "楚相欲谈笑，中郎存典刑。",
            "斯人胸次奇，不以艺自名。",
            "逍遥万物闲，非俗仍非僧。",
            "游戏于笔端，遂尔造其精。",
            "殊非学可致，要是天与能。",
            "待诏集金马，功臣图景灵。",
            "渠当自致此，胡为老沈冥。"
        ],
        "notes": "",
        "id": "875b5a492c45ec04f011c6fe1dfbd392"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "留别处州陈舜卿教授以笔赠之",
        "preface": "",
        "paragraphs": [
            "中岁探至道，颇欲齐得丧。",
            "偶然遇逆境，又尔起诸妄。",
            "贤哉陈夫子，胸次甚夷旷。",
            "警我以微言，恐我犹事障。",
            "嗟我与夫子，少长异州党。",
            "倾盖逆旅中，谈笑便抵掌。",
            "谁言江浙远，嗜好无异尚。",
            "我虽谬涉世，途穷理归鞅。",
            "而君方朝天，高论献忠谠。",
            "赠君秋兔毫，聊以代杯盎。",
            "勿云管城子，未有食肉相。",
            "当知中书君，日侍九天上。"
        ],
        "notes": "",
        "id": "423ba8db608d3b39e4d4bc0a8b4b8b00"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "董铢求诗赋古风二章示之  其一",
        "preface": "",
        "paragraphs": [
            "森森山上松，濯濯堂前柳。",
            "颜色虽不殊，霜余别妍丑。",
            "君看射利子，荣悴俯仰中。",
            "宁知堂前柳，不如山上松。"
        ],
        "notes": "",
        "id": "e26f7a11962200890e38ba4cc1fe2e35"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "董铢求诗赋古风二章示之  其二",
        "preface": "",
        "paragraphs": [
            "学海失渊源，词林少根柢。",
            "苏程百世师，遗书满天地。",
            "遗书亦言尔，道岂言能传。",
            "言外有妙处，万理常森然。"
        ],
        "notes": "",
        "id": "bba5dffe26d27fedb0519ec7200f79a9"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "张衡州南山寿芝",
        "preface": "",
        "paragraphs": [
            "煌煌庆色金壶重，婉婉高枝儿臂拱。",
            "团团更著线晕红，鬰鬰时看祥霭动。",
            "使君少日抱奇才，可与斯世作楹栋。",
            "黄堂坐啸晚方贵，急流引退心殊勇。",
            "平生阴德只天知，寿骨巉然天所纵。",
            "灵华更向寿宫出，和气疑与商山共。",
            "翻嫌四老太多事，采掇辛勤走岩陇。",
            "何如邱壑著胸中，静阅世氛如幻梦。",
            "朝餐不用闲草木，夜气自有真铅汞。",
            "殊祥坐使神物效，异卉不烦天女供。",
            "闲中禅悦更寻源，閙里尘缘徐脱鞚。",
            "从渠童子尚饶舌，强出松阴谈谷董。",
            "要知无本是性宗，看我当机呈大用。"
        ],
        "notes": "",
        "id": "abcba494b7023e7122ff91275ef45286"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "过铅山望鹅湖峰次叔重韵",
        "preface": "",
        "paragraphs": [
            "好山如高人，堂堂万夫杰。",
            "岳立培𪣻中，千古磨不灭。",
            "兹山虽未高，浓淡似粧抹。",
            "树老樛枝重，石皴灵液洌。",
            "登临恨未能，想像心已豁。",
            "寄言山中客，慎勿厌幽绝。",
            "君看名利途，黄尘涨日月。"
        ],
        "notes": "",
        "id": "44fe9ba7b176209536a62150a2b0fbc0"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "宿野人家追和韦斋韵",
        "preface": "",
        "paragraphs": [
            "浇愁正頼一蕉叶，万虑洗空从兀兀。",
            "投床便作碖䃂眠，不记来时石头滑。",
            "茅家亦复有何好，门外澄江绿如鸭。",
            "个中风味吾自知，赋诗归向儿曹说。"
        ],
        "notes": "",
        "id": "4ed68ef97796b8882d3d2fd61fe20d04"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "游石鼓次柯德初韵",
        "preface": "",
        "paragraphs": [
            "簿书尘涴人，高士莫肯顾。",
            "我穷敢言高，糊口随所遇。",
            "一遭猿鹤嗔，讵能虫鱼注。",
            "读礼尺不盈，披易体忘互。",
            "案惟朱墨尘，吏执符移付。",
            "催科本虽拙，勉强亦备数。",
            "有时迅檄来，又办走长路。",
            "名山谩在眼，俗驾不容驻。",
            "兹游岂无意，发兴亦已屡。",
            "心知江山奇，远目当与寓。",
            "冠裳裹病躯，汲汲忘旦暮。",
            "今日复何日，从君举幽步。",
            "柳深尚藏乌，水浅可立鹭。",
            "离离网举鱼，隠隠舟横渡。",
            "登临得胜地，一览万景聚。",
            "况远城市喧，无复尘埃污。",
            "六籍烂星罗，百氏纷云布。",
            "窗虚明照人，几浄寒生雾。",
            "仰止夫子堂，敬诵昌黎句。",
            "文章何足言，道义有真趣。",
            "由来重儒学，所贵通世务。",
            "恨我拙且迂，浪奉先生屦。",
            "明朝九衢尘，回道迹已故。",
            "重来定何时，诗就发如素。"
        ],
        "notes": "",
        "id": "7559abe5d75ff0aff70a6bc17c2a6efc"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "次韵刘寺簿与客酌酃泉",
        "preface": "",
        "paragraphs": [
            "庭无聚讼喧，门有佳客至。",
            "登高一以眺，天末鴈横字。",
            "公心本无著，佳处偶会意。",
            "意会旋已忘，陶然不妨醉。"
        ],
        "notes": "",
        "id": "303c7ad346b7c7dfad3c6fbed8d4d097"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "幽闺",
        "preface": "",
        "paragraphs": [
            "幽闺有美人，终宵抱长叹。",
            "念彼远征客，风露如许寒。",
            "耿耿不成寐，怅然理哀弹。",
            "离鸾韵纤指，曲终泪阑杆。"
        ],
        "notes": "",
        "id": "1fb0b3efce296310cabf0f85738eca0c"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "秋风",
        "preface": "",
        "paragraphs": [
            "秋风来几日，草木殊未知。",
            "寒虫独何者，若与秋有期。",
            "露竹动寒彩，云松弄幽姿。",
            "梦寻溪头路，意行当何时。"
        ],
        "notes": "",
        "id": "adef03d3652c92ca6b0c4b7823eac155"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "次韵胡国器游历崌",
        "preface": "",
        "paragraphs": [
            "枯筇挂倒星斗傍，意行屈曲忘陵冈。",
            "忽逢萧寺倚岩腹，门前水影涵山光。",
            "凭虚飘欲上霄汉，览远浩如浮大沧。",
            "嗟子失身坠世网，恨不与子同翺翔。",
            "白莲共结清浄社，红裙绝意温柔乡。",
            "何当脱屣声利场，从渠万态争炎凉。"
        ],
        "notes": "",
        "id": "52010fca5b173cafbd8fbcb71914e49b"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "次韵答唐卿叹梅",
        "preface": "",
        "paragraphs": [
            "玄冥玄冥如有辞，大钧播物初无私。",
            "春兰秋菊亦有尔，梅独强分南北枝。",
            "南枝北枝自有时，人言冷暖浪自欺。",
            "天公与人不相似，时来看取葭灰吹。"
        ],
        "notes": "",
        "id": "e23f56731ae8fd61d31e553478af7287"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "黄彦周求秀亭诗云其地山水合六秀法故以名亭",
        "preface": "",
        "paragraphs": [
            "少年锐意功名会，李广数奇终鹢退。",
            "晚从林下得幽栖，绿浄翠微动赏对。",
            "危亭萧洒八九椽，千岩万壑相回环。",
            "人言山秀水亦秀，偶然得此宁非天。",
            "身世区区如逆旅，人生要有归全处。",
            "天星地卦且置之，阴德从来不知数。",
            "会当置酒傍清樾，一语寿君君笑发。",
            "且住人闲五百年，衔杯乐圣山水闲。"
        ],
        "notes": "",
        "id": "70e39e0bcb68acecf549cc6da9ac6f3d"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "张公成生日",
        "preface": "",
        "paragraphs": [
            "没膝春泥未易过，华堂咫尺隔关河。",
            "精神闻说年来健，岁月从渠老去多。",
            "閙里渐应排世事，静中正好养天和。",
            "祝君寿骨如张果，莫惜频倾金叵罗。"
        ],
        "notes": "",
        "id": "7d4addd6a25fc745299fdf5831fdc234"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "落木萧萧岁已深，天教梅蕊独争新。",
            "一枝岭上方传恨，千树江头忽暗春。",
            "会与霜筠矜节概，不同风柳鬭腰身。",
            "罗浮当日醉眠起，斗转参横谁与邻。"
        ],
        "notes": "",
        "id": "4410a14cfb94e852c919436b522f33ee"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "赠刘道人兼送何蕃秀才东归",
        "preface": "",
        "paragraphs": [
            "道人别我三年久，邱壑胸中趣益真。",
            "更与风流能赋客，来寻憔悴负疴人。",
            "明窗辨药分寒燥，清夜吟诗动鬼神。",
            "促膝方欢又分袂，别愁还与月痕新。"
        ],
        "notes": "",
        "id": "4085e88299a91300c93cf8fd092759e8"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "兆察道中",
        "preface": "",
        "paragraphs": [
            "偶作郊原十里行，萧萧入袂晚风清。",
            "夕阳疎树无佳处，只有残鸦自在鸣。"
        ],
        "notes": "",
        "id": "7d87d58c6d2cf9e2669fbc48c7cf0245"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "送张子有彦实舍人之姪",
        "preface": "",
        "paragraphs": [
            "宴居仙伯已骑鲸，犹子东来尚典刑。",
            "才气逼人春盎盎，交情阅世柏青青。",
            "昨朝方对圣贤酒，今日又寻长短亭。",
            "归路不妨携古锦，萱丛菖叶正芳馨。"
        ],
        "notes": "",
        "id": "97e369dfb39cbcb756a4d8ddc59efd16"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "寄朱德芳",
        "preface": "",
        "paragraphs": [
            "武林仓卒指归程，千里修途偶并行。",
            "云散风流当日事，山长水远此时情。",
            "栖迟顾我犹藏拙，邂逅烦君尚寄声。",
            "尺素聊凭西去鴈，梦魂今夜遶江城。"
        ],
        "notes": "",
        "id": "f70bce265c7c95eec875d45339dd64dd"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "久雨初霁示友",
        "preface": "",
        "paragraphs": [
            "积雨初收四望新，颓云淡日弄晴阴。",
            "故园百里梦不到，杜宇一声春又深。",
            "宿蝶乱红浑满地，藏鸦新绿已成林。",
            "客中情味君休问，庄舄无聊但越吟。"
        ],
        "notes": "",
        "id": "8b18490e8d8394534e865e8a1872a258"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "杨日新辟书室以月壶榜之求诗  其一",
        "preface": "",
        "paragraphs": [
            "清透虚簷冷侵空，下弦祝罢且从容。",
            "是中自有一天地，何必更登天柱峰。"
        ],
        "notes": "",
        "id": "1695310467c0d4920c42bb11e596a168"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "杨日新辟书室以月壶榜之求诗  其二",
        "preface": "",
        "paragraphs": [
            "此郎表里久融明，胸次悠然冰玉清。",
            "虚室如今已生白，不随晦望有亏盈。"
        ],
        "notes": "",
        "id": "33669f8ce153f3e6bfe57c565948cdd8"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "张巨川为父庆八十二邀予与坐作诗寿之  其一",
        "preface": "",
        "paragraphs": [
            "龟形鹤骨旧精神，见了春容几度新。",
            "却笑当年梁秘监，更将多少较前人。"
        ],
        "notes": "",
        "id": "06b4d0f0bd68240e90d9f2f2d12cf1c4"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "张巨川为父庆八十二邀予与坐作诗寿之  其二",
        "preface": "",
        "paragraphs": [
            "官为秦世柱下史，生忆尧时丙子年。",
            "家世从前多寿骨，侯封不必羡神仙。"
        ],
        "notes": "",
        "id": "272a334460e5e7c2924487757b7ed088"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "示伯羽  其一",
        "preface": "",
        "paragraphs": [
            "交游半作抟沙散，不见周郎亦四春。",
            "邂逅相逢无一事，依然都似旧时贫。"
        ],
        "notes": "",
        "id": "a89eb53a126936849160135f25f5cf4f"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "示伯羽  其二",
        "preface": "",
        "paragraphs": [
            "偃蹇我如蛙伏井，飘零君似鹊寻枝。",
            "回头十二年前事，一笑那能似彼时。"
        ],
        "notes": "",
        "id": "57536c27d9c9a3382e3f442ed3c7891d"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "次唐卿九日",
        "preface": "",
        "paragraphs": [
            "无钱薄酒自难赊，笑解尘衣到酒家。",
            "只欠道人殷七七，鹤林重发杜鹃花。"
        ],
        "notes": "",
        "id": "0a963ca13ab2b59717be27704124c71b"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "祈山九日",
        "preface": "",
        "paragraphs": [
            "客思到秋如乱麻，每逢佳节倍思家。",
            "黄花只作去年好，绿鬓自嫌今岁华。",
            "千里有情犹共月，一樽无事且倾霞。",
            "闲来甘露堂前坐，老柳条条噪暮鸦。"
        ],
        "notes": "",
        "id": "d2bce2660df71c220d156dbaaaf46efa"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "陪晦庵尊兄山行小憩龙居院",
        "preface": "",
        "paragraphs": [
            "平生发兴在林邱，况复追随长者游。",
            "路入乱山青未了，秧分野水绿初稠。",
            "剧谈已有亲朋乐，小憩仍逢寺宇幽。",
            "满座春风与和气，对公无地可言愁。"
        ],
        "notes": "",
        "id": "1ef86f8aa9418244f8d4a55634bd49b9"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "用韵送蔡季通还建安",
        "preface": "",
        "paragraphs": [
            "骑气居然两月留，胜游不减舞雩游。",
            "道同顿觉语易契，意合不知情自稠。",
            "□□还惊千里远，著鞭又踏万山幽。",
            "恨无力挽天河水，为我临歧洗别愁。"
        ],
        "notes": "",
        "id": "3325add9595eb9c757d1f9ee71827641"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "次韵喜雨",
        "preface": "",
        "paragraphs": [
            "敲窗打叶不胜繁，洗尽黄尘万里昏。",
            "便有清风生远树，祇牵孤梦遶归村。",
            "新秔想见黄堆野，老柳犹能绿映门。",
            "自笑年来诗事废，得君强韵缩肩跟。"
        ],
        "notes": "",
        "id": "992b306e60e11a2baaae07f090e1266f"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "雨中书事  其一",
        "preface": "",
        "paragraphs": [
            "门无去马与来车，终日尘编自展舒。",
            "笑抚蒲团时有会，古人于我未全疎。"
        ],
        "notes": "",
        "id": "cfb34a7cad5d0f37486a796dbe12d22b"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "雨中书事  其二",
        "preface": "",
        "paragraphs": [
            "经邱久已罢巾车，寄傲南窗意自舒。",
            "一炷妙香清万虑，芭蕉叶上雨疎疎。"
        ],
        "notes": "",
        "id": "6dfa5d30b989ef89e3bef8329342ec4f"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "予甲戌岁与惠州麦少韩始相会于都下后十九年复会焉今又六年而少韩见予益勤将东归为诗四章以别  其一",
        "preface": "",
        "paragraphs": [
            "邂逅京华忆昔时，匆匆长恨遽暌离。",
            "重来只有声音在，两鬓萧萧各欲丝。"
        ],
        "notes": "",
        "id": "273ebe78c3be779dcb489399d2afb1ed"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "予甲戌岁与惠州麦少韩始相会于都下后十九年复会焉今又六年而少韩见予益勤将东归为诗四章以别  其二",
        "preface": "",
        "paragraphs": [
            "与君南北昧平生，倾盖论心若弟兄。",
            "长笑区区市朝客，白头重欲定交情。"
        ],
        "notes": "",
        "id": "29f43d17c14dbe09247587b4350c6c87"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "予甲戌岁与惠州麦少韩始相会于都下后十九年复会焉今又六年而少韩见予益勤将东归为诗四章以别  其三",
        "preface": "",
        "paragraphs": [
            "鼻祖功名冠有隋，耳孙笔力近京西。",
            "鹅城勿作潜深计，鴈塔行看高处题。"
        ],
        "notes": "",
        "id": "13094b0c1cf6076a0467183a5edad533"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "予甲戌岁与惠州麦少韩始相会于都下后十九年复会焉今又六年而少韩见予益勤将东归为诗四章以别  其四",
        "preface": "",
        "paragraphs": [
            "人去空山锁碧云，纸窗竹屋尚明深。",
            "苍珉遗刻烦多寄，慰我平生敬慕心。"
        ],
        "notes": "",
        "id": "799cd10850d75b3ab7718baf607e06c5"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "次韵张顺之春日杂诗  其一",
        "preface": "",
        "paragraphs": [
            "解事东皇自有期，今年春较去年迟。",
            "未教红著桃开脸，先放青还柳作眉。"
        ],
        "notes": "",
        "id": "c9269fcade145b32d3c3b307c92d282a"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "次韵张顺之春日杂诗  其二",
        "preface": "",
        "paragraphs": [
            "春来何物不熙熙，川泳云飞各自奇。",
            "趁队鱼儿如得意，窥人燕子似相欺。"
        ],
        "notes": "",
        "id": "9493b4cd4d29e1e6089e2915ee6c1ac7"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "次韵张顺之春日杂诗  其三",
        "preface": "",
        "paragraphs": [
            "闲斋人静日方中，想见先生睡思浓。",
            "只么赏情殊有味，趁衙杂沓任黄蜂。"
        ],
        "notes": "",
        "id": "9aca15e347917615be488b3b49f29507"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "次韵张顺之春日杂诗  其四",
        "preface": "",
        "paragraphs": [
            "烱烱朝曦暖意囘，迟迟午景气佳哉。",
            "柳阴才逐斜阳去，花影还随皓月来。"
        ],
        "notes": "",
        "id": "38512fca47b256662aa2a443b316384a"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "次韵张顺之春日杂诗  其五",
        "preface": "",
        "paragraphs": [
            "沈水烧残日未西，旧书读罢卷重披。",
            "傍人欲识闲中趣，看取先生宴坐时。"
        ],
        "notes": "",
        "id": "0b58183ff52198f46d2bff453cc0ee60"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "寄张顺之",
        "preface": "",
        "paragraphs": [
            "踏遍危途兴已阑，倦飞幽鸟故知还。",
            "手开高士蓬蒿径，坐对先生苜蓿盘。",
            "□□揶揄遭点鬼，却羞矍铄据征鞍。",
            "侯封到底输千首，圆美当□似弹丸。"
        ],
        "notes": "",
        "id": "1f282108e94465db9a5eaab9f8b8954a"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "次韵顺之见寄",
        "preface": "",
        "paragraphs": [
            "梅子垂垂雨复晴，田歌初报罢春耕。",
            "敲门忽有诗筒至，入手悬知句法精。",
            "应聘申公何日去，草玄扬子几时成。",
            "知君不乐杯中物，事业端期身后名。"
        ],
        "notes": "",
        "id": "d3a4717a9f6a286fa332b6cde26b1fcc"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "中秋夜久方见月",
        "preface": "",
        "paragraphs": [
            "此夕清光本自多，不劳玉斧更礲磨。",
            "祇应云物偶如此，未惬诗情可奈何。",
            "喜见一轮还旧观，遥知千斛费明河。",
            "先生赏罢浑无事，古井依然湛不波。"
        ],
        "notes": "",
        "id": "6656263c2dfddd825476f6d4cbd88b4b"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "次韵杨日新出郊寻桂乃有送者",
        "preface": "",
        "paragraphs": [
            "月窟移来几换星，幽人何处得繁英。",
            "行寻十里不知远，归傍一窗相对清。",
            "未与□兄较标格，且邀松友定交情。",
            "岁寒正尔团霜露，尚有苍苍照眼明。"
        ],
        "notes": "",
        "id": "d57507ea326c2bfe234dc230608c50c4"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "次韵日新九日书事",
        "preface": "",
        "paragraphs": [
            "登高不惜蹑凌兢，乐此佳辰古所名。",
            "白堕从今无远寄，黄花依旧弄秋荣。",
            "霜凋万木天地肃，水落百川波浪平。",
            "更喜晚来风力软，恋头破帽亦多情。"
        ],
        "notes": "",
        "id": "f8c334c597eb789d4147da90068c4db7"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "崇安道中",
        "preface": "",
        "paragraphs": [
            "田如累级登高堂，石如金华卧群羊。",
            "上梅下梅山路恶，大将小将溪流长。",
            "振衣欲度分水岭，回首尚忆杨家庄。",
            "折花恨不逢驿使，为寄一枝还紫阳。"
        ],
        "notes": "",
        "id": "8ca4e8d577cd4709a78cac7aaa726c28"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "过分水岭",
        "preface": "",
        "paragraphs": [
            "相与振衣千仞冈，浩歌莫惜邱徜徉。",
            "风来闽徼不知远，山接吴天如许长。",
            "裘敝且将云作氅，囊羞犹可墨如庄。",
            "眼明更向西南望，依约家林傍夕阳。"
        ],
        "notes": "",
        "id": "37f5b1d9d8a1063f99b584f700f75061"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "道傍人家瓶梅正思命赋诗",
        "preface": "",
        "paragraphs": [
            "茅舍疎篱古道傍，一枝的皪为谁芳。",
            "壶中春色从来别，冷落全胜白玉堂。"
        ],
        "notes": "",
        "id": "50012e51e6072469ed78a6edc84b5dc6"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "铅山道中次叔重韵",
        "preface": "",
        "paragraphs": [
            "烟翠空蒙扑远林，氛埃那复犯灵襟。",
            "归程不恨风霜恶，自有梅花识此心。"
        ],
        "notes": "",
        "id": "1b9ac76fb9538196833283cbe9c21ad8"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "浏口山岩",
        "preface": "",
        "paragraphs": [
            "牛羊久已下，行李尚匆匆。",
            "天挂新蟾白，山连野烧红。",
            "问途愁店远，沽酒叹囊空。",
            "犹喜家山近，篮舆晓又东。"
        ],
        "notes": "",
        "id": "666bfdc8fffa28227d6a94ef1c312d80"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "和正思赠别",
        "preface": "",
        "paragraphs": [
            "同途欣得友，欲别惜分襟。",
            "去路无多远，离觞不厌深。",
            "游鳞寻旧壑，倦翼带归音。",
            "有底凄凉甚，风霜搅客心。"
        ],
        "notes": "",
        "id": "d8b1f41c4b1dd851339fb63cb551d306"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "次董叔重赠别",
        "preface": "",
        "paragraphs": [
            "波光草色照人明，别意幽怀酒一倾。",
            "飘泊君方惊旅梦，淹留我遂识人情。",
            "穿沙碧干娟娟浄，带雨幽葩艳艳荣。",
            "何日相从溪上路，临流倚策话平生。"
        ],
        "notes": "",
        "id": "b4c887ac37683d0d777d3f296570259e"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "次韵祖德九日",
        "preface": "",
        "paragraphs": [
            "黄花岁岁与秋期，又见登高落帽时。",
            "云水光中孤赏玩，簿书丛里足栖迟。",
            "大篇且对玉连琐，小酌何须金屈卮。",
            "只恐颓簷并败屋，不禁巽二恣狂吹。"
        ],
        "notes": "",
        "id": "947c048bfc98be6d169bc4fc212f8479"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "晓行湘岸竹闲有怀家山",
        "preface": "",
        "paragraphs": [
            "琅玕万个倚江湘，中有人家类辟疆。",
            "地迥自应尘不到，天开初见日舒光。",
            "此身汩汩五斗役，旧隠遥遥三径荒。",
            "想见韩溪溪上路，烟稍雨叶拂云长。"
        ],
        "notes": "",
        "id": "ff6380ba0c2289f10727ce4b39b4307b"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "湘岸道中",
        "preface": "",
        "paragraphs": [
            "按行又复到江干，近水遥山照眼寒。",
            "从此潇湘在胸次，不须更向画图看。"
        ],
        "notes": "",
        "id": "a88bdc7427c02b23aa400f98ccb71e8b"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "渡湘江",
        "preface": "",
        "paragraphs": [
            "万顷澄澜碧玉宽，笑乘一叶自轻安。",
            "绿蓑从此关心事，待向烟林乞钓竿。"
        ],
        "notes": "",
        "id": "056d9c29c9d3e827550ed3109b32f59f"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "白竹桥",
        "preface": "",
        "paragraphs": [
            "向来过此日流金，今日重来雪满林。",
            "轻弃箪瓢贪斗粟，区区奔走愧初心。"
        ],
        "notes": "",
        "id": "0730a0742135ebf000323f9de7e0732c"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "寒溪",
        "preface": "",
        "paragraphs": [
            "溪名偶与故乡同，恍觉家山在眼中。",
            "定自今宵更愁绝，又飞清梦过江东。"
        ],
        "notes": "",
        "id": "236b3a3466d29f7c05b139be298b26b2"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "过沙木桥怀赵公南",
        "preface": "",
        "paragraphs": [
            "沙木桥头野老家，又来㢮檐酌流霞。",
            "坐中只欠当时客，欲寄南枝一两花。"
        ],
        "notes": "",
        "id": "c79b34e53fbf3f59e281aade241cfbcd"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "道傍见牛舐犊有感",
        "preface": "",
        "paragraphs": [
            "人物本来同一原，于何却作两般看。",
            "祇应气质生时异，差别从兹有万端。"
        ],
        "notes": "",
        "id": "77f51e7122b1a12ff14cc3687de0dd7e"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "泊高安市上夜雪",
        "preface": "",
        "paragraphs": [
            "柏山高卧有余清，我坐高安似冻蝇。",
            "却喜明朝添伟观，峩峩千里踏层冰。"
        ],
        "notes": "",
        "id": "3bcb745352da1ea5e6686fa0d6b780a8"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "三月九日祁阳舟中闻鹃忆去年此日到衡阳有感",
        "preface": "",
        "paragraphs": [
            "急桨轻舟下碧澜，归心切切陇头鹃。",
            "人生石火光中住，又向湖南过一年。"
        ],
        "notes": "",
        "id": "2cc94282315f3b0740829e99045bd49e"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "次韵刘寺簿临蒸精舍落成",
        "preface": "",
        "paragraphs": [
            "濂溪当日起南方，千载斯文有耿光。",
            "遗俗至今尊孔孟，后生谁肯学苏张。",
            "贤关莫叹吴天远，精舍今临楚水长。",
            "试问坐中谁鼓瑟，舞雩风味想难忘。"
        ],
        "notes": "",
        "id": "1be93f3623086156723cba5e1ca53e95"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "再用韵",
        "preface": "",
        "paragraphs": [
            "斯文从昔患多方，今日因公晦复光。",
            "心法祇传书一卷，文华那用纸千张。",
            "窗前草色沿阶翠，川上波流极目长。",
            "此意更须公指示，后来□□月无忘。"
        ],
        "notes": "",
        "id": "5c433ee081679daf82457fe6b525ed33"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "用韵题诸葛武侯祠二首  其一",
        "preface": "",
        "paragraphs": [
            "群雄逐鹿走迷方，四百炎精不复光。",
            "天启奇才思蛰奋，人嗔黠虏久鸱张。",
            "悠悠陈迹青编在，寂寂丛祠碧草长。",
            "成败由来难逆覩，祇应大义不容忘。"
        ],
        "notes": "",
        "id": "8a427ae87ac38d2692edec4692f65dbe"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "用韵题诸葛武侯祠二首  其二",
        "preface": "",
        "paragraphs": [
            "独明大义晓多方，烱烱精忠贯日光。",
            "开拓荆榛资蜀汉，驱除鬼蜮老关张。",
            "司徒岂足知邪正，著作宁能识短长。",
            "公论到头须后世，至今尸祝未能忘。"
        ],
        "notes": "",
        "id": "9a2d6d190b9cc4e79cfbc7742a35429b"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "次韵刘寺簿诣学",
        "preface": "",
        "paragraphs": [
            "衡湘山水竞清雄，闲气曾生益代翁。",
            "后学谁能明绝学，遗风犹可想高风。",
            "欲求太极精微蕴，可乏群居讲究功。",
            "飞跃鸢鱼元有道，使君心与古人同。"
        ],
        "notes": "",
        "id": "cae2af9eeb2b8aa2fe40706d7589d58a"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "次韵刘寺簿鹿鸣宴",
        "preface": "",
        "paragraphs": [
            "江头梅蕊小装春，式宴嘉宾属守臣。",
            "京国路虽千里远，琼林花又一番新。",
            "且观鹿野陈乡乐，休忆羊裘整钓纶。",
            "老我岂堪陪盛集，为公强振簿书尘。"
        ],
        "notes": "",
        "id": "fd81d3a9f4c55f694dcae31d90883593"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "再用韵",
        "preface": "",
        "paragraphs": [
            "圣主如天与物春，四方委质愿为臣。",
            "设科取士制虽旧，侧席求贤意自新。",
            "扬子词高非篆刻，井春学富独纷纶。",
            "行行好上江都策，莫厌京华没马尘。"
        ],
        "notes": "",
        "id": "b137e240276155ebf29698c50528e304"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "寒食次伯潜韵",
        "preface": "",
        "paragraphs": [
            "小雨浪憎春日迟，轻寒自与晚花宜。",
            "节过岭外忆饧日，人比山阴修禊时。",
            "雀舌味长初试水，猫头意懒任穿篱。",
            "归途莫恨石头滑，山色波光总是诗。"
        ],
        "notes": "",
        "id": "628e456447db8d9138c7d1ad6acb2bbf"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "张王臣以诸公骖字韵见贻即席奉次",
        "preface": "",
        "paragraphs": [
            "圜扉草色碧于衫，晏子何劳更解骖。",
            "賸喜文书清幕府，翻嗟宾客滞湖南。",
            "迟囘愧我非高士，邂逅因公尚剧谈。",
            "清夜论诗到山谷，棒头妙旨欲重参。"
        ],
        "notes": "",
        "id": "28cd55ddea4937af5e619e8e240de306"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "再韵呈诸公",
        "preface": "",
        "paragraphs": [
            "羞将华发照青衫，直拟凉秋整去骖。",
            "应聘岂能如水北，䌷书何事尚周南。",
            "江澄颇觉客愁破，山好那须世事谈。",
            "犹胜元琳日趋府，强持簪笏逐髯参。"
        ],
        "notes": "",
        "id": "40bde4538f06c94e5d05ea528d8b7b48"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "再用韵呈王臣兼简同社诸公",
        "preface": "",
        "paragraphs": [
            "亭下江波绿样衫，亭前山势走惊骖。",
            "心如胡马犹思北，梦比飞乌正遶南。",
            "银笔新书时有省，金銮故事不须谈。",
            "经纶从昔须贤哲，洗眼诸公国论参。"
        ],
        "notes": "",
        "id": "5560bbb4fa399c4a3fa3262a39cf96a5"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "送刘伯瑞通判还吴兴",
        "preface": "",
        "paragraphs": [
            "土牛方著劝农鞭，画鹢俄闻叠鼓喧。",
            "别驾但知催理楫，邦人政自欲攀辕。",
            "黄堆荒径重寻菊，绿拥高堂更树谖。",
            "只恐清朝方急士，未容一室老陈蕃。"
        ],
        "notes": "",
        "id": "a164f84604693fb50a8cbadb2daef37c"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "王驹父袖诗见过次韵赠之",
        "preface": "",
        "paragraphs": [
            "平生志业在经纶，老去未充观国宾。",
            "□道心□□地镜，固应文□挂夫绅。",
            "大儿从昔轻余子，丞相何时荐此君。",
            "莫为穷通移晚节，岁寒方始见天真。"
        ],
        "notes": "",
        "id": "89475050023defb7759cce1366ee7ec9"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "次韵宋郎中刘寺簿刘监庙燕集王大夫山林",
        "preface": "",
        "paragraphs": [
            "飞旆翩翩乱晚霞，欣闻胜集俯云沙。",
            "新诗宛似风行水，和气想如春在花。",
            "大隠勿嫌朝市閙，朱幡方映绣衣华。",
            "尘埃短簿今仓氏，怅望清游转觉赊。"
        ],
        "notes": "",
        "id": "ffaeb02d4c7df7b4b0410e0bb77d1535"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "季章命赋周益公府双头莲盖太守所送者",
        "preface": "",
        "paragraphs": [
            "桃根桃叶竞妍华，清远谁知别有花。",
            "天为苍生娱一老，地从绿水涌双葩。",
            "流传已入骚人句，走送曾烦刺史家。",
            "却笑昌黎求玉井，路迷青壁重咨嗟。"
        ],
        "notes": "",
        "id": "147ff3f21ace6ccc1eec67d5a51980d1"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "益公得牡丹状如双鱼者以花嫔目之且赋诗俾予属和",
        "preface": "",
        "paragraphs": [
            "粧镜台前酒一卮，风流从古说杨妃。",
            "谁令山鬼欺红粉，却与花王司御衣。",
            "比儗莫嫌鱼共贯，轻狂犹胜燕争飞。",
            "老生无分陪清赏，空想邹枚他夜归。"
        ],
        "notes": "",
        "id": "265ee538e436fbdb7954cbfb2e920273"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "寄赠欧阳伯威",
        "preface": "",
        "paragraphs": [
            "窗闲花影夜摇春，窗外谁呼祁孔宾。",
            "不信名山谢逋客，至今陋巷卧遗民。",
            "日高谩戛生鱼釜，门掩应无没马尘。",
            "遥想撚须时得句，又书尺纸报平津。"
        ],
        "notes": "",
        "id": "784b4294da97014d9fe7e636901fe215"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "赠别",
        "preface": "",
        "paragraphs": [
            "搔头日日数归程，谁信先生少宦情。",
            "趣驾不知千里远，振衣始觉一身轻。",
            "霜林竹柏元同劲，世路风波底用惊。",
            "独我临分苦凄恻，从今怀抱向谁倾。"
        ],
        "notes": "",
        "id": "d5a847534931dd614044651ce7211151"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "王守仁竹斋  其一",
        "preface": "",
        "paragraphs": [
            "黄尘车马去如流，名利劳人死不休。",
            "心远地偏何处是，小斋丛竹媚深幽。"
        ],
        "notes": "",
        "id": "b524188754f8a902c45e050e3f5cc357"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "王守仁竹斋  其二",
        "preface": "",
        "paragraphs": [
            "月度寒光影瘦疎，风传清籁韵虚徐。",
            "幽人宴坐蒲团稳，读罢儒书读佛书。"
        ],
        "notes": "",
        "id": "000e6eebc1b1ab8341078fe6fcc00943"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "杨日新用所赋月壶韵作诗见寄依韵复之  其一",
        "preface": "",
        "paragraphs": [
            "霜凋群木鴈横空，宴坐茅茨促膝容。",
            "忽有新诗来眼底，巉临绝岸倚孤峰。"
        ],
        "notes": "",
        "id": "1b169ec056f4f660e67cc17ea4c19ccc"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "杨日新用所赋月壶韵作诗见寄依韵复之  其二",
        "preface": "",
        "paragraphs": [
            "观心要与月同明，觅句应须水样清。",
            "老去不妨文豹隠，郎君已见角犀盈。"
        ],
        "notes": "",
        "id": "4e39e9fa318f0bd5f369a419e910bede"
    },
    {
        "author": "程洵",
        "dynasty": "宋",
        "type": "诗",
        "rhythmic": "",
        "title": "喜雨用山谷韵呈薛使君",
        "preface": "",
        "paragraphs": [
            "畏日炎风是处同，使君闵闵甚三农。",
            "新诗仰看奔牛堰，好雨忽迷回鴈峰。",
            "千里祇今被膏泽，一堂行见会云龙。",
            "由来肤寸沾天下，衡岳英灵等岱宗。"
        ],
        "notes": "",
        "id": "ca0f9322486e4fbdc79083f3c29c9843"
    }
]