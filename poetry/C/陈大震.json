[
    {
        "author": "陈大震",
        "dynasty": "宋",
        "type": "诗",
        "rhythmic": "",
        "title": "西湖",
        "preface": "",
        "paragraphs": [
            "有湖光处有山多，独此平坡玉一窝。",
            "天下比来几西子，水中曾见百东坡。",
            "不随巨浸熏为瘴，肯为飞廉鼓作波。",
            "莫作无根潢潦看，两支流出万囷禾。"
        ],
        "notes": "",
        "id": "86fc1a87fe6d5c6623f8adab89d5b099"
    },
    {
        "author": "陈大震",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "海滨推老大，粹行比珩璜。"
        ],
        "notes": "",
        "id": "e8abc579ee36655117c2c9f4784e68d5"
    }
]