[
    {
        "author": "陈若晦",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "五洞深沈，九峰回抱，望中云汉相侵。",
            "暮春天气，宫殿翠烟深。",
            "一片山光澹净，溪月上、碧水浮金。",
            "环楼杪，仙人度曲，空外响虚音。",
            "龙香，时暗引，青鸾白鹤，飞下秋阴。",
            "露华冷、环珠点缀瑶林。",
            "犹记华胥梦断，从别后、几许追寻。",
            "人间世，逝川东注，红日又西沈。"
        ],
        "notes": "",
        "id": "b70a93b2a0ff3a16637c6f27b83907e1"
    }
]