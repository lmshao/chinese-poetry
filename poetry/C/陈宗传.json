[
    {
        "author": "陈宗传",
        "dynasty": "宋",
        "type": "诗",
        "rhythmic": "",
        "title": "军中行",
        "preface": "",
        "paragraphs": [
            "胡马出幽燕，风尘起北陬。",
            "天兵偶不利，王气黯然收。",
            "六龙守沙漠，谁复为报仇。",
            "耿耿孤臣衷，长怀麦秀忧。",
            "回首望京阙，血泪相和流。",
            "安得众猛士，尽如穰苴俦。",
            "戮力共厮杀，枭取可汗头。",
            "扫清犬羊群，厘复旧神州。",
            "奇功勒燕石，芳名播千秋。"
        ],
        "notes": "",
        "id": "9e68b62fafcb3d4ca215a6a8d48822b9"
    }
]