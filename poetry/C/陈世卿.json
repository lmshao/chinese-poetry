[
    {
        "author": "陈世卿",
        "dynasty": "宋",
        "type": "诗",
        "rhythmic": "",
        "title": "思古堂",
        "preface": "",
        "paragraphs": [
            "思古堂前酒一尊，共谈时事出孤村。",
            "临期上马无他嘱，多买诗书教子孙。"
        ],
        "notes": "",
        "id": "64a986b37117aa7ece1ccdfc71054e8a"
    },
    {
        "author": "陈世卿",
        "dynasty": "宋",
        "type": "诗",
        "rhythmic": "",
        "title": "翠竹峰",
        "preface": "",
        "paragraphs": [
            "翠竹峰前是我家，归来重整旧生涯。",
            "烟霞尚有留人意，争奈门前驷马车。"
        ],
        "notes": "",
        "id": "4fb061db6adb50456622dc4c93daaead"
    },
    {
        "author": "陈世卿",
        "dynasty": "宋",
        "type": "诗",
        "rhythmic": "",
        "title": "淘金山",
        "preface": "",
        "paragraphs": [
            "未覆一篑土，便作千仞观。",
            "一自登巉岩，培𪣻视群山。"
        ],
        "notes": "",
        "id": "ec0fa300a9a3b7e2789477f521b67d74"
    },
    {
        "author": "陈世卿",
        "dynasty": "宋",
        "type": "诗",
        "rhythmic": "",
        "title": "游黄杨岩",
        "preface": "",
        "paragraphs": [
            "朔风夜号空，于隅几枝木。",
            "深山自春色，芳草不凋绿。",
            "朋来得进游，招提藏翠麓。",
            "新酒赤如丹，竹萌肥胜肉。",
            "一醉出门去，缺月挂修竹。",
            "归路沙溪浅，危桥溅寒玉。",
            "夜过渭滨居，门庭应不俗。",
            "对座寂无言，泉声如击筑。",
            "宗明更可人，相邀勤秉烛。",
            "开缄得捷音，豺狼俱面北。",
            "回櫂今可矣，赏心嗟未足。",
            "西去有奇岩，祥云覆华屋。",
            "箕踞列千人，未充空洞腹。",
            "更约林宗俱，来伴白云宿。"
        ],
        "notes": "",
        "id": "843d2fbd46a02b740270f741e30b1190"
    }
]