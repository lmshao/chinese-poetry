[
    {
        "author": "陈谏",
        "dynasty": "唐",
        "type": "诗",
        "rhythmic": "",
        "title": "登石伞峰（幷序）",
        "preface": "",
        "paragraphs": [
            "贤相昔未遇，耶溪藏卧龙。",
            "宛然东山居，已韵西林钟。",
            "仲氏亦遐旷，尔来习高踪。",
            "杨公偶闲暇，中贵同游从。",
            "曲渚拥驺驭，回潭转艨艟。",
            "既登寅缘岸，遂践岧嶤峰。",
            "径侧萦巨石，磴危攀茂松。",
            "伞开自罗列，笥闭谁箴封？",
            "迥立霄汉表，俯看严嶂重。",
            "远村暮杳杳，秋海晴溶溶。",
            "染翰纪胜绝，飞觞畅心胸。",
            "仍闻待新月，归櫂何从容。",
            "（见《会稽掇英总集》卷四）。"
        ],
        "notes": "",
        "id": "9e8c5a0c7f8a357ae4a47a6d8e6baf7c"
    }
]