[
    {
        "author": "陈良祐",
        "dynasty": "宋",
        "type": "诗",
        "rhythmic": "",
        "title": "挽吕东莱二首  其一",
        "preface": "",
        "paragraphs": [
            "家学相传久，天资自得高。",
            "读书如夙习，授业更忘劳。",
            "史笔追迁左，诗编继郑毛。",
            "渊源有如此，沾丐及吾曹。"
        ],
        "notes": "",
        "id": "a1331aef177dcd6ed42a64f56d3b0b1f"
    },
    {
        "author": "陈良祐",
        "dynasty": "宋",
        "type": "诗",
        "rhythmic": "",
        "title": "挽吕东莱二首  其二",
        "preface": "",
        "paragraphs": [
            "讲道东阳郡，门生数百人。",
            "从游倾里社，忻慕满朝绅。",
            "仕宦淹难进，声名烱不泯。",
            "伯牛有斯疾，夫子亦悲辛。"
        ],
        "notes": "",
        "id": "325d289edb3bf5999f3af934dc74453d"
    },
    {
        "author": "陈良祐",
        "dynasty": "宋",
        "type": "诗",
        "rhythmic": "",
        "title": "挽郭丈彦邹",
        "preface": "",
        "paragraphs": [
            "谁起相如疾，空悲武子亡。",
            "平生有高志，属意在诸郎。",
            "梦断驹过隙，风高雁折行。",
            "莫陪千乘送，妙选媿东床。"
        ],
        "notes": "",
        "id": "8fe8afc8aae3bec204df9f7cf535a6b2"
    }
]