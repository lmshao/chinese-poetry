[
    {
        "author": "陈良祐",
        "dynasty": "宋",
        "type": "诗",
        "rhythmic": "",
        "title": "挽吕东莱二首  其一",
        "preface": "",
        "paragraphs": [
            "家学相传久，天资自得高。",
            "读书如夙习，授业更忘劳。",
            "史笔追迁左，诗编继郑毛。",
            "渊源有如此，沾丐及吾曹。"
        ],
        "notes": "",
        "id": "00296f549fda90720147809991bf0bf3"
    },
    {
        "author": "陈良祐",
        "dynasty": "宋",
        "type": "诗",
        "rhythmic": "",
        "title": "挽吕东莱二首  其二",
        "preface": "",
        "paragraphs": [
            "讲道东阳郡，门生数百人。",
            "从游倾里社，忻慕满朝绅。",
            "仕宦淹难进，声名烱不泯。",
            "伯牛有斯疾，夫子亦悲辛。"
        ],
        "notes": "",
        "id": "fad2ce2b02727dd60ea60d597bfff47b"
    },
    {
        "author": "陈良祐",
        "dynasty": "宋",
        "type": "诗",
        "rhythmic": "",
        "title": "挽郭丈彦邹",
        "preface": "",
        "paragraphs": [
            "谁起相如疾，空悲武子亡。",
            "平生有高志，属意在诸郎。",
            "梦断驹过隙，风高雁折行。",
            "莫陪千乘送，妙选媿东床。"
        ],
        "notes": "",
        "id": "9e66fb57728e30ce4f46cb3292a7a1ec"
    }
]