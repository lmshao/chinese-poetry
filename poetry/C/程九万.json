[
    {
        "author": "程九万",
        "dynasty": "宋",
        "type": "诗",
        "rhythmic": "",
        "title": "重建东堂",
        "preface": "",
        "paragraphs": [
            "宦游偶落云水乡，耻以贪墨为吏商。",
            "三年寄傲南窗月，一瓣为炷东堂香。",
            "翛然清风揖佳客，好古博雅真扬扬。",
            "旧题湔祓古寺壁，浊酒呼索邻家墙。",
            "淋浪醉墨鸾凤舞，警语峭厉凌冰霜。",
            "大碑小碑共检校，次第安置堂中央。",
            "朅来弦歌有余暇，逸兴賸欲希韩湘。"
        ],
        "notes": "",
        "id": "82ac7c4d3e876200e750fec139bfbcd4"
    },
    {
        "author": "程九万",
        "dynasty": "宋",
        "type": "诗",
        "rhythmic": "",
        "title": "松桂亭",
        "preface": "",
        "paragraphs": [
            "松桂移栽满，园亭改筑新。",
            "诗书千古事，松桂四时心。",
            "萧瑟风成韵，扶疎月满阴。",
            "一琴聊自托，山水是知音。"
        ],
        "notes": "",
        "id": "ca7e9e503d9b9096ec622b2ff1321b3d"
    },
    {
        "author": "程九万",
        "dynasty": "宋",
        "type": "诗",
        "rhythmic": "",
        "title": "烟霞坞二首  其一",
        "preface": "",
        "paragraphs": [
            "山深何限好，客到辄同登。",
            "泉壑岚光冷，烟林霁色凝。",
            "韵艰诗益健，杯数量难胜。",
            "老矣功名稳，何须叹沔渑。"
        ],
        "notes": "",
        "id": "c05d041870bdd925f4fb39b78adb30bb"
    },
    {
        "author": "程九万",
        "dynasty": "宋",
        "type": "诗",
        "rhythmic": "",
        "title": "烟霞坞二首  其二",
        "preface": "",
        "paragraphs": [
            "鬓发几星星，风霜抑饱经。",
            "年华轻过鸟，身世俯危亭。",
            "寒碧还相照，飞湍盍暂停。",
            "平生爱山眼，分外为渠清。"
        ],
        "notes": "",
        "id": "43a13d14d2f8f6bd117c57b10a1f0e15"
    },
    {
        "author": "程九万",
        "dynasty": "宋",
        "type": "诗",
        "rhythmic": "",
        "title": "证道寺",
        "preface": "",
        "paragraphs": [
            "二载尘劳薄宦身，双峰几忆旧家邻。",
            "甫能再上阳城考，更有一年孤负春。"
        ],
        "notes": "",
        "id": "57347d558791f1e7009a06726cc8214e"
    },
    {
        "author": "程九万",
        "dynasty": "宋",
        "type": "诗",
        "rhythmic": "",
        "title": "铜山",
        "preface": "",
        "paragraphs": [
            "飞鸟投林去复还，临风恒忆旧家山。",
            "平生杖履经行处，杳在云烟髣髴间。"
        ],
        "notes": "",
        "id": "f33f32c03c0aa4634f404f52d3d539d1"
    },
    {
        "author": "程九万",
        "dynasty": "宋",
        "type": "诗",
        "rhythmic": "",
        "title": "石颐寺",
        "preface": "",
        "paragraphs": [
            "闻法师来杖锡东，於菟蹭蹬奋雷风。",
            "当时地裂泉随动，一酌清甘万虑空。"
        ],
        "notes": "",
        "id": "476f1cdb92c80fa43adc4966a292f072"
    },
    {
        "author": "程九万",
        "dynasty": "宋",
        "type": "诗",
        "rhythmic": "",
        "title": "翠峰寺和毛泽堂韵",
        "preface": "",
        "paragraphs": [
            "岩石玲珑翠竹斜，木犀依约又残花。",
            "长官媿我无才思，却忆东堂旧作家。"
        ],
        "notes": "",
        "id": "9894bfb1da7f0de3b27733cd51238c34"
    },
    {
        "author": "程九万",
        "dynasty": "宋",
        "type": "诗",
        "rhythmic": "",
        "title": "岘石寺",
        "preface": "",
        "paragraphs": [
            "苍岩绝顶俯晴川，佳处潜开小洞天。",
            "琴几棋台谁是伴，霞栖月啸恍如仙。",
            "□山□□□多石，□□□□□引泉。",
            "独取悬崖□□□，□□已自□燕然。"
        ],
        "notes": "",
        "id": "1fe9819be42bdfb8e887fb3ea563fe6a"
    }
]