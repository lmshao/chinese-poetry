[
    {
        "author": "陈秉文",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "山涌银涛，屏间绣巘，太平今日皇州。",
            "共惟京牧，昭裔本宗周。",
            "好是王春正月，维岳降，膺此神休。",
            "尧阶下，蓂存八荚，长应八千秋。",
            "优游。",
            "兼国计，丰财重谷，首善承流。",
            "更刑清讼简，政入歌讴。",
            "已副貂蝉眷宠，夸中外，耸动□讴。",
            "居恩重，苍生望切，好个富民侯。"
        ],
        "notes": "",
        "id": "c1f398389b4bbd35bfeb25406305a7a8"
    }
]