[
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "云淡风轻近午天，望花随柳过前川。",
            "旁人不识予心乐，将谓偷闲学少年。"
        ],
        "notes": "",
        "id": "f24227a6dc9bb26dd4f3a434065df761"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "游鄠山诗十二首 白云道中",
        "preface": "",
        "paragraphs": [
            "吏身拘绊同疏属，俗眼尘昏甚瞽蒙。",
            "辜负终南好泉石，一年一度到山中。"
        ],
        "notes": "",
        "id": "bb9b094572303e437dafd452d02947b0"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "游鄠山诗十二首 马上偶成",
        "preface": "",
        "paragraphs": [
            "身劳无补公家事，心冗空令学业衰。",
            "世路崄巇功业远，未能归去不男儿。"
        ],
        "notes": "",
        "id": "395d01c62dcd75eacf81eb3fb5a54106"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "游鄠山诗十二首 游紫阁山",
        "preface": "",
        "paragraphs": [
            "仙掌远相招，萦纡渡石桥。",
            "瞑云生涧底，寒雨下山腰。",
            "树色千层乱，天形一罅遥。",
            "吏纷难久驻，回首羡渔樵。"
        ],
        "notes": "",
        "id": "39d1c8346b32e153eab22fea9cac6a0e"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "游鄠山诗十二首 猕猴",
        "preface": "",
        "paragraphs": [
            "闻说猕猴性颇灵，相车来便满山迎。",
            "鞭羸到此何曾见，始觉毛虫更世情。"
        ],
        "notes": "",
        "id": "a2c07253768e46d185f3bfd7b16ee340"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "髙观谷",
        "preface": "",
        "paragraphs": [
            "轰雷叠鼓响前峰，来自彤云翠蔼中。",
            "洞壑积阴成气象，鬼神凭暗弄威风。",
            "喷崖雨露千寻湿，落石珠玑万颗红。",
            "纵有虬龙难驻足，还应不是旱时功。"
        ],
        "notes": "",
        "id": "4eb609ad736a2ed91c89a87ec787c6ff"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "草堂",
        "preface": "",
        "paragraphs": [
            "参差台殿绿云中，四面筼筜一径通。",
            "曾读华阳真诰上，神仙居在碧琳宫。"
        ],
        "notes": "",
        "id": "4304268c99aed8a1801f427f1997eca1"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "草堂 长啸岩中得冰以石敲餐甚佳",
        "preface": "",
        "paragraphs": [
            "车倦人烦渴思长，岩中冰片玉成方。",
            "老仙笑我尘劳久，乞与云膏洗俗肠。"
        ],
        "notes": "",
        "id": "6136e3a87cb8ad748de87a67cdc607cb"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "草堂 游重云",
        "preface": "",
        "paragraphs": [
            "久厌尘笼万虑昏，喜寻泉石暂清神。",
            "目劳足倦深山里，犹胜低睂对俗人。"
        ],
        "notes": "",
        "id": "793b083d3469dfd66f3aaeead80316f0"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "草堂 长啸洞北回望大顶如列屏幛比到山前却不见盖为仙掌所蔽",
        "preface": "",
        "paragraphs": [
            "行尽重云几曲山，回头方见碧峰寒。",
            "天将仙掌都遮断，元恐尘中俗眼看。"
        ],
        "notes": "",
        "id": "5d692bc7bb58dc8dcb6e9a2750ae01e4"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "草堂 凌霄三峰",
        "preface": "",
        "paragraphs": [
            "长啸岩东古寺前，三峰相倚势相连。",
            "偶逢云静得见日，若有路通须近天。",
            "阴吹响雷生谷底，老松如箸见崖颠。",
            "结根不得居平地，犹与莲花远比肩。"
        ],
        "notes": "",
        "id": "f92b3343d03db101fd4e2b644de44660"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "草堂 云际山",
        "preface": "",
        "paragraphs": [
            "南药东边白阁西，登临身共白云齐。",
            "上方顶上朝来望，陡觉群峰四面低。"
        ],
        "notes": "",
        "id": "fe7907b1a14428cf1e64019e08e5681f"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "草堂 下山偶成",
        "preface": "",
        "paragraphs": [
            "襟裾三日绝尘埃，欲上篮舆首重回。",
            "不是吾儒本经济，等闲争肯出山来。"
        ],
        "notes": "",
        "id": "5573008962237e039c82d0b8cb24579f"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "是游也得小松黄杨各四本植于公署之西窗戏作五绝呈邑令张寺丞  其一",
        "preface": "",
        "paragraphs": [
            "中春时节百花明，何必繁弦列管声。",
            "借问近郊行乐地，潢溪山水照人清。"
        ],
        "notes": "",
        "id": "cb06715a7fce98bba248ccddf7e60494"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "是游也得小松黄杨各四本植于公署之西窗戏作五绝呈邑令张寺丞  其二",
        "preface": "",
        "paragraphs": [
            "心闲不为管弦乐，道胜岂因名利荣。",
            "莫谓冗官难自适，暇时还得肆游行。"
        ],
        "notes": "",
        "id": "c948a26364b8bc40da84eb1311e33364"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "是游也得小松黄杨各四本植于公署之西窗戏作五绝呈邑令张寺丞  其三",
        "preface": "",
        "paragraphs": [
            "功名不是关心事，富贵由来自有天。",
            "任是榷酤亏课利，不过抽得俸中钱。"
        ],
        "notes": "",
        "id": "ed6f72662a342802819c356f7ec5459a"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "是游也得小松黄杨各四本植于公署之西窗戏作五绝呈邑令张寺丞  其四",
        "preface": "",
        "paragraphs": [
            "有生得遇唐虞圣，为政仍逢守令贤。",
            "纵得无能闲主簿，嬉游不负艶阳天。"
        ],
        "notes": "",
        "id": "6c57a8ff9a94c3f1038afcc2d899c505"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "是游也得小松黄杨各四本植于公署之西窗戏作五绝呈邑令张寺丞  其五",
        "preface": "",
        "paragraphs": [
            "狱讼已闻冤滞雪，田农还喜土膏匀。",
            "只应野叟犹相笑，不与溪山作主人。"
        ],
        "notes": "",
        "id": "745c5227d278bf2769344c3728d2e353"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "春雪",
        "preface": "",
        "paragraphs": [
            "二月将临尾，群阴久退潜。",
            "只知桃李艶，何复雪霜嫌。",
            "密霰仍先集，飘霙忽散沾。",
            "帯风成料峭，和雨作亷纤。",
            "江汉初弥望，珠玑亦间兼。",
            "片痕才著瓦，斜势渐穿帘。",
            "鸟化辽城鹤，途铺越女缣。",
            "落英时鬭舞，飞絮或同黏。",
            "直把琼瑶比，谁疑鹄鹭挦。",
            "透肌锥共利，洒面刅争铦。",
            "寒怯开闱赏，光凝伴月觇。",
            "价增樵市炭，兴入酒家帘。",
            "驻足银粧履，昂头玉裹髯。",
            "如何欺煦律，重复困穷阎。",
            "薪乏经朝备，衣因恃暖拈。",
            "撷芳游女恨，忧岁老农占。",
            "惜竹频敲叶，愁花旋覆苫。",
            "失权悲太皥，助虐有飞亷。",
            "骤降初疑勇，旋消亦讶谦。",
            "朔云虽借便，水后可无厌。",
            "纵任阴灵巧，难令木气殱。",
            "寒威徒自奋，春气亦时添。",
            "积势方平垅，澌流已坠簷。",
            "暗空犹沓沓，近地即占占。",
            "远水难遮面，髙峰不裹尖。",
            "著墙聊画粉，盖地岂成盐。",
            "纨扇惊尘曀，昆岗认火炎。",
            "端来荐融释，空复助洳渐。",
            "积润终滋嫩，惊雷亦震淹。",
            "东君莫惆怅，杲日待重瞻。"
        ],
        "notes": "",
        "id": "3d172be31add0cf70353118bf7018348"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "晚春",
        "preface": "",
        "paragraphs": [
            "人生百年永，光景我逾半。",
            "中间几悲欢，况复多聚散。",
            "青阳变晚春，弱条成老干。",
            "不为时节惊，把酒欲谁劝。"
        ],
        "notes": "",
        "id": "2527b1e18b1f66bafd90ce723d6a24d4"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "桃花菊",
        "preface": "",
        "paragraphs": [
            "仙人绀髪粉红腮，近自武陵源上来。",
            "不比常花羞晚发，故将春色待秋开。",
            "存留金蘂天偏与，漏泄春香众始猜。",
            "兼得佳名共坚节，晓霜还独对楼台。"
        ],
        "notes": "",
        "id": "6f15a3230d72a33268d5c18ded87dace"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "早寒",
        "preface": "",
        "paragraphs": [
            "一夜威霜特地严，朝来寒气入书帘。",
            "乍须火暖亲炉兽，初觉冰澌结砚蟾。",
            "败叶卷风轻蔌蔌，远峰经晓静尖尖。",
            "出门未要貂狐燠，且著轻裘次第添。"
        ],
        "notes": "",
        "id": "b9fb7f2d58bcf4df53f3beb91c33d3d5"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "新晴野步  其一",
        "preface": "",
        "paragraphs": [
            "青帝方成万物春，如何滛雨害芳晨。",
            "乞求共指云间日，悔恨轻嫌陌上尘。",
            "消尽风威犹料峭，放开山色已嶙峋。",
            "燕游莫道王孙乐，亦有羲皇更上人。"
        ],
        "notes": "",
        "id": "926ff651597457b90202e09e2693dad5"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "新晴野步  其二",
        "preface": "",
        "paragraphs": [
            "阴曀消除六幕寛，嬉游何事我心闲。",
            "鸟声人意融和候，草色花芳杳蔼间。",
            "水底断霞光出岸，云头斜日影衔山。",
            "缘情若论诗家兴，却恐骚人合厚颜。"
        ],
        "notes": "",
        "id": "36284f5b168378f2c9646a92e4e9cc09"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "西湖",
        "preface": "",
        "paragraphs": [
            "潩水桥边鸭子陂，楼台只在郡城西。",
            "烟波乍见心先快，岛屿将寻路欲迷。",
            "尽日无风横舴艋，有时经雨饮虹霓。",
            "如何咫尺尘埃地，能使游人意不齐。"
        ],
        "notes": "",
        "id": "f9c64dd6539f113149322fce185a22d2"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "环翠亭",
        "preface": "",
        "paragraphs": [
            "城居不见万山重，因起髙亭破远空。",
            "虚旷直疑天宇外，周旋如在画屏中。",
            "凝岚散蔼层层出，削玉排青面面同。",
            "暂得登临已忘去，四时佳致属贤公。"
        ],
        "notes": "",
        "id": "1cd5fcc941527b03d1cb30da379d7243"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "中秋月",
        "preface": "",
        "paragraphs": [
            "云静好风吹，清光溢四垂。",
            "金行方盛日，阴魄正中时。",
            "仿佛窥瑶阙，分明露桂枝。",
            "遴英同醉赏，谁复叹官覉。"
        ],
        "notes": "",
        "id": "fc3368d4f02fe0ed560ec1bb7f44735e"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "象戏",
        "preface": "",
        "paragraphs": [
            "大都博奕皆戏剧，象戏翻能学用兵。",
            "车马尚存周战法，偏裨兼备汉官名。",
            "中权八面将军重，河外尖斜步卒轻。",
            "却凭纹楸聊自笑，雄如刘项亦闲争。"
        ],
        "notes": "",
        "id": "2e642738842783ed1326b5bf8376ac67"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "九日访张子直承出看花戏书学舍五首  其一",
        "preface": "",
        "paragraphs": [
            "平日邀相见，过门又不逢。",
            "贪随看花伴，应笑我龙钟。"
        ],
        "notes": "",
        "id": "d09ae53064029e50b814359510199b72"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "九日访张子直承出看花戏书学舍五首  其二",
        "preface": "",
        "paragraphs": [
            "须知春色𬪩于酒，醉得游人意自狂。",
            "直使华颠老公子，看花争入少年场。"
        ],
        "notes": "",
        "id": "cccb8a11d81ad1248f6eabbc202689a6"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "九日访张子直承出看花戏书学舍五首  其三",
        "preface": "",
        "paragraphs": [
            "贪花自是少年事，沉酒定嫌醒者非。",
            "顾我疏慵老山野，却骑归马背斜晖。"
        ],
        "notes": "",
        "id": "72cee29e0ec5a17edeb3a5d7aa2dfdcf"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "九日访张子直承出看花戏书学舍五首  其四",
        "preface": "",
        "paragraphs": [
            "下马问老仆，言公赏花去。",
            "只在近园中，业深不知处。"
        ],
        "notes": "",
        "id": "aea477e3c8fa62f1ca6616c9d2c0fab0"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "九日访张子直承出看花戏书学舍五首  其五",
        "preface": "",
        "paragraphs": [
            "桃李飘零杏子青，满城车马响春霆。",
            "就中得意张公子，十日花前醉不醒。"
        ],
        "notes": "",
        "id": "a740c7d6479456b253ec6bc00da8e30a"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "赠王求甫铁如意",
        "preface": "",
        "paragraphs": [
            "妖言莫信传张恶，虚气休将碎唾壶。",
            "借问闲窗静狐背，何如争胜击珊瑚。"
        ],
        "notes": "",
        "id": "a8dd6ee52ff883a9d931bd571ce76d69"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "送吕晦叔赴河阳",
        "preface": "",
        "paragraphs": [
            "晓日都门飐斾旌，晚风铙吹入三城。",
            "知公再为苍生起，不是寻常刺史行。"
        ],
        "notes": "",
        "id": "34374d74f441d8cc5c14e7c60751f63f"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "赠司马君实",
        "preface": "",
        "paragraphs": [
            "二龙闲卧洛波清，今日都门独饯行。",
            "愿得贤人均出处，始知深意在苍生。"
        ],
        "notes": "",
        "id": "521b870d5901bd8b35e42cf88098151d"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "陪陆子履游白石万固",
        "preface": "",
        "paragraphs": [
            "条山苍苍河流黄，中蒲形势天下彊。",
            "帝得贤侯殿一方，四年不更慰民望。",
            "元丰戊午季春月，上心闵雨愁黎苍。",
            "使车四出走群望，我亦奉命来侯疆。",
            "情诚感格天意顺，诏书才下雨已霶。",
            "病麦还青禾出土，野农鼓舞歌君王。",
            "故人相见不道旧，为雨欢喜殊未央。",
            "圣主寛忧小臣乐，自可放荡舒胸肠。",
            "白石万固皆胜地，主人为我携壶觞。",
            "况逢佳日俗所尚，车马未晓填康庄。",
            "扶提十里杂老幼，迤逦千骑明戈枪。",
            "初听鸣铙入青霭，渐见朱斾辉朝阳。",
            "遨头自是谢康乐，后乘独惭元漫郎。",
            "侯来虽知有宾客，众喜更为将丰穰。",
            "临溪坐石遍岩谷，幽处往往闻丝簧。",
            "山光似迎好客动，日景定为游人长。",
            "乘髙望远兴不尽，恋恋不知歧路忙。",
            "人生汨没苦百态，得此乐事真难常。",
            "我辞佳境已惆怅，侯亦那得久此乡。",
            "他时会合重相语，辜负泉石何能忘。"
        ],
        "notes": "",
        "id": "a8ef34dabc3e8d3869cce95333c69814"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "戏题",
        "preface": "",
        "paragraphs": [
            "曾是去年赏春日，春光过了又逡巡。",
            "却是去年春自去，我心依旧去年春。"
        ],
        "notes": "",
        "id": "da0b69867702921abf6a2348c81b0c87"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "题淮南寺",
        "preface": "",
        "paragraphs": [
            "南去北来休便休，白苹吹尽楚江秋。",
            "道人不是悲秋客，一任晚山相对愁。"
        ],
        "notes": "",
        "id": "577dc0d75d4b8fab765bf2ae7d6d5931"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "和家君早寒之什",
        "preface": "",
        "paragraphs": [
            "满地清霜结晓寒，平明飞霰洒柴关。",
            "乍凭酒力温肌骨，陡觉风威著面颜。",
            "闾里相呼泥北户，牛羊收牧下前山。",
            "急须趁日藏薪炭，冻后髙枝不易攀。"
        ],
        "notes": "",
        "id": "a164d0f1baaaebf7910dade315a9b5e4"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "和咏草",
        "preface": "",
        "paragraphs": [
            "渐觉东皇意思匀，陈根初动夜来新。",
            "忽惊平地有轻绿，已盖六街无旧尘。",
            "莫为枯荣吟野草，且怜愁醉柅香轮。",
            "诗人空怨王孙远，极目萋萋又一春。"
        ],
        "notes": "",
        "id": "3cf21c9b09218a413fad6cfe5e0f2b85"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "和邵尧夫打乖吟二首  其一",
        "preface": "",
        "paragraphs": [
            "打乖非是要安身，道大方能混世尘。",
            "陋巷一生颜氏乐，清风千古伯夷贫。",
            "客求墨妙多携卷，天为诗豪剩借春。",
            "尽把笑谈亲俗子，德容犹足慰乡人。"
        ],
        "notes": "",
        "id": "43f9cec3b4a9b3f89fdd4365694793e8"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "和邵尧夫打乖吟二首  其二",
        "preface": "",
        "paragraphs": [
            "圣贤事业本经纶，肯为巢由继后尘。",
            "三币未回伊尹志，万锺难换子舆贫。",
            "且因经世藏千古，已占西轩度十春。",
            "时止时行皆有命，先生不是打乖人。"
        ],
        "notes": "",
        "id": "fb675109f88ae1ed75fad966e7a8f19c"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "和尧夫首尾吟",
        "preface": "",
        "paragraphs": [
            "先生非是爱吟诗，为要形容至乐时。",
            "醉里乾坤都寓物，闲来风月更输谁。",
            "死生有命人何与，消长随时我不悲。",
            "直到希夷无事处，先生非是爱吟诗。"
        ],
        "notes": "",
        "id": "4819a8957c529c5bf6efa2cb8f70e85d"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "和尧夫西街之什二首  其一",
        "preface": "",
        "paragraphs": [
            "先生相与赏西街，小子亲携几杖来。",
            "行次毎容参剧论，坐隅还许侍余杯。",
            "槛前流水心同乐，林外青山眼重开。",
            "时泰身闲难两得，直须乘兴数追陪。"
        ],
        "notes": "",
        "id": "1775ebb7e422dba14ab0606e9e8dbcae"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "和尧夫西街之什二首  其二",
        "preface": "",
        "paragraphs": [
            "先生髙蹈隐西街，风月犹牵赋咏才。",
            "暂到邻家赏池馆，便将佳句写琼瑰。",
            "壮图已譲心先快，剧韵仍降字占挼。",
            "只有一条夸大甚，水边曾未两三杯。"
        ],
        "notes": "",
        "id": "5890c94bb0e6f87affedddd6f5dbb9ef"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "游月陂",
        "preface": "",
        "paragraphs": [
            "月陂堤上四徘徊，北有中天百尺台。",
            "万物已随秋气改，一𨱔聊为晚凉开。",
            "水心云影闲相照，林下泉声静自来。",
            "世事无端何足计，但逢佳日约重陪。"
        ],
        "notes": "",
        "id": "86590fd35e0edf9920e3188c0936fdec"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "秋日偶成二首  其一",
        "preface": "",
        "paragraphs": [
            "寥寥天气已髙秋，更倚凌虚百尺楼。",
            "世上利名群蠛蠓，古来兴废几浮沤。",
            "退居陋巷颜回乐，不见长安李白愁。",
            "两事到头须有得，我心处处自优游。"
        ],
        "notes": "",
        "id": "f568d1096280ee96aaa0d523eadfb302"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "秋日偶成二首  其二",
        "preface": "",
        "paragraphs": [
            "闲来无事不从容，睡觉东窗日已红。",
            "万物静观皆自得，四时佳兴与人同。",
            "道通天地有形外，思入风云变态中。",
            "富贵不滛贫贱乐，男儿到此是豪雄。"
        ],
        "notes": "",
        "id": "e119e19c428801bcfb03cea295e1af31"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "代少卿和王宣徽游崇福宫",
        "preface": "",
        "paragraphs": [
            "睿祖开真宇，祥光下紫微。",
            "威容凝粹穆，仙仗俨周围。",
            "嗣圣严追奉，神游遂此归。",
            "冕旒临秘殿，天日照西畿。",
            "朱鳯衔星盖，清童护玉衣。",
            "鹤笙鸣远吹，珠蘂弄晴晖。",
            "瑶草春常在，琼霜晓未晞。",
            "木文灵像出，太一醴泉飞。",
            "醮夕思飊驭，香晨望绛闱。",
            "衰迟愧宫职，萧洒自忘机。"
        ],
        "notes": "",
        "id": "65ca371c35823c498e891a8f7592e4e9"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "和王安之五首 小园",
        "preface": "",
        "paragraphs": [
            "闲坊西曲奉常家，景物天然占一窳。",
            "恰似庾园基址小，全胜浥涧路途賖。",
            "知君陋巷心犹乐，比我侨居事已夸。",
            "且喜杖藜相过易，隔墙无用少游车。"
        ],
        "notes": "",
        "id": "4806b70f80b474d2829b92dd7d969784"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "和王安之五首 野轩",
        "preface": "",
        "paragraphs": [
            "谁怜大第多奇景，自爱贫家有古风。",
            "会向红尘生野思，始知泉石在胸中。"
        ],
        "notes": "",
        "id": "0bcf1aa8a12c4d4ee0d04d9dd72e91b3"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "和王安之五首 污亭",
        "preface": "",
        "paragraphs": [
            "强洁犹来真有为，好髙安得是无心。",
            "污亭妙旨君须会，物我何争事莫侵。"
        ],
        "notes": "",
        "id": "735a11c156f531d09b259ef7941aad5c"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "和王安之五首 药轩",
        "preface": "",
        "paragraphs": [
            "嚢中数味应千种，砌下栽苗过百名。",
            "好是微风入庭户，清香交送满檐楹。"
        ],
        "notes": "",
        "id": "b4513e71a13a48387ea8964b39916ed7"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "晚晖亭",
        "preface": "",
        "paragraphs": [
            "亭下花光春正好，亭头山色晚尤佳。",
            "欲知剩占清风处，思顺街东第一家。"
        ],
        "notes": "",
        "id": "ad2f01f39d42e4345e30ed5ad21d97d3"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "和花庵",
        "preface": "",
        "paragraphs": [
            "得意即为适，种花非贵多。",
            "一区才丈席，满目自云萝。",
            "静听禽声乐，闲招月色过。",
            "期公在康济，终奈此情何。"
        ],
        "notes": "",
        "id": "63ec1a870a67ba834ef3633aff4022cf"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "子直示以新诗一轴偶为四韵奉谢",
        "preface": "",
        "paragraphs": [
            "治剧君能佚，居闲我更慵。",
            "自惟降藻丽，不解断舂容。",
            "寡和知高唱，深情见古风。",
            "静吟梁甫意，真似卧隆中。"
        ],
        "notes": "",
        "id": "c91c2af812567800397dfcf85eb4ad12"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "和诸公梅台",
        "preface": "",
        "paragraphs": [
            "急须乘兴赏春英，莫待空枝谩寄声。",
            "淑景暖风前日事，淡云微雨此时情。"
        ],
        "notes": "",
        "id": "8c59f04ecd17595ae4a4c0fc67d484a1"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "后一日再和",
        "preface": "",
        "paragraphs": [
            "常劝嬉游须及辰，莫辞巾屦染埃尘。",
            "秪应风雨梅台上，已减前时一半春。"
        ],
        "notes": "",
        "id": "7b95db5f0e0b8532ab854088d3d294ee"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "郊行即事",
        "preface": "",
        "paragraphs": [
            "芳原绿野恣行时，春入遥山碧四围。",
            "兴逐乱红穿柳巷，困临流水坐苔矶。",
            "莫辞盏酒十分醉，秪恐风花一片飞。",
            "况是清明好天气，不妨游衍莫忘归。"
        ],
        "notes": "",
        "id": "d06e3417dba567ebad966cbdee69352c"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "春日江上",
        "preface": "",
        "paragraphs": [
            "新蒲嫩柳满汀洲，春入渔舟一棹浮。",
            "云幕倒遮天外日，风帘轻飏竹间楼。",
            "望穷远岫微茫见，兴逐归槎汗漫游。",
            "不畏蛟螭起波浪，却怜清泚向东流。"
        ],
        "notes": "",
        "id": "fb748a8680117a7ed2dd9ad735fafb68"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "下白径岭先寄孔周翰郎中",
        "preface": "",
        "paragraphs": [
            "骤经微雨过芳郊，转觉长河气象豪。",
            "归骑已登吴坂峻，飞云犹认华山髙。",
            "门前岐路通西国，城上楼台压巨涛。",
            "欲问甘棠旧风化，主人邀客醉香醪。"
        ],
        "notes": "",
        "id": "b73b7c94dcd37851b25255bcf19bb2e4"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "盆荷二首  其一",
        "preface": "",
        "paragraphs": [
            "庭下竹青青，盆荷水面平。",
            "谁言无远趣，自觉有余清。",
            "影倒假山翠，波光朝日明。",
            "涟漪尤绿净，凉吹夜来生。"
        ],
        "notes": "",
        "id": "8d31ec35959968e8790e21d60c0a7339"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "盆荷二首  其二",
        "preface": "",
        "paragraphs": [
            "衡茅岑寂掩柴关，庭下萧疏竹数竿。",
            "狭地难容大池沼，浅盆聊作小波澜。",
            "澄澄皓月供宵影，瑟瑟凉风助晓寒。",
            "不校蹄涔与沧海，未知清兴有谁安。"
        ],
        "notes": "",
        "id": "ecb6cfdb792d7c2f20a80b6ecce4c4d6"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "陈公廙园修禊事席上赋",
        "preface": "",
        "paragraphs": [
            "盛集兰亭旧，风流洛社今。",
            "坐中无俗客，水曲有清音。",
            "香篆来还去，花枝泛复沉。",
            "未须愁日暮，天际是轻阴。"
        ],
        "notes": "",
        "id": "e265f50fd824e7edfc91e86a0b32f207"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "酬韩持国资政湖上独酌见赠",
        "preface": "",
        "paragraphs": [
            "对花酌酒公能乐，饭糗羮藜我自贫。",
            "若语至诚无内外，却应分别更迷真。"
        ],
        "notes": "",
        "id": "a4ae6abbc1db43d3f26e51c65bc0a573"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "哭张子厚先生",
        "preface": "",
        "paragraphs": [
            "叹息斯文约共修，如何夫子便长休。",
            "山东无复苍生望，西土谁共后学求。",
            "千古声名联棣萼，二年零落去山丘。",
            "寝门恸哭知何限，岂独交亲念旧游。"
        ],
        "notes": "",
        "id": "8535078a95b398cc32a9815ee222a7c6"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "夏",
        "preface": "",
        "paragraphs": [
            "百叶盆榴照眼明，桐阴初密暑犹清。",
            "深深重幕度香缕，寂寂高堂闻燕声。"
        ],
        "notes": "",
        "id": "8d4cfc907a44eb1d37fd42abafff1bea"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "秋",
        "preface": "",
        "paragraphs": [
            "洗涤炎埃宿雨晴，井梧一叶报秋声。",
            "气从缇室葭莩起，风向白苹洲渚生。"
        ],
        "notes": "",
        "id": "5f5da55c76f3694078e1a08239dbe524"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "睢阳五老图",
        "preface": "",
        "paragraphs": [
            "大道刚明孰肯闲，拳拳心志尚遗冠。",
            "饭蔬饮水时行乐，定礼删诗国建桓。",
            "终身恋阙存忠厚，薄味供先表蹇寒。",
            "鸿钧幸得循清运，余烈凭人仔细看。"
        ],
        "notes": "",
        "id": "d8c3068b5c5f692c794dd4450e72a3e8"
    },
    {
        "author": "程颢",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "中心如自固，外物岂能迁。"
        ],
        "notes": "",
        "id": "966669f520f0b344b22e3a397bfa0cdd"
    }
]