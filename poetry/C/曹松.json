[
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "长安春日",
        "preface": "",
        "paragraphs": [
            "浩浩看花晨，六街扬远尘。",
            "尘中一丈日，谁是晏眠人。",
            "御柳舞着水，野鸎啼破春。",
            "徒云多失意，犹自惜离秦。"
        ],
        "notes": "",
        "id": "de19637ff6245607df08d616b774a2f4"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "慈恩寺贻楚霄上人",
        "preface": "",
        "paragraphs": [
            "在秦生楚思，波浪接禅关。",
            "塔碍高林鸟，窗开白日山。",
            "树阴移草上，岸色透庭间。",
            "入内谈经彻，空携讲疏还。"
        ],
        "notes": "",
        "id": "86f6a7affb388cd45705ff50cadd91b0"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "崇义里言怀",
        "preface": "",
        "paragraphs": [
            "马蹄京洛岐，复此少闲时。",
            "老积沧洲梦，秋乖白阁期。",
            "平生五字句，一夕满头丝。",
            "把向侯门去，侯门未可知。"
        ],
        "notes": "",
        "id": "da112d7dd3e0a02117e3c68e783f8e86"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "僧院松",
        "preface": "",
        "paragraphs": [
            "此木韵弥全，秋霄学瑟弦。",
            "空知百余尺，未定几多年。",
            "古甲磨云拆，孤根捉地坚。",
            "何当抛一干，作盖道场前。"
        ],
        "notes": "",
        "id": "062de42508521ce52db86066bce0662a"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "贻世",
        "preface": "",
        "paragraphs": [
            "富者非义取，朴风争肯还。",
            "红尘不待晓，白首有谁闲。",
            "浅度四溟水，平看诸国山。",
            "只消年作劫，俱到总无间。"
        ],
        "notes": "",
        "id": "15a73da59991b4fc4bdf2babf317e2a6"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "南游",
        "preface": "",
        "paragraphs": [
            "直到南箕下，方谙涨海头。",
            "君恩过铜柱，戎节限交州。",
            "犀占花阴卧，波冲瘴色流。",
            "远夷非不乐，自是北人愁。"
        ],
        "notes": "",
        "id": "a6de64bec3cfe8d876f536659d936221"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "送胡中丞使日东",
        "preface": "",
        "paragraphs": [
            "辞天理玉簪，指日使鸡林。",
            "犹有中华恋，方同积浪深。",
            "张帆度鲸口，衔命见臣心。",
            "渥泽遐宣后，归期抵万金。"
        ],
        "notes": "",
        "id": "277761ac10ad332f6963683f78826c87"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "哭陈陶处士",
        "preface": "",
        "paragraphs": [
            "园里先生冢，鸟啼春更伤。",
            "空余八封树，尚对一茅堂。",
            "白日埋杜甫，皇天无耒阳。",
            "如何稽古力，报答甚茫茫。"
        ],
        "notes": "",
        "id": "8f0887388b3bffc0f022d2f29fc38fce"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "言怀",
        "preface": "",
        "paragraphs": [
            "冥心坐似痴，寝食亦如遗。",
            "为觅出人句，秪求当路知。",
            "岂能穷到老，未信达无时。",
            "此道须天付，三光幸不私。"
        ],
        "notes": "",
        "id": "f550f4ac17feb3533acada9553341bb5"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "月",
        "preface": "",
        "paragraphs": [
            "寥寥天地内，夜魄爽何轻。",
            "频见此轮满，即应华发生。",
            "不圆争得破，才正又须倾。",
            "人事还如此，因知倚伏情。"
        ],
        "notes": "",
        "id": "2cb6c742590b6894873d7e6234703f67"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "答匡山僧赠榔栗杖",
        "preface": "",
        "paragraphs": [
            "栗杖出匡顶，百中无一枝。",
            "虽因野僧得，犹畏岳神知。",
            "画月冷光在，指云秋片移。",
            "宜留引蹇步，他日访峨嵋。"
        ],
        "notes": "",
        "id": "c3adc753074533ce39d3771f61d4c99f"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "商山夜闻泉",
        "preface": "",
        "paragraphs": [
            "泻月声不断，坐来心益闲。",
            "无人知落处，万木冷空山。",
            "远忆云容外，幽疑石缝间。",
            "那辞通曙听，明日度蓝关。"
        ],
        "notes": "",
        "id": "3f48151cdb60f1befd4be16fe2f9218a"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "书怀",
        "preface": "",
        "paragraphs": [
            "默默守吾道，望荣来替愁。",
            "吟诗应有罪，当路却如讐。",
            "陆海傥难溺，九霄争便休。",
            "敢言名誉出，天未白吾头。"
        ],
        "notes": "",
        "id": "a0afae4a832ea8eec16eeb7f37b4763e"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "道中",
        "preface": "",
        "paragraphs": [
            "出门嗟世路，何日朴风归。",
            "是处太行险，□□应解飞。",
            "主人厚薄礼，客子新故衣。",
            "所以浇浮态，多令行者违。"
        ],
        "notes": "",
        "id": "57f6bb594d826562b8117ce39efdf858"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "夏云",
        "preface": "",
        "paragraphs": [
            "势能成岳仞，顷刻长崔嵬。",
            "瞑鸟飞不到，野风吹得开。",
            "一天分万态，立地看忘回。",
            "欲结暑宵雨，先闻江上雷。"
        ],
        "notes": "",
        "id": "274273ee69b6a5c7a822710c952949d1"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "塞上行",
        "preface": "",
        "paragraphs": [
            "上将拥黄须，安西逐指呼。",
            "离乡俱少壮，到碛减肌肤。",
            "风雪夜防塞，腥膻朝系胡。",
            "为君乐战死，谁喜作征夫。"
        ],
        "notes": "",
        "id": "09f240485eb1f47e7a67c750240d4f7d"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "晨起",
        "preface": "",
        "paragraphs": [
            "晓色教不睡，卷帘清气中。",
            "林残数枝月，发冷一梳风。",
            "竝鸟含钟语，欹荷隔雾空。",
            "莫疑营白日，道路本无穷。"
        ],
        "notes": "",
        "id": "096e119d3f81541a692eb636ee890974"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "感世",
        "preface": "",
        "paragraphs": [
            "触目尽如幻，幻中能几时。",
            "愁来舍行乐，事去莫吞悲。",
            "白发不由己，黄金留待谁。",
            "耕烟得铭志，翻为古人思。"
        ],
        "notes": "",
        "id": "74d37907b45c5acc413245987972ee11"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "观华夷图",
        "preface": "",
        "paragraphs": [
            "落笔胜缩地，展图当晏宁。",
            "中华属贵分，远裔占何星。",
            "分寸辨诸岳，斗升观四溟。",
            "长疑未到处，一一似曾经。"
        ],
        "notes": "",
        "id": "4e7c3898fd298358925ca5151a5e1752"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "山上寒夜呈进士许棠",
        "preface": "",
        "paragraphs": [
            "山寒草堂暖，寂夜有良朋。",
            "读易分高烛，煎茶取折冰。",
            "庭垂河半角，窗露月微棱。",
            "俱入论心地，争无俗者憎。"
        ],
        "notes": "",
        "id": "5962a37854eba994116e3c1a3c4934cc"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "滕王阁春日晚眺",
        "preface": "",
        "paragraphs": [
            "凌春帝子阁，偶眺日移西。",
            "浪势平花坞，帆阴上柳堤。",
            "凝岚藏宿翼，叠鼓碎归蹄。",
            "只此长吟咏，因高思不迷。"
        ],
        "notes": "",
        "id": "4ac36f112764ed3e4f02586f8d08fab4"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "钟陵野步",
        "preface": "",
        "paragraphs": [
            "冈扉聊自启，信步出波边。",
            "野火风吹阔，春冰鹤啄穿。",
            "渚樯齐驿树，山鸟入公田。",
            "未创孤云势，空思白阁年。"
        ],
        "notes": "",
        "id": "67d336de64d638605fa5e70eb7bb3b04"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "哭胡处士",
        "preface": "",
        "paragraphs": [
            "故人江阁在，重到事悠悠。",
            "无尔向潭上，为吾倾瓮头。",
            "空余赤枫叶，堕落钓鱼舟。",
            "疑是冲虚去，不为天地囚。"
        ],
        "notes": "",
        "id": "207859676e9b39694b708e8220f7fc66"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "青龙寺赠云颢法师",
        "preface": "",
        "paragraphs": [
            "紫檀衣且香，春殿日尤长。",
            "此地开新讲，何山鏁旧房。",
            "僧名喧北阙，师印续南方。",
            "莫惜青莲喻，秦人听未忘。"
        ],
        "notes": "",
        "id": "066732e2d9deb58b50bc4ada2f117d3d"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "荐福寺赠应制白公",
        "preface": "",
        "paragraphs": [
            "才子紫檀衣，明君宠顾时。",
            "讲升高座懒，书荅重臣迟。",
            "瓶势倾圆顶，刀声落碎髭。",
            "还闻穿内去，随驾进新诗。"
        ],
        "notes": "",
        "id": "353f6655ef3d6bb73efe56c54955754a"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "观山寺僧穿井",
        "preface": "",
        "paragraphs": [
            "云僧凿山井，寒碧在中庭。",
            "况是分嵓眼，同来下石瓶。",
            "旁痕终变藓，圆影即澄星。",
            "异夜天龙蛰，应闻说叶经。"
        ],
        "notes": "",
        "id": "3870ce3916f01340bdf6e61d49157456"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "送德光禅师",
        "preface": "",
        "paragraphs": [
            "天涯缘事了，又造石霜微。",
            "不以千峰险，唯将独影归。",
            "有为嫌假佛，无境是真机。",
            "到后流沙锡，何时更有飞。"
        ],
        "notes": "",
        "id": "95c5cfb7eeb1e0464ce4c701cf02e163"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "赠南陵李主簿",
        "preface": "",
        "paragraphs": [
            "外邑官同隐，宁劳短吏趋。",
            "看云情自足，爱酒逸应无。",
            "簟席弹碁子，衣裳惹印朱。",
            "仍闻陂水近，亦拟掉菰蒲。"
        ],
        "notes": "",
        "id": "b9dbc4d00ad82968861b41ab0eef102b"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "慈恩寺东楼",
        "preface": "",
        "paragraphs": [
            "寺楼凉出竹，非与曲江赊。",
            "野火流穿苑，秦山叠入巴。",
            "风梢离众叶，岸角积虚沙。",
            "此地钟声近，令人思未涯。"
        ],
        "notes": "",
        "id": "536af0e0a4552c98887b0cf0b66adaf0"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "古冢",
        "preface": "",
        "paragraphs": [
            "代远已难问，累累次古城。",
            "民田侵不尽，客路踏还平。",
            "作穴蛇分蛰，依冈鹿绕行。",
            "唯应风雨夕，鬼火出林明。"
        ],
        "notes": "",
        "id": "fa0a4d90fb69c4f11bd874bc0ff391e5"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "访山友",
        "preface": "",
        "paragraphs": [
            "一迳通高屋，重云翳两原。",
            "山寒初宿顶，泉落未知根。",
            "急雨洗荒壁，惊风开静门。",
            "听君吟废夜，苦却建溪猿。"
        ],
        "notes": "",
        "id": "21bdcf8be829631c42d994c1f9fbe900"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "林下书怀寄建州李频员外",
        "preface": "",
        "paragraphs": [
            "一从诸事嬾，海上迹宜沉。",
            "吾道不当路，鄙人甘入林。",
            "云垂方觅鹤，月湿始收琴。",
            "水石南州好，谁陪刻骨吟。"
        ],
        "notes": "",
        "id": "aef5087b0fd5086f87b45025a3370723"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "猿",
        "preface": "",
        "paragraphs": [
            "曾宿三巴路，今来不愿听。",
            "云根啼片白，峰顶掷尖青。",
            "护果憎禽啄，栖霜觑叶零。",
            "唯应卧岚客，怜尔傍嵒扃。"
        ],
        "notes": "",
        "id": "006de1a2bfb8eb3026a6fda5ca119ee9"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "秋日送方干游上元",
        "preface": "",
        "paragraphs": [
            "天高淮泗白，料子趋修程。",
            "汲水疑山动，扬帆觉岸行。",
            "云离京口树，鴈入石头城。",
            "后夜分遥念，诸峰霜露生。"
        ],
        "notes": "",
        "id": "7348514514545b120f4a0121da321675"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "哭李频员外",
        "preface": "",
        "paragraphs": [
            "出麾临建水，下世在公堂。",
            "苦集休开箧，清资罢转郎。",
            "瘴中无子奠，岭外一妻孀。",
            "定是浮香骨，东归就故乡。"
        ],
        "notes": "",
        "id": "6c58024fef58ad80d10b0e7c0eb4641b"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "山中言事",
        "preface": "",
        "paragraphs": [
            "岚霭润窗櫺，吟诗得冷症。",
            "教餐有效药，多媿独行僧。",
            "云湿煎茶火，冰封汲井绳。",
            "片扉深著掩，经国自无能。"
        ],
        "notes": "",
        "id": "0f57e4a3a4aa00aeff54ce778863def2"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "送左协律京西从事",
        "preface": "",
        "paragraphs": [
            "辟书来几日，遂喜就嘉招。",
            "犹向风沙浅，非于甸服遥。",
            "时平无探骑，秋静见盘雕。",
            "若遣关中使，烦君问寂寥。"
        ],
        "notes": "",
        "id": "4748d60cb7338dab01675040424e6324"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "望九华寄池阳太守",
        "preface": "",
        "paragraphs": [
            "造化峰峰异，宜教岳德谦。",
            "灵踪载籍古，怪刃刺云尖。",
            "盘蹙陵阳壮，孤标建邺瞻。",
            "霁余堪洗目，青出谢家簷。"
        ],
        "notes": "",
        "id": "670ed9cda14f314d4586bab7501c49ee"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "上广州支使王拾遗",
        "preface": "",
        "paragraphs": [
            "明时应不谏，天幕称仙才。",
            "聘入关中去，人从帝侧来。",
            "诗窗盛岛屿，檄盾照风雷。",
            "几度陪旄节，营巡海色回。"
        ],
        "notes": "",
        "id": "ca85f214228c7e3b180a16574aa8cfe8"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "题僧松禅",
        "preface": "",
        "paragraphs": [
            "空山涧畔枯松树，禅老堂头甲乙身。",
            "传是昔朝僧种著，下头应有茯苓神。"
        ],
        "notes": "",
        "id": "f8f3382dcc7d8430e8b13a8b183d4185"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "赠华阴李明府",
        "preface": "",
        "paragraphs": [
            "佩墨县兼清，约关西近城。",
            "三峰岂不重，厚地戴犹轻。",
            "雪筿欹难直，风泉喷易横。",
            "须知高枕外，长是劝民耕。"
        ],
        "notes": "",
        "id": "87b26c38c4a28fe5d8fd8b4b272cf412"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "送人庭鹤",
        "preface": "",
        "paragraphs": [
            "度岁休笼闭，身轻好羽仪。",
            "白云□是伴，沧海得因谁。",
            "唳起遗残食，盘余在逈枝。",
            "条风频雨去，只恐更相随。"
        ],
        "notes": "",
        "id": "49e23c2f990ba2e54e40c24511d2bb29"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "信州闻通寺题僧砌下泉",
        "preface": "",
        "paragraphs": [
            "细声从峤足，幽淡浸香墀。",
            "此境未开日，何人初见时。",
            "耗痕延黑藓，净罅吐微澌。",
            "应有乔梢鹤，下来当饮之。"
        ],
        "notes": "",
        "id": "f403fe769b9719fdd92d52227f085cfb"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "山中",
        "preface": "",
        "paragraphs": [
            "此地似商岭，云霞空往还。",
            "衰条难定鸟，缺月易依山。",
            "野色耕不尽，溪容钓自闲。",
            "分因多卧退，百计少相关。"
        ],
        "notes": "",
        "id": "ee087d0109a8983660e249710793415f"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "寄崇圣寺僧",
        "preface": "",
        "paragraphs": [
            "不醉长安酒，冥心只似师。",
            "望山吟过日，伴鹤立多时。",
            "沟远流声细，林寒绿色迟。",
            "庵西萝月夕，重约语空期。"
        ],
        "notes": "",
        "id": "546bf495f800c54c33f659158dbc584f"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "金陵道中寄",
        "preface": "",
        "paragraphs": [
            "忍苦待知音，无时省废吟。",
            "始为分路客，莫问向隅心。",
            "峤翠藏幽瀑，枝风下晓禽。",
            "忆君秋欲尽，马上秣陵砧。"
        ],
        "notes": "",
        "id": "28071d119a50750c8e2c684a18c243f9"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "都门送许棠东归",
        "preface": "",
        "paragraphs": [
            "旧客东归远，长安诗少朋。",
            "去愁分碛鴈，行计逐乡僧。",
            "华岳无时雪，黄河漫处冰。",
            "知辞国门路，片席认西陵。"
        ],
        "notes": "",
        "id": "d60861ca0050142bd047efc41e3b5460"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "送进士喻坦之游太原",
        "preface": "",
        "paragraphs": [
            "北鄙征难尽，诗愁满去程。",
            "废巢侵烧色，荒冢入锄声。",
            "逗野河流浊，离云碛日明。",
            "幷州戎垒地，角动引风生。"
        ],
        "notes": "",
        "id": "49046324ec33637b925c629a11bcdfc2"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "九江暮春书事",
        "preface": "",
        "paragraphs": [
            "杨柳城初鏁，轮蹄息去踪。",
            "春流无旧岸，夜色失诸峰。",
            "影动渔边火，声迟话后钟。",
            "明朝廻去鴈，谁向北郊逢。"
        ],
        "notes": "",
        "id": "36d8ff4d691f7ee56c50fec443ca43cd"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "再到洪州望西山",
        "preface": "",
        "paragraphs": [
            "洪州向西顾，不忍暂忘君。",
            "记得瀑泉落，省同幽鸟闻。",
            "一廻经雨雹，长有剩风云。",
            "未定却栖息，前头江海分。"
        ],
        "notes": "",
        "id": "f9ae181d3c400171bd24ea3a7ec962e6"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "与胡汾坐月期贯休上人不至",
        "preface": "",
        "paragraphs": [
            "扫庭秋漏滴，接话贵忘眠。",
            "静夜人相语，低枝鸟暗迁。",
            "星围南极定，月照断河连。",
            "后会花宫子，应开石上禅。"
        ],
        "notes": "",
        "id": "0a6e7ee1fef52074b8e8410a0f68ce98"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "赠胡处士",
        "preface": "",
        "paragraphs": [
            "年光离岳色，带疾卧南原。",
            "白日与无事，俗人嗔闭门。",
            "樵鱼临片水，野鹿入荒园。",
            "莫问荣华事，清霜点发根。"
        ],
        "notes": "",
        "id": "cbdb5573ea1d9c342487986302bef742"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "铅山写怀",
        "preface": "",
        "paragraphs": [
            "天涯兵火后，风景畏临门。",
            "骨肉到时节，团圆因梦魂。",
            "池塘营水眼，岭峤结花根。",
            "耳纵听歌吹，中心不可论。"
        ],
        "notes": "",
        "id": "ad3066651b8429adf923130d8d010b93"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "书翠岩寺壁",
        "preface": "",
        "paragraphs": [
            "何年话尊宿，瞻礼此堂中。",
            "入郭非无路，归林自学空。",
            "溅瓶云峤水，逆磬雪川风。",
            "时说南庐事，知师用意同。"
        ],
        "notes": "",
        "id": "2f0c1ba541f89134da95117a68687c65"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "江西题东湖",
        "preface": "",
        "paragraphs": [
            "凿出江湖思，凉多□□间。",
            "无风触微浪，半日□秋山。",
            "客袖沙光满，船窗荻影闲。",
            "时人见黄绶，应笑狎鸥还。"
        ],
        "notes": "",
        "id": "0952ae846c72bbc8af7d4218df4dd74f"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "题湖南岳麓寺",
        "preface": "",
        "paragraphs": [
            "海云山上寺，每到每开襟。",
            "万木长不住，细泉听更深。",
            "蜩沾高雨断，鸟遇夕岚沈。",
            "此地良宵月，秋怀隔楚砧。"
        ],
        "notes": "",
        "id": "7d8cdfdef6b3f2c698d2449f6431dbd3"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "赠衡山麋明府",
        "preface": "",
        "paragraphs": [
            "为县潇湘水，门前树配苔。",
            "晚吟公籍少，春醉积林开。",
            "涤砚松香起，擎茶岳影来。",
            "任官当此境，更莫梦天台。"
        ],
        "notes": "",
        "id": "6799754be9ad1f1131fadffe69e9dea2"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "塞上",
        "preface": "",
        "paragraphs": [
            "边寒来所阔，今日复明朝。",
            "河凌坚通马，胡云缺见雕。",
            "砂中程独泣，乡外隐谁招。",
            "廻首若经岁，灵州生柳条。"
        ],
        "notes": "",
        "id": "a895d8743c467b7555924f2d8fb498c0"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "送邵安石及第归连州觐省",
        "preface": "",
        "paragraphs": [
            "及第兼归觐，宜忘涉驿劳。",
            "青云重庆少，白日一飞高。",
            "转楚闻啼狖，临湘见叠涛。",
            "海阳沈饮罢，何地佐旌旄。"
        ],
        "notes": "",
        "id": "e004d58fd94d7678e5a485ce9c0ec261"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "边上送友人归宁",
        "preface": "",
        "paragraphs": [
            "乡路穿京过，宁心去少同。",
            "日斜寻阔碛，春尽逐归鸿。",
            "独树河声外，凝笳塞色中。",
            "怜君到此处，却背老莱风。"
        ],
        "notes": "",
        "id": "91aec251eaaaef1682e2eeb42e39a1a3"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "除夜",
        "preface": "",
        "paragraphs": [
            "残腊即又尽，东风应渐闻。",
            "一宵犹几许，两岁欲平分。",
            "燎暗倾时斗，春通绽处芬。",
            "明朝遥捧酒，先合祝尧君。"
        ],
        "notes": "",
        "id": "2432eeb386dae1858400a4586b92ce48"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "题甘露寺",
        "preface": "",
        "paragraphs": [
            "香门接巨垒，画角间清钟。",
            "北固一何峭，西僧多此逢。",
            "天垂无际海，云白久晴峰。",
            "旦暮然灯外，涛头振蛰龙。"
        ],
        "notes": "",
        "id": "55f5205f4df452a7d31e6dfd9ce5f8c5"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "贻住山僧",
        "preface": "",
        "paragraphs": [
            "罢讲巡岩坞，无穷得野情。",
            "腊高犹伴鹿，夏满不归城。",
            "云朵缘崖发，峰阴截水清。",
            "自然双洗耳，唯任白毫生。"
        ],
        "notes": "",
        "id": "f9bde183f72a9e56297671cdac9a78f1"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "题鹤鸣泉",
        "preface": "",
        "paragraphs": [
            "仙鹤曾鸣处，泉兼半井苔。",
            "直峰抛影入，片月泻光来。",
            "潋滟侵颜冷，深沉慰眼开。",
            "何因值舟顶，满汲石瓶廻。"
        ],
        "notes": "",
        "id": "fc961b1ac246f81ff7744f050089e8ac"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "吊贾岛二首 一",
        "preface": "",
        "paragraphs": [
            "先生不折桂，谪去抱何冤。",
            "已葬离燕骨，难招入劒魂。",
            "旅坟低却草，稚子哭胜猿。",
            "冥寞如搜句，宜邀贺监论。"
        ],
        "notes": "",
        "id": "22ef7c62e34e649492557bb3a6f6f99f"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "吊贾岛二首 二",
        "preface": "",
        "paragraphs": [
            "青斾低寒水，清笳出晓风。",
            "鸟来伤贾傅，马立葬滕公。",
            "松柏青山上，城池白日中。",
            "一朝今古隔，惟有月明同。"
        ],
        "notes": "",
        "id": "452c742c8b353233ccd90dea6a7db8de"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "忆江西幷悼亡友",
        "preface": "",
        "paragraphs": [
            "前心奈兵阻，悔作豫章分。",
            "芳草未归日，故人多是坟。",
            "帆行出岫雨，马践过江云。",
            "此地一罇酒，当时皆以文。"
        ],
        "notes": "",
        "id": "347efb5bfeb9b6974fa6e0e9ba92b78d"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "九江送方干归镜湖",
        "preface": "",
        "paragraphs": [
            "一樯悬五两，此日动归风。",
            "客路抛湓口，家林入镜中。",
            "谭余云出峤，咏苦月欹空。",
            "更若看𫛛鹊，何人夜坐同。"
        ],
        "notes": "",
        "id": "517587eee9823e205940f8f9d7b8e5c1"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "庐山访贾匡",
        "preface": "",
        "paragraphs": [
            "西城疾病日，此地少寻君。",
            "古迹春犹在，遥泉夜尽闻。",
            "片时三处雨，九叠几重云。",
            "到者皆忘寐，神精与俗分。"
        ],
        "notes": "",
        "id": "2cb907b022411595f50cc7765f9ae99e"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "顾少府池上",
        "preface": "",
        "paragraphs": [
            "池上分行种，公庭觉少尘。",
            "根离潮水岸，韵爽判曹人。",
            "正午廻鱼影，方昏息鹭身。",
            "无时不动咏，沧岛思方频。"
        ],
        "notes": "",
        "id": "1df01bf7c660a87938fd4b4a54febfcc"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "喜友人归上元别业",
        "preface": "",
        "paragraphs": [
            "一樯千里外，隐者兴宜孤。",
            "落日长边海，秋风满故都。",
            "掩关苔色老，盘迳叶声枯。",
            "匡岳来时过，迟廻绝顶无。"
        ],
        "notes": "",
        "id": "241f3b8cd200ec75ace9b3dd26300fcf"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "曲江暮春雪霁",
        "preface": "",
        "paragraphs": [
            "霁动江池色，春残一去游。",
            "菰风生马足，槐雪滴人头。",
            "北阙尘未起，南山青欲流。",
            "如何多别地，却得醉汀洲。"
        ],
        "notes": "",
        "id": "85f03e193e509d36ab1e3c021d86213a"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "立春日",
        "preface": "",
        "paragraphs": [
            "春饮一杯酒，便吟春日诗。",
            "木梢寒未觉，地脉暖先知。",
            "鸟啭星沈后，山分雪薄时。",
            "赏心无处说，怅望曲江池。"
        ],
        "notes": "",
        "id": "cf146d3e6a1fb5827c27ced639e4076c"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "宿溪僧院",
        "preface": "",
        "paragraphs": [
            "少年云溪里，禅心夜更闲。",
            "煎茶留静者，靠月坐苍山。",
            "露白钟寻定，萤多户未关。",
            "嵩阳大石室，何日译经还。"
        ],
        "notes": "",
        "id": "fb633adbc4049ad7dbeed9300c5c7dd1"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "石头怀古",
        "preface": "",
        "paragraphs": [
            "日月出又没，台城空白云。",
            "虽宽百姓土，渐缺六朝坟。",
            "禾黍是亡国，山河归圣君。",
            "松声骤雨足，几寺晚钟闻。"
        ],
        "notes": "",
        "id": "e9248b7529dfb5b1d4cd746f01f712a6"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "浙右赠陆处士",
        "preface": "",
        "paragraphs": [
            "静节灌园余，得非成隐居。",
            "长当庚子日，独拜五经书。",
            "白浪吹亡国，秋霜洗大虚。",
            "门前是京口，身外不营储。"
        ],
        "notes": "",
        "id": "a1c7677dc6c05cbf00f34066ad8e47cf"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "哭胡处士",
        "preface": "",
        "paragraphs": [
            "丘中久不起，将谓诏书来。",
            "及见凌云说，方知掩夜台。",
            "白衣归北路，玄造亦遗才。",
            "世上亡君后，诗声更大哉。"
        ],
        "notes": "",
        "id": "581a1f74d8a8fb4ee7eaea7418b26dd7"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "赠余干袁明府",
        "preface": "",
        "paragraphs": [
            "一雨西城色，陶家心自清。",
            "山衔中郭分，云卷下湖程。",
            "公署闻流木，人烟入废城。",
            "难忘楚尽处，新有越吟生。"
        ],
        "notes": "",
        "id": "94257d3b32129d1044c7e1157df29fe5"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "赠雷乡张明府",
        "preface": "",
        "paragraphs": [
            "任官征战后，度日寄闲身。",
            "封卷还高客，飞书问野人。",
            "废田教种糓，生路遣寻薪。",
            "若起柴桑兴，无先漉酒巾。"
        ],
        "notes": "",
        "id": "b85049dd77a770b2d726f7d697513ae2"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "岳阳晚泊",
        "preface": "",
        "paragraphs": [
            "轻帆下阔流，便泊此沙洲。",
            "湖影撼山朵，日阳烧野愁。",
            "白波争起倒，青屿或沈浮。",
            "是际船中望，东南仞仞秋。"
        ],
        "notes": "",
        "id": "2a123fd54d8f76c340e5be12bdc0e0c1"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "览春牓喜孙鄠成名",
        "preface": "",
        "paragraphs": [
            "门外报春牓，喜君天子知。",
            "旧愁浑似雪，见日总消时。",
            "塔下牡丹气，江头杨柳丝。",
            "风光若有分，无处不相宜。"
        ],
        "notes": "",
        "id": "3f3ebec5d5b2c15c4e1b2378e41517e6"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "己亥岁二首 一",
        "preface": "",
        "paragraphs": [
            "泽国江山入战图，生民何计乐樵苏。",
            "凭君莫话封侯事，一将功成万骨枯。"
        ],
        "notes": "",
        "id": "d45c8970cea399f5ca4ddf410539b4b1"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "己亥岁二首 二",
        "preface": "",
        "paragraphs": [
            "传闻一战百神愁，两岸彊兵过未休。",
            "谁道沧江总无事，近来长共血争流。"
        ],
        "notes": "",
        "id": "81ebb42ff74e38dc6a2a3fa838b25d7e"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "乱后入洪州西山",
        "preface": "",
        "paragraphs": [
            "寂寂阴溪水漱苔，尘中将得苦吟来。",
            "东峰道士如相问，县令而今不姓梅。"
        ],
        "notes": "",
        "id": "4f1cde5bbda73849eef64b1bc40ed2b4"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "送僧入庐山",
        "preface": "",
        "paragraphs": [
            "若到江州二林寺，遍游应未出云霞。",
            "庐山瀑布三千仞，画破青霄始落斜。"
        ],
        "notes": "",
        "id": "3137e1bf4bf82e2837d2025e2624b455"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "送僧入蜀过夏",
        "preface": "",
        "paragraphs": [
            "师言结夏入巴峰，云水廻头几万重。",
            "五月峨眉须近火，木皮领重只如冬。"
        ],
        "notes": "",
        "id": "75048be030707b85775d937ab6c5a510"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "江西逢僧省文 一",
        "preface": "",
        "paragraphs": [
            "闽地高僧楚地逢，僧游蛮锡挂垂松。",
            "白云逸性都无定，才出双峰爱五峰。"
        ],
        "notes": "",
        "id": "543f3deaa7806b1fa7fbddff4fa20faa"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "江西逢僧省文 二",
        "preface": "",
        "paragraphs": [
            "高僧不负雪峰期，却伴青霞入翠微。",
            "百叶岩前霜欲降，九枝松上鹤初归。",
            "风生碧涧鱼龙跃，威振金楼燕雀飞。",
            "想得白莲花上月，满山犹带旧光辉。"
        ],
        "notes": "",
        "id": "616189b02ee8f336864b8bbede5c05d2"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "水精念珠",
        "preface": "",
        "paragraphs": [
            "等量红缕贯晶荧，尽道匀圆别未胜。",
            "凿断玉潭盈尺水，琢成金地两条冰。",
            "轮时秪恐星侵佛，挂处常疑露滴僧。",
            "几度夜深寻不著，瑠[瓈]为殿月为灯。"
        ],
        "notes": "",
        "id": "f45d03754e3730d5628cbaeadc0311b8"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "南海旅次",
        "preface": "",
        "paragraphs": [
            "忆归休上越王台，归思临高不易裁。",
            "为客正当无鴈处，故园谁道有书来。",
            "城头早角吹霜尽，郭里残潮荡月回。",
            "心似百花开未得，年年争发被春催。"
        ],
        "notes": "",
        "id": "5bfa2743391f5f8d2d3e3a059df97caf"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "春草",
        "preface": "",
        "paragraphs": [
            "不独满池塘，梦中佳句香。",
            "春风有余力，引上古城墙。"
        ],
        "notes": "",
        "id": "8258a5f4b24d5d08e5aef93d04d04cc0"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "金谷园",
        "preface": "",
        "paragraphs": [
            "当年歌舞时，不说草离离。",
            "今日歌舞尽，满园秋露垂。"
        ],
        "notes": "",
        "id": "81b37e3a563cdfe3afc8a37c3f519f99"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "夏日东斋",
        "preface": "",
        "paragraphs": [
            "三庚到秋伏，偶来松槛立。",
            "热少清风多，开门放山入。"
        ],
        "notes": "",
        "id": "6118c0b89e8a09437aea64240832c434"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "南朝",
        "preface": "",
        "paragraphs": [
            "三篱盖驰道，风烈一无取。",
            "时见牧牛童，嗔牛吃禾黍。"
        ],
        "notes": "",
        "id": "8864228d90bd2de8a585a21aa9ae5c76"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "言怀",
        "preface": "",
        "paragraphs": [
            "出山不得意，谒帝值戈鋋。",
            "岂料为文日，翻成用武年。"
        ],
        "notes": "",
        "id": "74a7c91faad6f5f4ae2e215547d165ca"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "寒食日题杜鹃花",
        "preface": "",
        "paragraphs": [
            "一朵又一朵，并开寒食时。",
            "谁家不禁火，总在此花枝。"
        ],
        "notes": "",
        "id": "3d5cfb84c3cc4f0bd5f521ffd7172ab6"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "钟陵寒食日郊外闲游",
        "preface": "",
        "paragraphs": [
            "可怜时节足风情，杏子粥香如冷饧。",
            "无奈春风输旧火，遍教人唤作山樱。"
        ],
        "notes": "",
        "id": "8554ea0496bdd3aa4e99d6b46f0aee73"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "中秋对月",
        "preface": "",
        "paragraphs": [
            "无云世界秋三五，共看蟾盘上海涯。",
            "直到天头天尽处，不曾私照一人家。"
        ],
        "notes": "",
        "id": "859bc32c0fbfebbba91389d623ed0505"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "陪湖南李中丞宴隐溪",
        "preface": "",
        "paragraphs": [
            "竹林啼鸟不知休，罗列飞桥水乱流。",
            "触散柳丝回玉勒，约开莲叶上兰舟。",
            "酒边旧侣真何逊，云里新声是莫愁。",
            "若值主人嫌昼短，应陪秉烛夜深游。"
        ],
        "notes": "",
        "id": "c1e9ee8615153f812ce739a2cdcbf989"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "别湖上主人",
        "preface": "",
        "paragraphs": [
            "门系钓舟云满岸，借君幽致坐移旬。",
            "湖村夜呌白芜鴈，菱市晓喧深浦人。",
            "远水日边重作雪，寒林烧后别生春。",
            "不辞更住醒还醉，太一东峰归梦频。"
        ],
        "notes": "",
        "id": "942d24eb74300c60fa9e35ed94a1e052"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "赠广宣大师",
        "preface": "",
        "paragraphs": [
            "忆昔同游紫阁云，别来三十二回春。",
            "白头相见双林下，犹是清朝未退人。"
        ],
        "notes": "",
        "id": "0db434625b7b72febebf80aed02ae570"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "钟陵寒食日与同年裴颜李先辈郑校书郊外闲游",
        "preface": "",
        "paragraphs": [
            "寒节钟陵香骑随，同年相命楚江湄。",
            "云间影过秋千女，地上声喧蹴踘儿。",
            "何处寄烟归草色，谁家送火在花枝。",
            "银瓶冷酒皆倾尽，半卧垂杨自不知。"
        ],
        "notes": "",
        "id": "1ed443354a1861963c5e365454db96f4"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "江外除夜",
        "preface": "",
        "paragraphs": [
            "千门庭燎照楼台，总为年光急急催。",
            "半夜腊因风卷去，五更春被角吹来。",
            "宁无好鸟思花发，应有游鱼待冻开。",
            "不是多歧渐平稳，谁能呼酒祝昭回。"
        ],
        "notes": "",
        "id": "fb6bb9736a9090507941aabe20b6173a"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "牛女相期七夕秋，相逢俱喜鹊横流。",
            "彤云缥缈廻金辂，明月婵娟挂玉钩。",
            "燕羽几曾添别恨，花容终不更含羞。",
            "更残便是分襟处，晓箭东来射翠楼。"
        ],
        "notes": "",
        "id": "7a5f3938a090bb261a9045e0474fcebd"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "罗浮山下书逸人壁",
        "preface": "",
        "paragraphs": [
            "海上亭台山下烟，买时幽邃不争钱。",
            "莫言白日催华发，自有丹砂驻少年。",
            "渔钓未归深竹里，琴壶犹恋落花边。",
            "可中更践无人境，知是罗浮第几天。"
        ],
        "notes": "",
        "id": "67e738899b0b63ebdd5b5b14b7a71bde"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "天台瀑布",
        "preface": "",
        "paragraphs": [
            "万仞得名云瀑布，远看如织挂天台。",
            "休疑宝尺难量度，直恐金刀易剪裁。",
            "喷向林梢成夏雪，倾来石上作春雷。",
            "欲知便是银河水，堕落人间合却廻。"
        ],
        "notes": "",
        "id": "541917cc854f525b5fe6821b2f61bf69"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "桂江",
        "preface": "",
        "paragraphs": [
            "未识佳人寻桂水，水云先解傍壶觞。",
            "笋林次第添斑竹，雏鸟参差护锦囊。",
            "乳洞此时连越井，石楼何日到僊乡。",
            "如飞似堕皆青壁，画手不强元化强。"
        ],
        "notes": "",
        "id": "c92062b45f53026cedb30341d259116d"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "南海",
        "preface": "",
        "paragraphs": [
            "倾腾界汉沃诸蛮，立望何如画此看。",
            "无地不同方觉远，共天无别始知宽。",
            "文魮隔雾朝含碧，老蚌凌波夜吐丹。",
            "万状千形皆得意，长鲸独自转身难。"
        ],
        "notes": "",
        "id": "8238fb67999fad53c9902e0621784998"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "洞庭湖",
        "preface": "",
        "paragraphs": [
            "东西南北各连空，波上唯留小朵峰。",
            "长与岳阳翻鼓角，不离云梦转鱼龙。",
            "吸廻日月过千顷，铺尽星河剩一重。",
            "直到劫余还作陆，是时应有羽人逢。"
        ],
        "notes": "",
        "id": "2cfc2aaf265891c7c484f6244faec245"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "霍山",
        "preface": "",
        "paragraphs": [
            "七千七百七十丈，丈丈藤萝势入天。",
            "未必展来空似翅，不妨开去也成莲。",
            "月将河汉分岩转，僧与龙蛇共窟眠。",
            "直是画工须阁笔，况无名画可流传。"
        ],
        "notes": "",
        "id": "138143dc7a297aab952b31901e7c73b5"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "巫峡",
        "preface": "",
        "paragraphs": [
            "巫山苍翠峡通津，下有仙宫楚女真。",
            "不逐彩云归碧落，却为暮雨扑行人。",
            "年年旧事音容在，日日谁家梦想频。",
            "应是荆山留不住，至今犹得覩芳尘。"
        ],
        "notes": "",
        "id": "2902fad83adb7bf3d2ec2593dde9634b"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "送陈樵校书归泉州",
        "preface": "",
        "paragraphs": [
            "巨塔列名题，诗心亦罕齐。",
            "除官京下阙，乞假海门西。",
            "别席侵残漏，归程避战鼙。",
            "关遥秦鴈断，家近瘴云低。",
            "候马春风馆，迎船晓月溪。",
            "帝京须早入，莫被刺桐迷。"
        ],
        "notes": "",
        "id": "6c3a99419f91b5c92fce163787a8b537"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "赠镜湖处士方干二首 一",
        "preface": "",
        "paragraphs": [
            "包含教化剩搜罗，句出东瓯奈峭何。",
            "世路不妨平处少，才人唯是屈声多。",
            "云来岛上便幽石，月到湖心忌白波。",
            "后辈难为措机杼，先生织字得龙梭。"
        ],
        "notes": "",
        "id": "d3129aa236d110f570194192becdbcd5"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "赠镜湖处士方干二首 二",
        "preface": "",
        "paragraphs": [
            "秪拟应星眠越绝，唯将丽什当高勋。",
            "磨砻清浊人难会，织络虚无帝亦闻。",
            "鸟道未知山足雨，渔家已没镜中云。",
            "他时莫为三徴起，门外沙鸥解笑君。"
        ],
        "notes": "",
        "id": "d3d559a2607cb30df60807041da96605"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "拜访陆处士",
        "preface": "",
        "paragraphs": [
            "万卷书边人半白，再来惟恐降玄𫄸。",
            "性灵比鹤争多少，气力登山较几分。",
            "吟鬓渐无前度漆，寝衣犹有昨宵云。",
            "将知谷口耕烟者，低视齐梁楚赵君。"
        ],
        "notes": "",
        "id": "b719ac996edbb417787b9cbd6600fb23"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "岭南道中",
        "preface": "",
        "paragraphs": [
            "百花成实未成归，未必归心与志违。",
            "但有壶觞资逸咏，尽交风景入清机。",
            "半川阴雾藏高木，一道晴蜺杂落晖。",
            "游子马前芳草合，鹧鸪啼歇又南飞。"
        ],
        "notes": "",
        "id": "5c42e0095b3441049f13be399242c32f"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "春日自吴门之阳羡道中书事",
        "preface": "",
        "paragraphs": [
            "胜异恣游应未遍，路岐犹去几时还。",
            "浪花湖阔虹蜺断，柳线村深鸟雀闲。",
            "千室绮罗浮画檝，两州丝竹会茶山。",
            "眼前便是神僊事，何必须言洞府间。"
        ],
        "notes": "",
        "id": "90a9ba3680a9074d29725bd3b1b84a28"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "将入关行次湘阴",
        "preface": "",
        "paragraphs": [
            "背顾秦城在何处，图书作伴过湘东。",
            "神鵶乱噪黄陵近，候鴈斜沈梦泽空。",
            "打桨天连晴水白，烧田云隔夜山红。",
            "也知渐老岩栖稳，争奈文闱有至公。"
        ],
        "notes": "",
        "id": "d02b9502c46ad3a4b40b6a255058f9cc"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "题昭州山寺常寂上人水阁",
        "preface": "",
        "paragraphs": [
            "常寂常居常寂里，年年月月是空空。",
            "堦前未放岩根断，屋下长教海眼通。",
            "本为入来寻佛窟，不期行处踏龙宫。",
            "他时忆著堪图画，一朵云山二水中。"
        ],
        "notes": "",
        "id": "13dd094144f79d4d3113cede72b9087b"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "广州贻匡绪法师",
        "preface": "",
        "paragraphs": [
            "口宣微密不思议，不是除贪即诫痴。",
            "祗待外方缘了日，争看内殿诏来时。",
            "周廻海树侵阶疾，迢递江潮应井迟。",
            "必竟懒过高坐寺，未能全让法云师。"
        ],
        "notes": "",
        "id": "d5dcb97e28553a8d16117d314e705fce"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "赠道人",
        "preface": "",
        "paragraphs": [
            "住山因以福为庭，便向山中隐姓名。",
            "阆苑驾将雕羽去，洞天赢得绿毛生。",
            "日边肠胃餐霞火，月里肌肤饮露英。",
            "顾我从来断浮浊，拟驱鸡犬上三清。"
        ],
        "notes": "",
        "id": "a205c97633dfa77302e37a5f1c39d8d1"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "送乞雨禅师临遇南游",
        "preface": "",
        "paragraphs": [
            "活得枯樵耕者知，巡方又欲向天涯。",
            "珠穿闽国菩提子，杖把灵峰榔栗枝。",
            "春藓任封降虎石，夜雷从傍养龙池。",
            "生缘在地南浮去，自此孤云不可期。"
        ],
        "notes": "",
        "id": "92c7f3d6512646109c3e3a7ec04db64f"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "南海陪郑司空游荔园",
        "preface": "",
        "paragraphs": [
            "荔枝时节出旌斿，南国名园尽兴游。",
            "乱结罗纹照襟袖，别含琼露爽咽喉。",
            "叶中新火欺寒食，树上丹砂胜锦州。",
            "他日为霖不将去，也须图画取风流。"
        ],
        "notes": "",
        "id": "d7908ddee4024bb64f3c30c6489c87b2"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "李郎中林亭",
        "preface": "",
        "paragraphs": [
            "秪向砌边流野水，樽前上下看鱼儿。",
            "笋蹊已长过人竹，藤径从添拂面丝。",
            "若许白猿垂近户，即无红果压低枝。",
            "大才必拟逍遥去，更遣何人佐盛时。"
        ],
        "notes": "",
        "id": "07727aea1dad9c8ace74e9622ec970f4"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "夜饮",
        "preface": "",
        "paragraphs": [
            "良宵公子宴兰堂，浓麝薰人兽吐香。",
            "云带金龙衔画烛，星罗银凤泻琼浆。",
            "满屏珠树开春景，一曲歌声遶翠梁。",
            "席上未知帘幕晓，青娥低语指东方。"
        ],
        "notes": "",
        "id": "3ed1d80495e75f9373c26500799f4a80"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "驸马宅宴罢",
        "preface": "",
        "paragraphs": [
            "粉墙残月照宫祠，宴阕银瓶一半欹。",
            "学语鸎儿飞未稳，放身斜坠绿杨枝。"
        ],
        "notes": "",
        "id": "16fd2ed5a2942fe004cefb7f4f4bc86f"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "吊建州李员外",
        "preface": "",
        "paragraphs": [
            "铭旌归故里，猿鸟亦凄然。",
            "已葬桐江月，空廻建水船。",
            "客传为郡日，僧说读书年。",
            "恐有吟魂在，深山古木边。"
        ],
        "notes": "",
        "id": "ec1318ae96e8a1d40418183f44f7c1dd"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "吊李翰林",
        "preface": "",
        "paragraphs": [
            "李白虽然成异物，逸名犹与万方传。",
            "昔朝曾侍玄宗侧，大夜应归贺监边。",
            "山木易高迷故垅，国风长在见遗篇。",
            "投金渚畔春杨柳，自此何人系酒船。"
        ],
        "notes": "",
        "id": "dd06c6114d2fc075912ca2e11f39681c"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "山中",
        "preface": "",
        "paragraphs": [
            "要路豪家非往还，岩门先有不曾关。",
            "众心惟恐地无剩，吾意亦忧天惜闲。",
            "白练曳泉窗下石，绛罗垂果枕前山。",
            "樵夫岂解营生业，贵欲自安麋鹿间。"
        ],
        "notes": "",
        "id": "f6a32508b86706f3988232d9049adf27"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "山寺引泉",
        "preface": "",
        "paragraphs": [
            "劈碎琅玕意有余，细泉高引入香厨。",
            "山僧未肯言根本，莫是银河漏泄无。"
        ],
        "notes": "",
        "id": "3cee7a6acc67fd15d787fab3833ac0a7"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "友人池上咏芦",
        "preface": "",
        "paragraphs": [
            "秋声谁种得，萧瑟在池栏。",
            "叶涩栖蝉稳，丛疎宿鹭难。",
            "歛烟宜下□，飒吹省先寒。",
            "此物生苍岛，令人忆钓竿。"
        ],
        "notes": "",
        "id": "5d581afb65fa699b1a82e63f51114e15"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "商山",
        "preface": "",
        "paragraphs": [
            "垂白商于原下住，儿孙共死一身忙。",
            "木弓未得长离手，犹与官家射麝香。"
        ],
        "notes": "",
        "id": "129a8a2fd778c79ec3963ac041d8a9a3"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "荆南道中",
        "preface": "",
        "paragraphs": [
            "十月荒郊雪气催，依稀愁色认阳台。",
            "游秦分系三条烛，出楚心殊一寸灰。",
            "高柳莫遮寒月落，空桑不放夜风廻。",
            "如何住在猿声里，却被蝉吟引下来。"
        ],
        "notes": "",
        "id": "40641b629c2bd6d830be7c4b492f1b88"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "武德殿朝退望九衢春色",
        "preface": "",
        "paragraphs": [
            "玉殿朝初退，天街一看春。",
            "南山初过雨，北阙净无尘。",
            "夹道夭桃满，连沟御柳新。",
            "苏舒同舜泽，煦妪竝尧仁。",
            "佳气浮轩盖，和风袭缙绅。",
            "自兹怜万物，同入发生辰。"
        ],
        "notes": "",
        "id": "8ef15045f3b17e18651b491209169b50"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "吊北邙",
        "preface": "",
        "paragraphs": [
            "山下望山上，夕阳看又曛。",
            "无人医白发，少地著新坟。",
            "岁代殊相远，贤愚旋不分。",
            "东归聊一吊，乱木倚寒云。"
        ],
        "notes": "",
        "id": "b3564f40ec070b01eda6da5402255428"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "及第勅下宴中献座主杜侍郎",
        "preface": "",
        "paragraphs": [
            "得召丘墙泪却频，若无公道也无因。",
            "门前送勅朱衣吏，席上衔杯碧落人。",
            "半夜笙歌教泥月，平明桃杏放烧春。",
            "南山虽有归溪路，争那酬恩未杀身。"
        ],
        "notes": "",
        "id": "8b7b85159333400362c46b02ff16e98e"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "梢云",
        "preface": "",
        "paragraphs": [
            "殊质资灵贶，陵空发瑞云。",
            "梢梢含树影，郁郁动霞文。",
            "不比因风起，全非触石分。",
            "叶光闲泛滟，枝彩静氛氲。",
            "隐见心无宰，裴回庆自君。",
            "翻飞如可托，长愿在横汾。"
        ],
        "notes": "",
        "id": "890ea8d5deac2ff7ce73c217d12e9059"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "白角簟",
        "preface": "",
        "paragraphs": [
            "角簟工夫已到头，夏来全占满床秋。",
            "若言保惜归华屋，秪合封题寄列侯。",
            "学卷晓冰长怕绽，解铺寒水不教流。",
            "蒲桃锦是潇湘底，曾得王孙价倍酬。"
        ],
        "notes": "",
        "id": "74d0da108623b5670c2ad296ae84230c"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "碧角簟",
        "preface": "",
        "paragraphs": [
            "细皮重叠织霜纹，滑腻铺床胜锦茵。",
            "八尺碧天无点翳，一方青玉绝纤尘。",
            "蝇行只恐烟黏足，客卧混疑水浸身。",
            "五月不教炎气入，满堂秋色冷龙鳞。"
        ],
        "notes": "",
        "id": "ca543dbbfe539fd6a692e63ef91e9252"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "滕王阁春日晚望",
        "preface": "",
        "paragraphs": [
            "凌春帝子阁，偶眺日移西。",
            "浪势平花坞，帆阴上柳堤。"
        ],
        "notes": "",
        "id": "4ac36f112764ed3e4f02586f8d08fab4"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "追游若遇三清乐，行从应妨一日春。",
            "石脉水流泉滴沙，鬼灯然点松柏花。",
            "鹿眠荒圃寒芜白，鸦噪残阳败叶飞。",
            "华岳影寒清露掌，海门风急白潮头。"
        ],
        "notes": "",
        "id": "7e09e36083e964688bf9138f2c29c434"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "中秋月",
        "preface": "",
        "paragraphs": [
            "九十日秋色，今秋已十分。",
            "孤光吞列宿，四面绝微云。",
            "众木排疎影，寒流叠细纹。",
            "遥遥望丹桂，心绪更纷纷。"
        ],
        "notes": "",
        "id": "0b909ae22989ba0233a8e7b997b0c317"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "寄方干",
        "preface": "",
        "paragraphs": [
            "桐庐江水闲，终日对柴关。",
            "因想别离处，不知多少山。",
            "钓舟春岸阔，庭树晚烟还。",
            "莫便求栖隐，桂枝堪恨颜。"
        ],
        "notes": "",
        "id": "1fd7cc37aaa2d6d75a37769792833fc0"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "宿山寺",
        "preface": "",
        "paragraphs": [
            "溪山尽日行，方听远钟声。",
            "入院逢僧定，登楼见月生。",
            "露垂群木润，泉落一岩清。",
            "此景关吾事，通宵寐不成。"
        ],
        "notes": "",
        "id": "59e7351ed2522d6f84d2683aab3224ae"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "冬日登江楼",
        "preface": "",
        "paragraphs": [
            "高楼临古岸，野步晚来登。",
            "江水因寒落，山云为雪凝。",
            "远村虽入望，危槛不堪凭。",
            "亲老未归去，乡愁徒自兴。"
        ],
        "notes": "",
        "id": "c7e6b2247ceb2d6a1e2353842c723bf8"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "寄李处士",
        "preface": "",
        "paragraphs": [
            "僧话磻溪叟，平生重赤松。",
            "夜堂悲蟋蟀，秋水老芙蓉。",
            "吟坐倦垂钓，闲行多倚筇。",
            "闻名来已久，未得一相逢。",
            "塔见移来影，钟闻过去声。",
            "一斋唯默坐，应笑我营营。"
        ],
        "notes": "",
        "id": "41e8a16d3220dbf6ce993913b552b0a8"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "客中立春",
        "preface": "",
        "paragraphs": [
            "玉烛传佳节，阳和应此辰。",
            "土牛呈岁稔，彩燕表年春。",
            "腊尽星回次，寒余月建寅。",
            "梅花将柳色，偏思越乡人。"
        ],
        "notes": "",
        "id": "d7ac9255cc532454d7283a9ab9be5811"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "南塘暝兴",
        "preface": "",
        "paragraphs": [
            "水色昏犹白，霞光暗渐无。",
            "风荷摇破扇，波月动连珠。",
            "蟋蟀啼相应，鸳鸯宿不孤。",
            "小僮频报夜，归步尚踟蹰。"
        ],
        "notes": "",
        "id": "e40c60629d43fa6c74ff37f13cbe7113"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "送郑谷归宜春",
        "preface": "",
        "paragraphs": [
            "无成归故国，上马亦高歌。",
            "况是飞鸣后，殊为喜庆多。",
            "暑消嵩岳雨，凉吹洞庭波。",
            "莫使闲吟去，须期接盛科。"
        ],
        "notes": "",
        "id": "ece4a0c68dd081eaa6e03a9d29d42de3"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "送曾德迈归宁宜春",
        "preface": "",
        "paragraphs": [
            "湘东山川有清辉，袁水词人得意归。",
            "几府争驰毛义檄，一乡看侍老莱衣。",
            "筵开灞岸临清浅，路去蓝关入翠微。",
            "想到宜阳更无事，并将欢庆奉庭闱。"
        ],
        "notes": "",
        "id": "bde6c2dc461f3a2c619c45fb8837826f"
    },
    {
        "author": "曹松",
        "dynasty": "唐",
        "type": "诗",
        "rhythmic": "",
        "title": "贺知章官至秘书监镜湖山水上疏明皇放归乡土仍赐镜湖山河五百里曹松题镜湖诗曰",
        "preface": "",
        "paragraphs": [
            "小因良匠写清光，照见越州年岁长。",
            "裹许云山更孤峭，一时宣赐贺知章。",
            "（见《永乐大典》卷二二六七「六模」「湖」字「镜湖」条〖二函二十册〗。",
            "）。"
        ],
        "notes": "",
        "id": "e12b5628e7195c540b05c5b459b39ae6"
    }
]