[
    {
        "author": "陈白",
        "dynasty": "宋",
        "type": "诗",
        "rhythmic": "",
        "title": "题元象大师房",
        "preface": "",
        "paragraphs": [
            "鹭行飞起绿杨岸，渔笛吹残明月滩。",
            "一片画图收不得，何人终日倚阑干。"
        ],
        "notes": "",
        "id": "df217c3255a731914345352d0f68c410"
    },
    {
        "author": "陈白",
        "dynasty": "宋",
        "type": "诗",
        "rhythmic": "",
        "title": "妙智寺  其一",
        "preface": "",
        "paragraphs": [
            "台岭名将方丈齐，当年曾说二僊迷。",
            "无人再得洞中信，空有桃花落剡溪。"
        ],
        "notes": "",
        "id": "fb1baf7adb04e76ec453d2c5d3b67c41"
    },
    {
        "author": "陈白",
        "dynasty": "宋",
        "type": "诗",
        "rhythmic": "",
        "title": "妙智寺  其二",
        "preface": "",
        "paragraphs": [
            "排危步步上天梯，乔木苍苍拂紫霓。",
            "向日莫催琪树老，清宵应见玉绳低。",
            "云蒸巨壑金虬蛰，月落高岩翠羽栖。",
            "况复僊翁丹井在，碧霄歧路不须迷。"
        ],
        "notes": "",
        "id": "754200987318d915f0a43f3d6f84f972"
    },
    {
        "author": "陈白",
        "dynasty": "宋",
        "type": "诗",
        "rhythmic": "",
        "title": "妙智寺  其三",
        "preface": "",
        "paragraphs": [
            "八重峰顶望群山，百谷东流去不还。",
            "惟有右军遗迹在，月波时落墨池间。"
        ],
        "notes": "",
        "id": "9b517d9720770ac7e67bb9cc3d345992"
    },
    {
        "author": "陈白",
        "dynasty": "宋",
        "type": "诗",
        "rhythmic": "",
        "title": "题胜光怡道轩",
        "preface": "",
        "paragraphs": [
            "了了无凝滞，谁人知此心。",
            "开池待海月，种树宿沙禽。",
            "白雪盈青简，古风生素琴。",
            "由来大隠者，何必在山林。"
        ],
        "notes": "",
        "id": "ec82d75c453cca19f542a57c6e713ca1"
    }
]