[
    {
        "author": "程元岳",
        "dynasty": "宋",
        "type": "诗",
        "rhythmic": "",
        "title": "和竹坞过曹柘岭",
        "preface": "",
        "paragraphs": [
            "浮邱千载尚相闻，解辔精蓝月未曛。",
            "一霎阴晴一霎雨，几重山水几重云。",
            "轻簧啭处闻求友，浓绿丛边对此君。",
            "更有山灵呈状巧，𣨼人花木亦欣欣。"
        ],
        "notes": "",
        "id": "a58ac789c9f21b312fe73ec828810d5f"
    },
    {
        "author": "程元岳",
        "dynasty": "宋",
        "type": "诗",
        "rhythmic": "",
        "title": "云岩",
        "preface": "",
        "paragraphs": [
            "直上云严绝顶峰，始知尘世有仙踪。",
            "悬崖藓润经年雨，满地花飘昨夜风。",
            "日月往来苍翠杪，烟霞舒卷画图中。",
            "琼台礼罢笙箫歇，万壑松声自羽宫。"
        ],
        "notes": "",
        "id": "81859f41e643d3f6596d2e63dee0073f"
    },
    {
        "author": "程元岳",
        "dynasty": "宋",
        "type": "诗",
        "rhythmic": "",
        "title": "观黄山仙人药臼",
        "preface": "",
        "paragraphs": [
            "药臼空遗千载名，丹成人向九天行。",
            "我来欲觅刀圭剂，只听寒泉佩玉声。"
        ],
        "notes": "",
        "id": "27638cfc5d145b2a7b5aefdf7a073f58"
    },
    {
        "author": "程元岳",
        "dynasty": "宋",
        "type": "诗",
        "rhythmic": "",
        "title": "游黄山次韵",
        "preface": "",
        "paragraphs": [
            "谩宿林间夜对床，钟鱼衍度几星霜。",
            "月高花影频开画，风动松声自鼓簧。",
            "人事悬知春日好，禅心不作少年狂。",
            "重来为称裴公约，万绿阴中醅酒香。"
        ],
        "notes": "",
        "id": "51ce4a3ae118851d50600282a9004183"
    },
    {
        "author": "程元岳",
        "dynasty": "宋",
        "type": "诗",
        "rhythmic": "",
        "title": "仙棋石",
        "preface": "",
        "paragraphs": [
            "传闻棋不在中峰，曾有樵夫得一逢。",
            "自后世人无处觅，云溪花洞几重重。"
        ],
        "notes": "",
        "id": "fa4d5f847017044721d78d3ab3c47da6"
    }
]