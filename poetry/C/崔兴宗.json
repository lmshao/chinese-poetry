[
    {
        "author": "崔兴宗",
        "dynasty": "唐",
        "type": "诗",
        "rhythmic": "",
        "title": "同王右丞送瑗公南归",
        "preface": "",
        "paragraphs": [
            "行苦神亦秀，泠然谿上松。",
            "铜瓶与竹杖，来自祝融峰。",
            "常愿入灵岳，藏经访遗踪。",
            "南归见长老，且为说心胸。"
        ],
        "notes": "",
        "id": "a96e3713c9b9fbf7642af6c17e967d55"
    },
    {
        "author": "崔兴宗",
        "dynasty": "唐",
        "type": "诗",
        "rhythmic": "",
        "title": "青雀歌",
        "preface": "",
        "paragraphs": [
            "青扈绕青林，翩翾陋体一微禽。",
            "不应常在藩篱下，他日凌云谁见心。"
        ],
        "notes": "",
        "id": "6ca4c806745ca5b39652e9445451e681"
    },
    {
        "author": "崔兴宗",
        "dynasty": "唐",
        "type": "诗",
        "rhythmic": "",
        "title": "和王维敕赐百官樱桃",
        "preface": "",
        "paragraphs": [
            "未央朝谒正逶迤，天上樱桃锡此时。",
            "朱实初传九华殿，繁花旧杂万年枝。",
            "未胜晏子江南橘，莫比潘家大谷梨。",
            "闻道令人好颜色，神农本草自应知。"
        ],
        "notes": "",
        "id": "4a1fc4b816d2c961508bd2e6380d6d64"
    },
    {
        "author": "崔兴宗",
        "dynasty": "唐",
        "type": "诗",
        "rhythmic": "",
        "title": "留别王维",
        "preface": "",
        "paragraphs": [
            "驻马欲分襟，清寒御沟上。",
            "前山景气佳，独往还惆怅。"
        ],
        "notes": "",
        "id": "e64837d5ca88d9e80e74e1ad633ae96c"
    },
    {
        "author": "崔兴宗",
        "dynasty": "唐",
        "type": "诗",
        "rhythmic": "",
        "title": "酬王维卢象见过林亭",
        "preface": "",
        "paragraphs": [
            "穷巷空林常闭关，悠然独卧对前山。",
            "今朝忽枉嵇生驾，倒屣开门遥解颜。"
        ],
        "notes": "",
        "id": "50bf50808269f12591ef6afc23498712"
    }
]