[
    {
        "author": "陈枢才",
        "dynasty": "宋",
        "type": "诗",
        "rhythmic": "",
        "title": "挽薛艮斋  其一",
        "preface": "",
        "paragraphs": [
            "耆旧襄阳传，风流月旦评。",
            "此翁尤间出，当代总销声。",
            "遇事皆迎刃，游谈可伐兵。",
            "孰知死诸葛，英气凛如生。"
        ],
        "notes": "",
        "id": "ea9c4c2f6df5482d02e83b0bb8add4a3"
    },
    {
        "author": "陈枢才",
        "dynasty": "宋",
        "type": "诗",
        "rhythmic": "",
        "title": "挽薛艮斋  其二",
        "preface": "",
        "paragraphs": [
            "晁董科名累，向雄利禄儒。",
            "惟公传洛学，处世类齐竽。",
            "湖外严兵戍，神畿析使符。",
            "恍然成昨梦，一吊束徐刍。"
        ],
        "notes": "",
        "id": "b063906c7c7024553683a729766ce7f8"
    }
]