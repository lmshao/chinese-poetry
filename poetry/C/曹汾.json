[
    {
        "author": "曹汾",
        "dynasty": "唐",
        "type": "诗",
        "rhythmic": "",
        "title": "早发灵芝望九华寄杜员外使君",
        "preface": "",
        "paragraphs": [
            "戴月早辞三秀馆，迟明初识久华峰。",
            "嵯嵯玉劒寒铓利，褭褭青莲翠叶重。",
            "奇状却疑人画出，岚光如为客添浓。",
            "行春若到五溪上，此处褰帷正面逢。"
        ],
        "notes": "",
        "id": "652ecfbeb851141968ddb631bf1d673b"
    },
    {
        "author": "曹汾",
        "dynasty": "唐",
        "type": "诗",
        "rhythmic": "",
        "title": "去东林寺诗",
        "preface": "",
        "paragraphs": [
            "峰头不住起孤烟，池上相留有白莲。",
            "尘网分明知束缚，更须骑马别林（「林」字，《金石录补》作「云」。",
            "）泉。",
            "（见《古刻丛钞》。",
            "以《槐卢丛书》本《金石录补》参校之。",
            "）（〖1〗诗下原署「会昌三年七月十三日秘书省正字曹汾题」十七字。",
            "〖2〗陶宗仪《古刻丛钞》：此诗在昙玭碑阴，尘土昏塞，无知之者。",
            "至和三年春二月，陈国袁陟来游山，徧抉奇迹，始发其晦。",
            "东林诗多矣，未有如此篇之意远而美者，因题以永之。",
            "汾，开成四年崔蠡下进士，后为中书舍人，户部侍郎、忠武军节度使，实丞相确之弟也。",
            "）。"
        ],
        "notes": "",
        "id": "d2d057725572d7714bdea21b11a5d531"
    }
]