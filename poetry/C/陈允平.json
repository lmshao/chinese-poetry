[
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "秦鸾曲",
        "preface": "",
        "paragraphs": [
            "盈盈白玉钿，袅袅黄金缕。",
            "拍拍水晶奁，皎皎珊瑚树。",
            "帘前双燕飞，门外桃花雨。",
            "无处说相思，羞对秦鸾舞。"
        ],
        "notes": "",
        "id": "a78f7c3032769b1cf62e3e767d33454c"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "登吴山",
        "preface": "",
        "paragraphs": [
            "登高一展眺，宫树鬰嵯峨。",
            "楼阁春风满，东南王气多。",
            "青天行日月，大地布山河。",
            "柳色沙堤路，时闻响玉珂。"
        ],
        "notes": "",
        "id": "35bf7419256d7ffc5da42087c29c46b7"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "明皇按乐图",
        "preface": "",
        "paragraphs": [
            "日日霓裳宴彩楼，三千歌粉侍宸旒。",
            "月明宫殿双龙伏，云拥箫韶九凤游。",
            "翠袖半笼金约臂，宝钗斜坠玉搔头。",
            "不知舞到弓弯处，一拍春风一拍愁。"
        ],
        "notes": "",
        "id": "b0cc9c42f7d433708967cd11940bf555"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "鄂王墓",
        "preface": "",
        "paragraphs": [
            "鄂王墓在栖霞岭，一片忠魂万古存。",
            "镜里赤心悬日月，剑边英气塞乾坤。",
            "苍苔雨暗龙蛇壁，老树烟凝虎豹旛。",
            "独倚东风挥客泪，不堪回首望中原。"
        ],
        "notes": "",
        "id": "e6d7f9e478b62ec84314ad5d36e644b4"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "贺伯父大资休致",
        "preface": "",
        "paragraphs": [
            "不恋清时白玉珰，便将身世寄沧浪。",
            "三朝元老黄枢阁，四海闲人绿野堂。",
            "楚楚菁兰秋带雨，萧萧寒菊晚宜霜。",
            "拟成东甬耆英社，賸乐壶天日月长。"
        ],
        "notes": "",
        "id": "e57803d9d82d3a38ab6e0e782f6a4a18"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "送中上人游天台",
        "preface": "",
        "paragraphs": [
            "师作天台去，长亭复短亭。",
            "焚香参祖塔，振锡动山灵。",
            "石罅移菖歜，松根𣃁茯苓。",
            "何时白云下，相与话青青。"
        ],
        "notes": "",
        "id": "ad994f2d226f605d7fc28ed06f67b999"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "寄王尊师",
        "preface": "",
        "paragraphs": [
            "彩云缭绕七香车，洞里神仙炼紫霞。",
            "华表鹤归春寂寂，东风吹尽碧桃花。"
        ],
        "notes": "",
        "id": "c00446e1b1737c83a0a7ae4e38594a94"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "过田家",
        "preface": "",
        "paragraphs": [
            "村南啼布谷，村北响缫车。",
            "隔浦卖鱼市，傍桥沽酒家。",
            "野花朝日暖，溪柳背风斜。",
            "又过东邻去，东邻采菊芽。"
        ],
        "notes": "",
        "id": "ad8049c56fb3ffd306e0e2c4930f97ad"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "秋暮登太白",
        "preface": "",
        "paragraphs": [
            "飘飘短褐袍，倚杖立金鼇。",
            "桥束溪流急，树增山势高。",
            "白云连海峤，黄叶满亭臯。",
            "落日西风恶，尘埃两鬓毛。"
        ],
        "notes": "",
        "id": "485648da3b3c0a3b87fdf237a7aa7832"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "楼台万瓦玉鳞鳞，遮尽人间富与贫。",
            "可笑世情刚道冷，不知片片是阳春。"
        ],
        "notes": "",
        "id": "9ff65e95a275d1cf6ac904264db29fac"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "观弈象棋",
        "preface": "",
        "paragraphs": [
            "阵势频分合，机锋互应酬。",
            "马飞关塞月，砲落汉天秋。",
            "不问知心友，翻成敌面仇。",
            "谁能劳胜负，独立大江流。"
        ],
        "notes": "",
        "id": "7f6670a056016e0df6faa172dd2195fb"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "香奁体",
        "preface": "",
        "paragraphs": [
            "小院薰风满，闲庭白昼长。",
            "蜻蜓杨柳岸，㶉𫛶芰荷塘。",
            "云合朱檐卸，山高翠阁凉。",
            "蔓滋青薜荔，芽长紫良姜。",
            "帘幕深深地，阑干曲曲廊。",
            "淡烟瑶草细，流水碧桃香。",
            "幡影重门静，苔痕小篆荒。",
            "螭盘丹鼎雪，龙吸露台浆。",
            "琴古翻新调，笙沉靘旧簧。",
            "雨声犀角枕，月色象牙床。",
            "掌上双鹦鹉，屏间两凤凰。",
            "石函藏宝剑，金钥启瑶箱。",
            "扇雉团清影，奁鸳试晓妆。",
            "霞绡衣窄索，云锦珮玎珰。",
            "鬓拢金蝉矗，钗横玉燕翔。",
            "袂飘天水碧，裙溅鬰金黄。",
            "太液箫初远，蓬壶漏未央。",
            "流星飞碧落，零雨下银潢。",
            "去去人千里，迢迢天一方。",
            "断肠春洛浦，残梦夜潇湘。"
        ],
        "notes": "",
        "id": "5451f894965970f0163b57c8cf256202"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "侍谢立斋小酌湖楼",
        "preface": "",
        "paragraphs": [
            "风卷珠帘客珮清，杜鹃啼老送春声。",
            "水浮亭馆花间出，船载笙歌柳外行。",
            "千里夕阳归梦远，六桥飞絮马蹄轻。",
            "栏干倚遍暮天阔，烟树一钩新月生。"
        ],
        "notes": "",
        "id": "22c170436b1171ebc058a4b27a10ed3b"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "题李丹壶壁",
        "preface": "",
        "paragraphs": [
            "闲乘海上槎，来访谪仙家。",
            "风逆磬声短，日低旛影斜。",
            "猿攀高树果，蜂采半岩花。",
            "谁在丹台上，三更炼紫霞。"
        ],
        "notes": "",
        "id": "d0e3bd591264044df2213aaf67e25060"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "谒乌龙庙",
        "preface": "",
        "paragraphs": [
            "断碑犹纪唐时事，山气阴沉暗绿苔。",
            "松木已逾千岁寿，香烟知化几炉灰。",
            "廊深无月鬼神过，殿古有云风雨来。",
            "曲曲九溪春水落，子陵滩下复东回。"
        ],
        "notes": "",
        "id": "47b8e658767ceb6df2507b60ad8929e3"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "重重帘幕燕翩翩，尘锁朱楼十四弦。",
            "榆火渐催寒食节，海棠花畔缚秋千。"
        ],
        "notes": "",
        "id": "37717347ec6ce634903c6ccd69a9df62"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "春词",
        "preface": "",
        "paragraphs": [
            "杨柳春风三月三，画桥芳草碧纤纤。",
            "一双燕子归来后，十二红楼卷绣帘。"
        ],
        "notes": "",
        "id": "66d2e710f3c38976ea957843e579326d"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "江南谣",
        "preface": "",
        "paragraphs": [
            "柳絮飞时话别离，梅花开后待郎归。",
            "梅花开后无消息，更待明年柳絮飞。"
        ],
        "notes": "",
        "id": "1f82ee983cb49adcf5bc02ec8f0a8b3b"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "叹镜辞",
        "preface": "",
        "paragraphs": [
            "忆妾初嫁时，金屋藏窈窕。",
            "忽见洛阳人，鬻镜长安道。",
            "明月掌上寒，团团复皎皎。",
            "千金买得归，惜之如重宝。",
            "奁开双凤飞，带结青鸾袅。",
            "当时照妾颜，妾颜正年少。",
            "如今照妾颜，妾颜羞已老。",
            "对镜频叹嗟，掩镜徒懊恼。",
            "不恨妾嫁迟，惟恨妾生早。",
            "此恨空绵绵，天涯满芳草。",
            "君不见长江逝水无逆流，岁去年来多白头。"
        ],
        "notes": "",
        "id": "871269810a42be003fb78f8c40981894"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "登招宝山",
        "preface": "",
        "paragraphs": [
            "宇宙初开辟，何神立此山。",
            "中流天柱石，大地海门关。",
            "浪恶蛟龙怒，云深虎豹闲。",
            "潮期与日月，千古一循环。"
        ],
        "notes": "",
        "id": "4877ac9a3122d3edf8f7a4dc81f7ca76"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "秋夜游东墅",
        "preface": "",
        "paragraphs": [
            "云压高空雁阵低，江城历历草离离。",
            "楼台秋淡玉箫远，帘幕夜寒铜漏迟。",
            "明月鹭鸶菱叶浦，西风蟋蟀豆花篱。",
            "一樽酒尽银河落，犹有残钟出古祠。"
        ],
        "notes": "",
        "id": "6fa3d92dfbbd1a07aaa838257de15564"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "春游曲",
        "preface": "",
        "paragraphs": [
            "长安二月东风里，千红陌上香尘起。",
            "都人欢呼去踏青，马如游龙车如水。",
            "两两三三争买花，青楼酒旗三百家。",
            "长安酒贵人未醉，岸头芳草日半斜。",
            "谁家女子娇似玉，约莫青春十五六。",
            "鬰金罗带苏合香，琵琶自度相思曲。",
            "相思曲，声断续，断续回文不堪读。",
            "回文断续有续时，离肠寸断无续期。"
        ],
        "notes": "",
        "id": "4a66e988b23cb8a6bf85d9bac8f13631"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "春闺怨",
        "preface": "",
        "paragraphs": [
            "妾家住在湘江曲，门枕湘江春水绿。",
            "年年长是暮春时，两岸垂杨啼布谷。",
            "自君话别湘江头，独上层楼弹箜篌。",
            "蛾眉不扫远山碧，满堤芳草春正愁。",
            "举头不见君，但见湘江云。",
            "江云散复聚，妾心空如熏。",
            "举头不见君，但见湘江水。",
            "江水去复回，妾颜为谁美。",
            "湘江云，湘江水，云水悠悠何日已。",
            "举头望君君未归，门前杨柳空依依。"
        ],
        "notes": "",
        "id": "ccfca6787991416ec2d2708572480fde"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "野人家",
        "preface": "",
        "paragraphs": [
            "绕江生杜若，满地长辛夷。",
            "剪草涂新壁，褰藤缚旧篱。",
            "瓦瓶春贮酒，土灶夜蒸藜。",
            "独步归来晚，东臯雨一犁。"
        ],
        "notes": "",
        "id": "d7fb2dafa273bc354be486586ad3601e"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "游阳明洞天",
        "preface": "",
        "paragraphs": [
            "万木阴沉锁石门，烟霞深处近昆仑。",
            "洞箫声接玉台磬，宝盖影摇金殿旛。",
            "湘浦有龙云气湿，越山无鹤露华昏。",
            "灵芝采尽归何处，溪上白苹花正繁。"
        ],
        "notes": "",
        "id": "54ad17e2c364432dac61d626fdcc8e96"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "哭楼梅麓",
        "preface": "",
        "paragraphs": [
            "白玉楼成去作文，祇从西棘挂朝冠。",
            "生来病苦相如渴，没后人知范叔寒。",
            "野店春闲沽酒榼，溪堂月冷钓鱼竿。",
            "梅花麓上谁弹泪，岁岁东风吹不干。"
        ],
        "notes": "",
        "id": "ea76a38894349d3fb465f88fb498fc82"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "宫词",
        "preface": "",
        "paragraphs": [
            "三十六宫春漏长，隔帘时送御楼香。",
            "倚笼尽日教鹦鹉，为我君前说断肠。"
        ],
        "notes": "",
        "id": "44951bd32187e45b3b64984c251fd9d0"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "无题",
        "preface": "",
        "paragraphs": [
            "闲拈红叶欲题诗，待得诗成又懒题。",
            "心事不随流水去，月明人在赤桥西。"
        ],
        "notes": "",
        "id": "99f477658411b45d6cc54e59ab4a3327"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "题胡月山吟屋",
        "preface": "",
        "paragraphs": [
            "苏公堤上路，日日课新吟。",
            "流水行花影，斜阳卧柳阴。",
            "断桥春听乐，矮屋夜鸣琴。",
            "皎皎山间月，如君一片心。"
        ],
        "notes": "",
        "id": "1686e94ce75c519acf9b4e185221b580"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "有所思",
        "preface": "",
        "paragraphs": [
            "忆昔美人初别时，长亭两岸柳依依。",
            "今日美人天之涯，美人美人胡不归。",
            "忆昔君别妾，分破青鸾镜，破镜如破心。",
            "与妾表相忆，相忆图久深。",
            "忆昔妾别君，剪断金凤钗，断钗如断肠。",
            "赠君表相思，相思图久长。",
            "一日一日复一日，青镜鸾孤钗凤只。",
            "未必君相思，能如妾相忆。",
            "寒衣剪就欲寄君，长安门外无行人。",
            "雁声半夜西风恶，窗前一片梧桐落。"
        ],
        "notes": "",
        "id": "e06c7c3b37b7c6221eb7f9422d3d8420"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "观猿",
        "preface": "",
        "paragraphs": [
            "挂石攀云日半斜，乱山深处饱烟霞。",
            "香林月满僧归去，啼落春风几树花。"
        ],
        "notes": "",
        "id": "cb2439bf8c24e58bd00b55b3b5565435"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "失鹤",
        "preface": "",
        "paragraphs": [
            "顶上新成九转丹，衔花日日到诗坛。",
            "夜深飞上云霄去，华表月明风露寒。"
        ],
        "notes": "",
        "id": "220dad8ac7600559b4c1ef00d8018397"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "宿大慈山悟真观",
        "preface": "",
        "paragraphs": [
            "终南道士学弹琴，门外松萝锁翠阴。",
            "濒海八龙朝出洞，隔山群鹿夜归林。",
            "琪花过雨金风澹，玉树笼烟璧月沉。",
            "三十六坛钟鼓寂，云璈声接步虚音。"
        ],
        "notes": "",
        "id": "468799182c096698ad624ebb994b0b1f"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "寄翁宾旸",
        "preface": "",
        "paragraphs": [
            "历历长涂谒鲁侯，征尘宁复恋貂裘。",
            "江城露冷霜初滑，海谷冰消水欲流。",
            "夜月观书徐穉榻，春风听乐仲宣楼。",
            "料君频作西湖梦，曾忆孤山有旧游。"
        ],
        "notes": "",
        "id": "a51682e56f9bf28fd12d19798139c55b"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "下第怀楼寿朋",
        "preface": "",
        "paragraphs": [
            "百尺丹梯拟共登，共登天上最高层。",
            "南山有雾空藏豹，北海无云可化鹏。",
            "勋业十年尘里镜，诗书万卷雨前灯。",
            "桃花开尽不归去，又逐春风过武陵。"
        ],
        "notes": "",
        "id": "0ee1236d4d11d367da0930e0c8c4956d"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "别何橘潭",
        "preface": "",
        "paragraphs": [
            "驻马赤栏桥，余寒著柳条。",
            "舟车富阳路，风雨浙江潮。",
            "惜别津亭暮，思归故国遥。",
            "临行莫惆怅，回日定花朝。"
        ],
        "notes": "",
        "id": "7ee938fdcbb01d6c9df4d252ce23fd71"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "有感",
        "preface": "",
        "paragraphs": [
            "软红尘里度韶华，杨柳桥边旧酒家。",
            "燕子不归春渐老，东风开尽刺桐花。"
        ],
        "notes": "",
        "id": "d8a59a6af1578fa54d74df432a60dc5d"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "暮春",
        "preface": "",
        "paragraphs": [
            "柳外宫鶑啭晓寒，万花开尽正春残。",
            "沉香亭北栏干曲，独抱琵琶看牡丹。"
        ],
        "notes": "",
        "id": "4ee83b00cdf42258346561091aa88dec"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "终日",
        "preface": "",
        "paragraphs": [
            "终日怀人凭曲栏，余阴未放客衣单。",
            "祇缘二月风光澹，别作一般天气看。",
            "梅粉有香销夜雨，柳丝无力受春寒。",
            "闲情漠漠难拘管，自逐轻鸥下急滩。"
        ],
        "notes": "",
        "id": "5865b39797b1b64016ad7d149d936b6a"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "过钓台作",
        "preface": "",
        "paragraphs": [
            "双台屹屹几春秋，千古高风一钓钩。",
            "越岭有云山北障，桐江无浪水东流。",
            "雪深黄叶埋寒虎，烟暖青莎卧白鸥。",
            "汉业已随宫树老，月明长到客星楼。"
        ],
        "notes": "",
        "id": "d58fa4dfdba064e91cf8863fdd844d6a"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "春闺",
        "preface": "",
        "paragraphs": [
            "寂寞梨花院落闲，远山愁入两眉弯。",
            "黄金络索珊瑚坠，独立春风教白鹇。"
        ],
        "notes": "",
        "id": "32eaeeb8c116fb19641457d89925568e"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "倚楼",
        "preface": "",
        "paragraphs": [
            "金虬熏尽鹧鸪班，独上层楼倚画栏。",
            "满院梨花香寂寞，隔帘风雨正春寒。"
        ],
        "notes": "",
        "id": "298239c8d70206e46521ef660483e94d"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "严陵郡舍",
        "preface": "",
        "paragraphs": [
            "花飞石上班，水落白云湾。",
            "帘卷千重树，窗开四面山。",
            "鼓声鱼市近，旗影讼庭闲。",
            "满目皆吟思，残阳缥缈间。"
        ],
        "notes": "",
        "id": "e8b74a295c971a4a0f87ef34f65698b1"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "西兴",
        "preface": "",
        "paragraphs": [
            "西兴潮半落，渔浦日初昏。",
            "岳面云收脚，沙头浪积痕。",
            "楼钟鸣野寺，船鼓入江村。",
            "回首长安路，归心几断魂。"
        ],
        "notes": "",
        "id": "bb7c606a48a0e50bcdc18640991155dc"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "曹娥庙",
        "preface": "",
        "paragraphs": [
            "汉碣嵯峨几百秋，曲坟遗庙越山头。",
            "潮声侵帐凤屏冷，云气绕台鸾镜愁。",
            "孝节棱棱双桧立，哀魂渺渺一江流。",
            "椒觞载奠灵风起，知我怀亲送远舟。"
        ],
        "notes": "",
        "id": "be1a128d33a2ed43b5a4fb2b351c9c66"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "梁湖道上",
        "preface": "",
        "paragraphs": [
            "东风酒旆斜，浦口第三家。",
            "谷鸟鸣春树，江鸥起暮沙。",
            "故乡山渐近，曲岸柳初芽。",
            "客路归心切，孤帆带落霞。"
        ],
        "notes": "",
        "id": "f2dec5a70e52a36ebedec41fe6639742"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "闺情",
        "preface": "",
        "paragraphs": [
            "闲拈花片贴纱窗，绣幕斜飞燕子双。",
            "细数归期相次近，倚楼日日望春江。"
        ],
        "notes": "",
        "id": "36a73bc7ed83ba54969e1bb4e4cba1f4"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "梅梁堰",
        "preface": "",
        "paragraphs": [
            "庙近云涛观，山遥翠欲重。",
            "祇应溪上木，便是洞中龙。",
            "堰折潮归海，楼迎浪答钟。",
            "断碑荒藓合，终古载灵踪。"
        ],
        "notes": "",
        "id": "f213e26cdd204acfc3e4490a84a52c06"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "虎丘即事",
        "preface": "",
        "paragraphs": [
            "西风剑珮轻，独立妙高亭。",
            "山吐岩头月，江涵水面星。",
            "石奔苍虎势，树结老龙形。",
            "何处吹箫客，扁舟过洞庭。"
        ],
        "notes": "",
        "id": "3100c81cac9206b702ba102db66bf0de"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "青龙渡头",
        "preface": "",
        "paragraphs": [
            "天阔雁飞飞，淞江鲈正肥。",
            "柳风欺客帽，松露湿僧衣。",
            "塔影随潮没，钟声隔岸微。",
            "不堪回首处，何日可东归。"
        ],
        "notes": "",
        "id": "e4c52ead367b0d3819d02956ff435411"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "仲冬南楼野望",
        "preface": "",
        "paragraphs": [
            "绣幕香温生暮寒，淡烟漠漠水漫漫。",
            "吟残庾岭梅千树，梦绕湘江竹万竿。",
            "风卷乱鸦栖古塔，雪迷孤雁落前滩。",
            "一声玉笛人何所，更上南楼独倚栏。"
        ],
        "notes": "",
        "id": "5b2284a01e3aae1acaa261dd1c2c9e74"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "夜泊",
        "preface": "",
        "paragraphs": [
            "停舟野渡头，客路恨悠悠。",
            "叶落风千树，钟残月半楼。",
            "芦花双过雁，莎草独眠鸥。",
            "山鬼烧青火，飞来照髑髅。"
        ],
        "notes": "",
        "id": "6df3c08f17abec2b9f20f2694fbd02b0"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "梨花",
        "preface": "",
        "paragraphs": [
            "流鶑偷入未央宫，望断昭阳信不通。",
            "寂寞雨声寒食夜，一枝香泪泣东风。"
        ],
        "notes": "",
        "id": "9fade49c0e63dd3b1e9e6fe956d92967"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "赋林景参梅屿",
        "preface": "",
        "paragraphs": [
            "结庐分得雁山云，屿上梅花是四邻。",
            "水月一天芗世界，冰霜千古玉精神。",
            "短檠夜雨西窗梦，长铗秋风北塞尘。",
            "我亦烟波纶钓侣，与君同作岁寒人。"
        ],
        "notes": "",
        "id": "a8ee3feae4f3aa46abe2348d20849409"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "怀潘鄮屋",
        "preface": "",
        "paragraphs": [
            "洛阳才解珮，过眼忽秋分。",
            "四海一明月，千山共白云。",
            "雁烟迷晓树，虫露湿香芹。",
            "满纸相思字，临风欲寄君。"
        ],
        "notes": "",
        "id": "6dfdc3f33a3072442697fd3d3ab1d074"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "吴江道上",
        "preface": "",
        "paragraphs": [
            "夜半扁舟出洞庭，客帆初挂早潮平。",
            "社风才起海鹰至，岚雾未收江鹄鸣。",
            "吴岫乱云擎古塔，楚臯寒叶拥荒城。",
            "垂虹桥外天连水，无限别离生杜蘅。"
        ],
        "notes": "",
        "id": "1f5b72e6533aecfac3b3999fc13ba0e3"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "登西楼怀汤损之",
        "preface": "",
        "paragraphs": [
            "杨柳飘飘春思长，绿桥流水绕官墙。",
            "碧云望断空回首，一半阑干无夕阳。"
        ],
        "notes": "",
        "id": "16ac7e102ddff01afed9fe0caab88ccd"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "吴山雪霁",
        "preface": "",
        "paragraphs": [
            "九天宫阙春风满，陆地楼台夜月寒。",
            "铁笛一声吹雁落，片云不到玉阑干。"
        ],
        "notes": "",
        "id": "bcb26e6ef363ed1713196928ab836ac6"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "后土庙",
        "preface": "",
        "paragraphs": [
            "尘拥妆台翡翠翘，琼花开尽玉魂销。",
            "昆仑山上天风落，二十四桥吹洞箫。"
        ],
        "notes": "",
        "id": "c9224fc2216279eff60d82a627afbb99"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "湖上",
        "preface": "",
        "paragraphs": [
            "流水断桥边，笙歌拥画船。",
            "日酣花半醉，春困柳三眠。",
            "策杖登云洞，观鱼上玉泉。",
            "凤城归去晚，山锁万重烟。"
        ],
        "notes": "",
        "id": "70830ec19bd6d0dd6dd93aea43e8f42c"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "西湖暮春",
        "preface": "",
        "paragraphs": [
            "云山叠叠树重重，浙水迢遥客梦中。",
            "啼鴂数声春去日，落花满地夜来风。",
            "松关鹤立吟坛静，竹院僧眠丈室空。",
            "明日马蹄何处所，夕阳芳草画桥东。"
        ],
        "notes": "",
        "id": "dc4843adc4332070235b447d8a1660a5"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "山房",
        "preface": "",
        "paragraphs": [
            "轩窗四面开，风送海云来。",
            "一阵催花雨，数声惊蛰雷。",
            "蜗涎明石凳，蚁阵绕山台。",
            "此际衣偏湿，熏笼著麝煤。"
        ],
        "notes": "",
        "id": "6b9be840acf55dc0841133c72b04c5d4"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "马塍道上",
        "preface": "",
        "paragraphs": [
            "闲拖瘦竹筇，独步马塍东。",
            "鸟影青山外，春愁碧树中。",
            "麦潮风化蝶，樱熟雨生虫。",
            "莫过溪头去，溪头多落红。"
        ],
        "notes": "",
        "id": "c7ab4035b0f2a93e02a2c98de3c7ffea"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "游仙曲",
        "preface": "",
        "paragraphs": [
            "中秋月正明，夜半飞紫琼。",
            "拂袖天上去，揽衣朝太清。",
            "缥缈黄金阙，迢遥白玉京。",
            "离离百宝幢，袅袅九华旌。",
            "箫韶起碧落，散花飘群英。",
            "翺翔鸾鹤舞，清彻云璈声。",
            "凌凌九霄寒，风露薄青冥。",
            "弱水三万里，仙路眇蓬瀛。",
            "不赴瑶池宴，相约董双成。",
            "吹笙骑凤凰，飞上芙蓉城。"
        ],
        "notes": "",
        "id": "2aed6a68224c059a196fb3f9b46e8746"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "戍妇",
        "preface": "",
        "paragraphs": [
            "梧桐叶落雁来时，见说沙场未解围。",
            "夜夜灯前做针线，倩谁边上寄寒衣。"
        ],
        "notes": "",
        "id": "08b530068f1e5dd0f82ee9edc2a96d70"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "过姚秋江钓矶",
        "preface": "",
        "paragraphs": [
            "莎草离离碧树闲，祇疑曾是子陵滩。",
            "槿花篱落虫声碎，芦叶汀洲雁阵寒。",
            "江上浪平潮正熟，渡头人去月初残。",
            "夜深不管蛟龙睡，独对西风把钓竿。"
        ],
        "notes": "",
        "id": "069b0ec72432c58d610c0714651e869f"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "己酉秋留鹤江有感",
        "preface": "",
        "paragraphs": [
            "宾鸿几过淀山湖，夜夜西风转辘轳。",
            "苜蓿草衰江馆静，枇杷叶老石泉枯。",
            "曲终明月闲歌扇，病去寒灰满药炉。",
            "客梦不堪千里远，故园篱菊正荒芜。"
        ],
        "notes": "",
        "id": "09c53c12a6928bba907ad8ee10175b04"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "经冯将军墓",
        "preface": "",
        "paragraphs": [
            "同山半白云，此地葬将军。",
            "香火空遗像，朝廷纪旧勋。",
            "铁衣悬古塔，金钺镇荒坟。",
            "一涧清泠水，年年生紫芹。"
        ],
        "notes": "",
        "id": "af912b2f28972c1a4b298c291be13136"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "江村",
        "preface": "",
        "paragraphs": [
            "草舍蔬畦绕，柴门竹迳通。",
            "断云遮落日，细雨湿斜风。",
            "野艾抽花碧，山茄带叶红。",
            "烟深南浦远，难认楚江枫。"
        ],
        "notes": "",
        "id": "a99ee93bf3a73b56a9963401e2d71dc5"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "江馆野望",
        "preface": "",
        "paragraphs": [
            "江边雁过秋，江上暮云愁。",
            "岭曲山横转，潮回水逆流。",
            "乱莎行石蟹，残荻卧沙鸥。",
            "黯淡三更月，何人独倚楼。"
        ],
        "notes": "",
        "id": "370670d2f10689e56810aa9702d29cee"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "暮秋游虎丘",
        "preface": "",
        "paragraphs": [
            "寂寞虚廊暗草莱，天风缭绕宝华台。",
            "江空露冷蛟龙伏，殿古云深鹳鹊来。",
            "山馆老松褰绿蔓，石坛芳桂落苍苔。",
            "寒钟敲断枫桥月，半夜禅僧入定回。"
        ],
        "notes": "",
        "id": "d191744749a5abaa8400291eef3f093e"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "小楼",
        "preface": "",
        "paragraphs": [
            "寒空漠漠起愁云，玉笛吹残正断魂。",
            "寂寞小楼帘半卷，雁烟蛩雨又黄昏。"
        ],
        "notes": "",
        "id": "7ed34f26829a0aee44b102167288ea08"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "侍赵别驾宴寿乐堂",
        "preface": "",
        "paragraphs": [
            "别驾移樽宴草堂，四轩帘幕卷斜阳。",
            "芰荷香满鸳鸯宿，杨柳阴浓翡翠藏。",
            "风过水亭秋尚热，月侵山阁夜偏凉。",
            "更阑酒尽不知去，坐看晓星飞玉潢。"
        ],
        "notes": "",
        "id": "cc499fe6f7fb1607b242cac41e301407"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "留鹤江有感",
        "preface": "",
        "paragraphs": [
            "抱玉归来泪满襟，世间何许觅知音。",
            "此生虽有噬脐悔，到死终无尝胆心。",
            "伏枥马思云路远，避钩鱼隠石潭深。",
            "故人若问淞江客，自采芙蓉学楚吟。"
        ],
        "notes": "",
        "id": "dbfde1bac23efe3a6bb929eea068e983"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "送吴松溪过淮",
        "preface": "",
        "paragraphs": [
            "铁砚毛锥未策功，又携琴剑过临邛。",
            "荆山有玉鸣朝凤，沧海无珠走夜龙。",
            "浦口月来僧馆榻，渡头霜落客船钟。",
            "自君别后知音少，空忆雁山溪上松。"
        ],
        "notes": "",
        "id": "57b02a8d3723d9a0de8cecf9cd7127de"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "送赵知县归天台",
        "preface": "",
        "paragraphs": [
            "自是中朝柱石材，西风尘土暗蒿莱。",
            "河阳县里花初放，彭泽门前柳未栽。",
            "准拟鸣珂来凤沼，徘徊抱玉下乌台。",
            "明朝琴鹤归何处，三迳故园多绿苔。"
        ],
        "notes": "",
        "id": "80b13585f703393d975de08283ba236b"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "姑苏馆",
        "preface": "",
        "paragraphs": [
            "楚岫高低接太行，吴江渺漠下沧浪。",
            "秋城霜满苇花白，夜馆月寒莎草黄。",
            "芳苑鹿台初解珮，故宫鸾阁尚鸣珰。",
            "五湖一叶扁舟去，十二西楼几夕阳。"
        ],
        "notes": "",
        "id": "a8baab502a8bd1a613f06c80d5ddeba4"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "云间洞天",
        "preface": "",
        "paragraphs": [
            "门掩青松间绿槐，一奁图画自天开。",
            "朝霞炼药黄金井，夜月吹笙白玉台。",
            "树老有枝皆薜荔，地闲无处不莓苔。",
            "数声野鹤惊残梦，疑是神仙出洞来。"
        ],
        "notes": "",
        "id": "c85ef8d3ff12a8c105c9c10200c1f52b"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "采桑行",
        "preface": "",
        "paragraphs": [
            "妾本秦罗敷，家住曲江曲。",
            "门前杨柳青，春风啼布谷。",
            "树头桑初芽，家家蚕始浴。",
            "相呼出采桑，采桑如采玉。",
            "屈曲回高枝，攀条剪柔绿。",
            "朝晴采桑南，暮雨采桑北。",
            "采得桑归迟，小姑怨相促。",
            "陌上绮罗人，问妾眉何蹙。",
            "妾恨妾自知，问妾何所欲。",
            "消磨三十春，渐喜蚕上簇。",
            "七日收得茧百斤，十日缫成丝两束。",
            "一丝一线工，织成罗与縠。",
            "百人共辛勤，一人衣不足。",
            "举头忽见桑叶黄，低头垂泪羞布裳。"
        ],
        "notes": "",
        "id": "2f9bb174ed470de18a8018663c82fe3c"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "对烛",
        "preface": "",
        "paragraphs": [
            "忽忆巴山夜，西窗风雨寒。",
            "自怜清影独，谁识寸心丹。",
            "草长花犹在，香销泪不干。",
            "海棠贪睡去，惆怅五更残。"
        ],
        "notes": "",
        "id": "c3a1194a70c0fab5cdff5df85c50fdaf"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "春晓",
        "preface": "",
        "paragraphs": [
            "晓风猎猎卷芭蕉，帘幕深深燕子巢。",
            "十二画栏都倚遍，一双蝴蝶上花梢。"
        ],
        "notes": "",
        "id": "3cf9bfaa688ddbd2e7ade844997f490d"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "侍赵开府夜宴",
        "preface": "",
        "paragraphs": [
            "賸陪华珮醉蟠桃，杨柳飘飘拂午桥。",
            "夜月楼台行锦障，春风帘幕卷红绡。",
            "歌传杏苑黄金缕，乐奏梨园紫玉箫。",
            "银漏滴残珠履散，踏花归去路迢遥。"
        ],
        "notes": "",
        "id": "22e99d9a6a345a705f6dcd612e7b3027"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "雷峰少憩",
        "preface": "",
        "paragraphs": [
            "倚塔看明月，寒光度玉绳。",
            "曲堤藏小艇，疏柳见孤灯。",
            "水竹映苔石，岩花缘涧藤。",
            "香云吹散后，猿鹤伴高僧。"
        ],
        "notes": "",
        "id": "2f160ce9938afd551573c1cfa2757f5d"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "钱塘旅舍",
        "preface": "",
        "paragraphs": [
            "云山千万叠，身事恨悠悠。",
            "客鬓秋风急，乡心夜雨愁。",
            "蛩鸣邻寺壁，雁过隔湖楼。",
            "目送千帆远，长江空自流。"
        ],
        "notes": "",
        "id": "4a753ddc863751af47467fa35962dfdb"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "避暑",
        "preface": "",
        "paragraphs": [
            "避暑入林扃，同僧坐竹亭。",
            "鸟飞晴地影，龙挂雨天形。",
            "扫叶铺椰簟，临流注石瓶。",
            "更无尘迹到，日落梦初醒。"
        ],
        "notes": "",
        "id": "546873689a090fb815690e9e1dc269f9"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "山中吟",
        "preface": "",
        "paragraphs": [
            "平生独爱山，日日频跻攀。",
            "自得山中趣，结庐万山间。",
            "山西茂林麓，中有盘旋谷。",
            "飘飘双凤凰，飞立山上玉。"
        ],
        "notes": "",
        "id": "5ed19f1adba0944387ac4d7b12a49a8a"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "山中吟  其一",
        "preface": "",
        "paragraphs": [
            "平生独爱山，日日频跻攀。",
            "自得山中趣，结庐万山间。"
        ],
        "notes": "",
        "id": "5ed19f1adba0944387ac4d7b12a49a8a"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "山中吟  其二",
        "preface": "",
        "paragraphs": [
            "山西茂林麓，中有盘旋谷。",
            "飘飘双凤凰，飞立山上玉。"
        ],
        "notes": "",
        "id": "0c514f8f7abbdbda60c6016ee379613e"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "山中吟  其三",
        "preface": "",
        "paragraphs": [
            "日出华山阳，月出庐山岗。",
            "巫山云漠漠，雁山烟苍苍。"
        ],
        "notes": "",
        "id": "32c556827dd1b80be2e4fd53c622b8db"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "山中吟  其四",
        "preface": "",
        "paragraphs": [
            "东望泰岳松，西望苍梧竹。",
            "知心侣渔樵，忘情友麋鹿。"
        ],
        "notes": "",
        "id": "1f035895141e1e8bc3001a0e22963f6c"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "山中吟  其五",
        "preface": "",
        "paragraphs": [
            "山深春亦寒，野鸟声绵蛮。",
            "山花随处发，香风吹幽兰。"
        ],
        "notes": "",
        "id": "8258a0baa64c13ff4cf4056b7fe9d742"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "山中吟  其六",
        "preface": "",
        "paragraphs": [
            "夏日飞火云，枕簟访深僻。",
            "坐此松竹林，冰泉嗽寒石。"
        ],
        "notes": "",
        "id": "6ff2141b9bdd451502ab888141c82190"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "山中吟  其七",
        "preface": "",
        "paragraphs": [
            "西风凉萧萧，雁过秋空高。",
            "时有岩桂发，落叶飞长臯。"
        ],
        "notes": "",
        "id": "d76ace84ecd755c462657650ad00d8c6"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "山中吟  其八",
        "preface": "",
        "paragraphs": [
            "三冬气凛冽，独立千崖雪。",
            "横斜溪上梅，影落溪桥月。"
        ],
        "notes": "",
        "id": "3711af5aa9875a9cde91d97770361429"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "山中吟  其九",
        "preface": "",
        "paragraphs": [
            "身在此山中，闲情薄太空。",
            "行歌白云里，白云连崆峒。"
        ],
        "notes": "",
        "id": "0327cc40117837fb9c35e458a8891d72"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "山中吟  其一〇",
        "preface": "",
        "paragraphs": [
            "朝餐山上霞，暮采山下药。",
            "安得山中人，共跨山头鹤。"
        ],
        "notes": "",
        "id": "99436f288acb8c6b2cd1d77c321e7b0d"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "无题  其一",
        "preface": "",
        "paragraphs": [
            "鲛绡帘卷锦屏开，弱柳丝丝拂吹台。",
            "闲品琵琶不成调，落花飞趁晓风来。"
        ],
        "notes": "",
        "id": "10390e8f02f94ea3e79bd51142d03bba"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "无题  其二",
        "preface": "",
        "paragraphs": [
            "千树琅玕碧玉梢，秋声半夜浙江潮。",
            "小庭寂寞无人到，谁与同吹月下箫。"
        ],
        "notes": "",
        "id": "0962c2926577c6baa9414ed54fa121a0"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "人日即事",
        "preface": "",
        "paragraphs": [
            "春寒犹拨地炉灰，门巷萧条客不来。",
            "特有落梅三四点，晚风吹上石棋台。"
        ],
        "notes": "",
        "id": "eacb90efada93a4d3491a0f9c76c79ad"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "客中怀友",
        "preface": "",
        "paragraphs": [
            "霜露湿征衣，行非少壮时。",
            "何堪万里役，动是一年期。",
            "高谊贫中见，深情别后知。",
            "相思相望处，云树碧参差。"
        ],
        "notes": "",
        "id": "551a2259db397790c224f87e7c72dd2d"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "忆诸姪",
        "preface": "",
        "paragraphs": [
            "万里经年别，临分手重携。",
            "地寒冬气早，家远暮云低。",
            "有信秋凭雁，无眠夜听鸡。",
            "满怀霜露感，不隔故山西。"
        ],
        "notes": "",
        "id": "2476d420770abd76a36357752c780ec6"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "赠杜郎中",
        "preface": "",
        "paragraphs": [
            "草堂人远只存诗，几席临风入咏思。",
            "文印幸传同谷谱，祖灯犹照曲江碑。",
            "濡毫省闼春霖足，立马君门夜漏迟。",
            "憔悴江南老词客，柳边曾挹汉威仪。"
        ],
        "notes": "",
        "id": "d00b9395e536a1628c866f72002fb215"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "赠佛光法师",
        "preface": "",
        "paragraphs": [
            "竺寺王城近，金门讲大乘。",
            "教中初有记，祖外久无僧。",
            "身被山河衲，心悬日月灯。",
            "南湖雨华座，十载复谁登。"
        ],
        "notes": "",
        "id": "b323b233445156c4ad2a0a26314a4927"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "赠新罗僧",
        "preface": "",
        "paragraphs": [
            "便帆才过日东来，浅色伽梨短样裁。",
            "野鹤怨时心共远，海鲸降处定初回。",
            "长年守律因师戒，中土传经为国灾。",
            "几日应酬官事了，南湖听法雨华台。"
        ],
        "notes": "",
        "id": "fe8eafe12d753fb80a1c5e652674f482"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "赠雪窦",
        "preface": "",
        "paragraphs": [
            "一从说法雨华台，椶叶蕉花几度开。",
            "春尽瀑泉犹溅雪，地幽篁竹亦生苔。",
            "临溪洗钵青猿过，背石持经白鸟来。",
            "笑指庭前双柏树，住庵时节手亲栽。"
        ],
        "notes": "",
        "id": "1804c60b315cfb7094a0a3fceb16c495"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "赠律师",
        "preface": "",
        "paragraphs": [
            "传来二十五条衣，昼夜修行昼夜持。",
            "老去任教零落尽，猕猴偷□□□□。"
        ],
        "notes": "",
        "id": "710a3f171b76bbec0cc82744f9db5290"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "赠讷行人",
        "preface": "",
        "paragraphs": [
            "诸方参请尽，秋晚别京畿。",
            "乞食一斋饱，随缘百念微。",
            "夜声鸣铁笛，寒色脆荷衣。",
            "久学南山律，终身不敢违。"
        ],
        "notes": "",
        "id": "382149f7bdc9746ed2d23303bccb87bc"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "赠东皋恭行人",
        "preface": "",
        "paragraphs": [
            "重门临驿路，几向月中开。",
            "殿势江山合，钟声云水来。",
            "长吟松溅瀑，久定石生苔。",
            "九品金沙观，青莲次第栽。"
        ],
        "notes": "",
        "id": "810770b1490bf1cb23b9776de14e73bd"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "赠罗知宫",
        "preface": "",
        "paragraphs": [
            "霞帔云巾占石床，磬声初引步虚长。",
            "拟朝碧落非无路，学煮黄金信有方。",
            "云暗石潭龙骨蜕，草肥山崦麝脐香。",
            "青城梦窅蓬莱近，沧海为田合种桑。"
        ],
        "notes": "",
        "id": "eea3735576b030c5dac6739d8f479f11"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "赠明道者",
        "preface": "",
        "paragraphs": [
            "三衣终日护，白社踵东林。",
            "浄业心无住，清斋力不禁。",
            "莲香秋观静，松吹石桥阴。",
            "见说溪南虎，时来听梵音。"
        ],
        "notes": "",
        "id": "54745542244bacfe016184e5e8797c74"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "赠杨子中",
        "preface": "",
        "paragraphs": [
            "凤梧鸾竹鬰青葱，文气冲冲五色虹。",
            "囊里短歌唐李贺，酒边奇字汉扬雄。",
            "铜铺雨后芭蕉绿，石井霜前薜荔红。",
            "茶灶笔床随处有，等闲留客坐春风。"
        ],
        "notes": "",
        "id": "bda509f444a1443e069741af3880b849"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "寄模上人",
        "preface": "",
        "paragraphs": [
            "林下逢支遁，人疑是宿生。",
            "病怜诗力减，老觉世缘轻。",
            "短发吴霜浄，归心剡雪明。",
            "相思听猿夜，幽梦隔重城。"
        ],
        "notes": "",
        "id": "3520fc6463ceb257365c8e0ad23fc8ef"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "寄赵庆御",
        "preface": "",
        "paragraphs": [
            "十年一别双溪路，君自江南我浙东。",
            "彼此有书无雁寄，祇应清梦与君同。"
        ],
        "notes": "",
        "id": "b47b792ad364664fb9bbdeb693ec344a"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "寄晚浦张观使",
        "preface": "",
        "paragraphs": [
            "不愿生封万户侯，归来却伴赤松游。",
            "琴书东里三椽屋，诗酒西湖一叶舟。",
            "雁过客楼秋雨急，乌栖江树暮烟愁。",
            "频年陡觉生华发，日日凭高望楚州。"
        ],
        "notes": "",
        "id": "1c0a3bcefa6981db94c72e9e720641b5"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "酬同志",
        "preface": "",
        "paragraphs": [
            "风光易销歇，尊□足闲情。",
            "谷雨春江暮，茶烟晓寺晴。",
            "认巢归燕熟，辞树落花轻。",
            "湖上明朝约，初裁白苎成。"
        ],
        "notes": "",
        "id": "2aef67ce0e26d13e8f705ab7c9d0ccd2"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "茅苇",
        "preface": "",
        "paragraphs": [
            "白苇黄茅几断魂，数家鸡犬不相闻。",
            "江南多少朱门闭，桑柘春深绿似云。"
        ],
        "notes": "",
        "id": "cb4a6b541204b617a1daf0fa9f25a825"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "先天李姆庙",
        "preface": "",
        "paragraphs": [
            "毓圣功成宴太清，曾遗双履下清冥。",
            "隧碑重纪先天德，犹是祥符御制铭。"
        ],
        "notes": "",
        "id": "2507ec990ef9f92dcce8376577fd691f"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "宛陵道院",
        "preface": "",
        "paragraphs": [
            "阙角溪城下，千年黑蟒蟠。",
            "云深仙宅窅，竹密醮坛寒。",
            "汉量铜花绿，隋钟火籀丹。",
            "天风步虚静，微月听鸣銮。"
        ],
        "notes": "",
        "id": "6ca9d7cb5b409166f24d5a7e5aa2e921"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "伍炼士松隠居",
        "preface": "",
        "paragraphs": [
            "树顶危巢堕鹤翎，凌霄花白女萝青。",
            "无朝无暮云烟起，时有人来采茯苓。"
        ],
        "notes": "",
        "id": "b7984b2eb5db7e826dfb3f15923ffca1"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "林道士故庐",
        "preface": "",
        "paragraphs": [
            "青城道士跨青牛，去作清都汗漫游。",
            "朝扣九关朝玉阙，暮回三岛宴金楼。",
            "丹随鹤舞缑山月，剑伴龙归洛浦秋。",
            "犹有石房云不散，晓风松柏两飕飗。"
        ],
        "notes": "",
        "id": "5c7df8d9b3120b632035373f14c525dd"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "许宣平祠",
        "preface": "",
        "paragraphs": [
            "开元遗逸士，终老紫阳樵。",
            "市上人犹说，山中隠可招。",
            "乾坤双草履，日月一花瓢。",
            "堪笑骑鲸者，相逢弱水遥。"
        ],
        "notes": "",
        "id": "3c48fead6751cb69fce61d8c5c3530b8"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "郭西文孝庙",
        "preface": "",
        "paragraphs": [
            "帝子宸游白玉京，江南遗庙尚丹青。",
            "寝园月暗衣冠古，选阁云深笔砚灵。",
            "清卫有威森凤戟，娇嫔无语倚龙屏。",
            "太平天子尊儒学，锦帙黄封赐六经。"
        ],
        "notes": "",
        "id": "bac57399e6b093d620e46d8d050b9337"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "聚景园",
        "preface": "",
        "paragraphs": [
            "上苑韶光隔凤城，十分春事属流鶑。",
            "雨余芳草欲无地，风定落花如有声。",
            "柳榭云深栖鹳鹊，榉塘沙暖浴䴔䴖。",
            "年来翠辇经游少，七十二亭空月明。"
        ],
        "notes": "",
        "id": "145c621009e469c78e913885266cabd8"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "补陀山",
        "preface": "",
        "paragraphs": [
            "茫茫东海东，古洞石玲珑。",
            "蓬岛三山近，华夷一水通。",
            "鱼龙多变化，日月自虚空。",
            "此境元非幻，人心隠显中。"
        ],
        "notes": "",
        "id": "df61184717d1f7a8f8168aeb7fcf3b0a"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "四明洞天",
        "preface": "",
        "paragraphs": [
            "四壁玲珑耸石楼，四窗云气拥仙游。",
            "半空星斗浮天井，一洞烟霞透沃洲。",
            "蜥蜴现时曾呪雨，猕猴啼处客悲秋。",
            "他年定作山中隠，肯向红尘白尽头。"
        ],
        "notes": "",
        "id": "d8e9a306fda1f2f71db23999b79b539b"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "盘陀",
        "preface": "",
        "paragraphs": [
            "盘陀石上看松眠，薜荔凌霄结紫烟。",
            "何处鹤声惊梦醒，一双飞起茯苓仙。"
        ],
        "notes": "",
        "id": "9ee3804c8375a591072690847068446d"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "江阔",
        "preface": "",
        "paragraphs": [
            "江阔雁声遥，何人共寂寥。",
            "青天不可问，明月若为邀。",
            "侠士夸骑鹤，蛮奴学射雕。",
            "平生堂下柳，聊复伴秋宵。"
        ],
        "notes": "",
        "id": "c095a18692738b8db5bd3708b157a0ae"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "淮西",
        "preface": "",
        "paragraphs": [
            "舟子解贪程，能知倦客情。",
            "断云微雨霁，远水落霞明。",
            "驿古如荒庙，山平接废城。",
            "游淮少年事，今祇叹劳生。"
        ],
        "notes": "",
        "id": "5f24171b29dd932dbd65481a8028a7ed"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "雪窦",
        "preface": "",
        "paragraphs": [
            "千年松树冻欲死，夜半老僧眠树根。",
            "一片海云吹不散，白龙拖雪上昆仑。"
        ],
        "notes": "",
        "id": "75aaf60ba979da0cf7aed10a709a402e"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "春塘",
        "preface": "",
        "paragraphs": [
            "春塘雨歇曙鶑啼，坊院深闲竹树西。",
            "静倚绿窗看漏水，野花开到白棠梨。"
        ],
        "notes": "",
        "id": "8c4fba75777d4ddd76b1fcd906bd99e4"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "钱塘八月潮",
        "preface": "",
        "paragraphs": [
            "五丁椎碎烂银堆，注作东南水一杯。",
            "秋半忽疑天外雪，夜深俄听月中雷。",
            "大鹏击浪惊龙卧，老蜃嘘云误燕来。",
            "日日涛头多拱北，至尊元在鬰箫台。"
        ],
        "notes": "",
        "id": "5d7d6c80ec82d8316ee80270a4dff67c"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "芝山",
        "preface": "",
        "paragraphs": [
            "春风几树石楠开，谁采灵芝去不回。",
            "彭蠡水分双港落，匡庐云度五峰来。",
            "钟沉古寺僧初定，月堕长松鸟自哀。",
            "堪叹昔人携酒地，断碑无主卧苍苔。"
        ],
        "notes": "",
        "id": "e63ee8161a4203d46b22eed519c690c7"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "堤上柳",
        "preface": "",
        "paragraphs": [
            "暗黄摇曳六桥云，万户千门一日春。",
            "休把柔条都折尽，明朝多少出城人。"
        ],
        "notes": "",
        "id": "580ab9c044130503295bc36878fcc6f3"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "城西杨梅",
        "preface": "",
        "paragraphs": [
            "炎炎火树照千山，南客应同荔子看。",
            "金谷人游红步障，玉房仙炼紫华丹。",
            "猩唇泣露珊瑚软，鹤顶迎风玛瑙寒。",
            "若使汉宫知此味，又添飞驿上长安。"
        ],
        "notes": "",
        "id": "61063852b7818714b92acf55e4c09308"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "僧房薜荔",
        "preface": "",
        "paragraphs": [
            "寸草曾收药笼功，谁移野色近禅翁。",
            "甘同木石抛闲地，耻附松萝上碧空。",
            "旋长纤枝宜雨绿，未删宿叶待霜红。",
            "为衣或许湘人采，清彻崇兰两佩风。"
        ],
        "notes": "",
        "id": "87b4cd512b9c6d44e4a74f26729852b0"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "归燕",
        "preface": "",
        "paragraphs": [
            "王谢堂前柳树苍，玉京坟上藓花黄。",
            "无情又逐东风去，落日朱帘几断肠。"
        ],
        "notes": "",
        "id": "b5ac5637dcaedc6b83ecd93960443d85"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "宿鹭",
        "preface": "",
        "paragraphs": [
            "西风历历起寒莎，皆立林宵雪一窠。",
            "三十六陂烟水阔，夜深无奈月明多。"
        ],
        "notes": "",
        "id": "350c90b4f0455ebd4f25c6ab3e90ddc9"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "猿",
        "preface": "",
        "paragraphs": [
            "挂石攀云日半斜，乱山深处饱烟霞。",
            "香林月满僧归去，啼落春风几树花。"
        ],
        "notes": "",
        "id": "cb2439bf8c24e58bd00b55b3b5565435"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "故宫",
        "preface": "",
        "paragraphs": [
            "琼台玉馆照青红，梦断思陵桧柏风。",
            "三十二门金锁合，年年春雨扫梧桐。"
        ],
        "notes": "",
        "id": "f369e03cd55ae6555eaa389489ac5628"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "长门曲",
        "preface": "",
        "paragraphs": [
            "紫凤双飞晓镜台，玉楼春冷燕空来。",
            "蛾眉不及宫前柳，一度春风一度开。"
        ],
        "notes": "",
        "id": "48c6ed08cf0049add4bef5d57ba3e517"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "多景楼",
        "preface": "",
        "paragraphs": [
            "怀古心情独倚楼，荻花枫叶满江秋。",
            "地雄吴楚东南会，水接荆扬上下流。",
            "铁瓮百年春雨梦，铜驼万里夕阳愁。",
            "西风历历吹征雁，又带边声过石头。"
        ],
        "notes": "",
        "id": "e8b283af05504959fe118b84ea385dc6"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "清风阁",
        "preface": "",
        "paragraphs": [
            "巍巍楹槛逼星河，城上阑干野色多。",
            "天目水分波浩渺，大湖山点石嵯峨。",
            "罗窗夜气吹银烛，翠箔秋声动玉珂。",
            "我欲乘空呼列子，月明何处起苹歌。"
        ],
        "notes": "",
        "id": "1ead59b371210f59ad04decda08d328c"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "冷泉亭",
        "preface": "",
        "paragraphs": [
            "西竺峰飞小朶来，闲僧曾共倚崔嵬。",
            "寒惊玉匣光初泻，晓怯冰壶冻未开。",
            "云外有香丹桂落，洞中无月白猿哀。",
            "当年洗耳人何在，拟勺清泠酹碧苔。"
        ],
        "notes": "",
        "id": "b51bd0a2847c41cc51c0a9be69830f34"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "姑苏台",
        "preface": "",
        "paragraphs": [
            "高楼三百尺，落日几登临。",
            "越国一尝胆，吴娃频捧心。",
            "野猿窥燐火，宫燕语秋霖。",
            "坐久忽闻笛，五湖烟水深。"
        ],
        "notes": "",
        "id": "438967f764a18c24901f651207b0f0ea"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "春闺",
        "preface": "",
        "paragraphs": [
            "终日怀人倚翠阑，别长愁觉钏金宽。",
            "颦眉钿叶抛鸳甃，弹泪灯花落凤盘。",
            "梅粉有香供夜雨，柳丝无力受春寒。",
            "阶前拾得相思子，自结罗囊绣合欢。"
        ],
        "notes": "",
        "id": "663ef7b7c0654220648e96784234f981"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "绿琐",
        "preface": "",
        "paragraphs": [
            "绿琐银台烛焰红，月痕斜过井梧东。",
            "背人约住黄金钏，轻札香罗护守宫。"
        ],
        "notes": "",
        "id": "cfb219aff044adb57a68b801fb1ba935"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "台上",
        "preface": "",
        "paragraphs": [
            "客舍新移近鲁台，翛然一榻少尘埃。",
            "丁宁黄耳休惊吠，不是闲人定不来。"
        ],
        "notes": "",
        "id": "3ca34c64d9a06ace0d886d3b35eb5855"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "丰乐楼初成",
        "preface": "",
        "paragraphs": [
            "红尘飞不到阑干，十二朱帘卷暮寒。",
            "上苑鶑啼花木暗，六桥人散水云宽。",
            "春风玉佩骖黄鹤，夜月琼箫驻紫鸾。",
            "檐外青青杨柳色，几回曾向画船看。"
        ],
        "notes": "",
        "id": "6258a244ac0aa23b30af9209f9b073b0"
    },
    {
        "author": "陈允平",
        "dynasty": "宋",
        "type": "诗",
        "rhythmic": "",
        "title": "竹枝曲",
        "preface": "",
        "paragraphs": [
            "峨眉山头月如眉，画眉夬婿归不归。",
            "十日学德眉似月，眉成又是月圆时。"
        ],
        "notes": "",
        "id": "67b443f075a7913d3d7a259a5a3fc01f"
    },
    {
        "author": "陈允平",
        "dynasty": "宋",
        "type": "词",
        "rhythmic": "一寸金",
        "title": "",
        "preface": "",
        "paragraphs": [
            "吾爱吾庐，甬水东南半村郭。",
            "试倚楼极目，千山拱翠，舟横沙觜，江迷城脚。",
            "水满苹风作。",
            "阑干外、夕阳半落。",
            "荒烟瞑、几点昏鸦，野色青芜自空廓。",
            "浩叹飘蓬，春光几度，依依柳边泊。",
            "念水行云宿，栖迟羁旅，鸥盟鹭伴，归来重约。",
            "满室凝尘澹，无心处、宦情最薄。",
            "何时遂、钓笠耕蓑，静观天地乐。"
        ],
        "notes": "",
        "id": "ecb0d362a349940fa16808343cf86c4c"
    },
    {
        "author": "陈允平",
        "dynasty": "宋",
        "type": "词",
        "rhythmic": "一落索",
        "title": "",
        "preface": "",
        "paragraphs": [
            "欲寄相思情苦。",
            "倩流红去。",
            "满怀写不尽离愁，都化作、无情雨。",
            "渺渺暮云春树。",
            "澹烟横素。",
            "夕阳西下杜鹃啼，怨截断、春归处。"
        ],
        "notes": "",
        "id": "04fdc3e1615a16789bda9b895ebc0513"
    },
    {
        "author": "陈允平",
        "dynasty": "宋",
        "type": "词",
        "rhythmic": "一落索",
        "title": "",
        "preface": "",
        "paragraphs": [
            "澹澹双蛾疏秀。",
            "为谁频皱。",
            "落花何处不春愁，料不是、因花瘦。",
            "锦字香笺封久。",
            "鳞鸿稀有。",
            "舞腰销减不禁愁，怕一似、章台柳。"
        ],
        "notes": "",
        "id": "95155f8c29c095b355e4aeace0bcd446"
    },
    {
        "author": "陈允平",
        "dynasty": "宋",
        "type": "词",
        "rhythmic": "丁香结",
        "title": "",
        "preface": "",
        "paragraphs": [
            "尘拥妆台，翠闲歌扇，金井碧梧风陨。",
            "听豆虫声小，伴寂寞、冷逼莓墙苍润。",
            "料凄凉宋玉，悲秋恨、此际怎忍。",
            "莲塘风露，渐入粉艳，红衣落尽。",
            "勾引。",
            "记舞歇弓弯，几度柳围花阵。",
            "酒薄愁浓，霞腮泪渍，月眉香晕。",
            "空对秦镜尚缺，暗结回肠寸。",
            "念纤腰柔弱，都为相如瘦损。"
        ],
        "notes": "",
        "id": "6d32e0d6ce41bd0a5a8ab0bc8fde2017"
    },
    {
        "author": "陈允平",
        "dynasty": "宋",
        "type": "词",
        "rhythmic": "三犯渡江云・渡江云",
        "title": "",
        "preface": "",
        "paragraphs": [
            "风流三径远，此君淡薄，谁与伴清足。",
            "岁寒人自得，傍石锄云，闲里种苍玉。",
            "琅玕翠立，爱细雨、疏烟初沐。",
            "春昼长，秋声不断，洗红尘凡俗。",
            "高独。",
            "虚心共许，淡节相期，几人闲棋局。",
            "堪爱处，月明琴院，雪晴书屋。",
            "心盟更许青松结，笑四时、梅矾兰菊。",
            "庭砌晓，东风旋添新绿。"
        ],
        "notes": "",
        "id": "5bf9035d1038f4fc6aceec933fd59d48"
    },
    {
        "author": "陈允平",
        "dynasty": "宋",
        "type": "词",
        "rhythmic": "丑奴儿・采桑子",
        "title": "",
        "preface": "",
        "paragraphs": [
            "岁寒时节千林表，独耐风霜。",
            "妒粉欺黄。",
            "澹澹衣裳薄薄妆。",
            "西湖十二阑干曲，倚遍寒香。",
            "白鹭横塘。",
            "一片孤山几夕阳。"
        ],
        "notes": "",
        "id": "33dc4fdac189c64fd8224ffc6e44d5fb"
    },
    {
        "author": "陈允平",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "门外湖光清似玉，雨桐烟柳扶疏。",
            "爱闲吾亦爱吾庐。",
            "炉香心在在，杯酒乐如如。",
            "有子专城才四十，诸孙颗颗明珠。",
            "传家衣钵只诗书。",
            "一坡存菊意，千岁学松臞。"
        ],
        "notes": "",
        "id": "c322ea2d15e7bcb59eb5d126beae4553"
    },
    {
        "author": "陈允平",
        "dynasty": "宋",
        "type": "词",
        "rhythmic": "丹凤吟",
        "title": "",
        "preface": "",
        "paragraphs": [
            "暗柳烟深何处，翡翠帘栊，鸳鸯楼阁。",
            "芹泥融润，飞燕竞穿珠幕。",
            "秋千倦倚，还思少年，袜步尘轻，衫裁罗薄。",
            "陡顿芳心暗老，强理新妆，离思都占眉角。",
            "过了几番花信，晓来剗地寒意恶。",
            "可煞东风，甚把夭桃艳杏，故故凌铄。",
            "伤春憔悴，泪矗粉腮香落。",
            "挑脱金宽双玉腕，怕人猜偷握。",
            "渐芳草，恨画阑、休傍著。"
        ],
        "notes": "",
        "id": "d2453490bb70b3a63ed7fc0ab92d0bd1"
    },
    {
        "author": "陈允平",
        "dynasty": "宋",
        "type": "词",
        "rhythmic": "伤情怨・清商怨",
        "title": "",
        "preface": "",
        "paragraphs": [
            "南枝春意正小。",
            "篱菊都荒了。",
            "帐底孤灯，夜来还独照。",
            "沙洲烟翠渺渺。",
            "谢塞鸿、频带书到。",
            "笑拈梅花，今年开较早。"
        ],
        "notes": "",
        "id": "76c48f5fcd6eebbda229596d2875b4f4"
    },
    {
        "author": "陈允平",
        "dynasty": "宋",
        "type": "词",
        "rhythmic": "侧犯",
        "title": "",
        "preface": "",
        "paragraphs": [
            "晚凉倦浴，素妆薄试铅华靓。",
            "凝定。",
            "似一朵芙蓉泛清镜。",
            "轻纨笑自拈，扑蝶鸳鸯径。",
            "娇懒。",
            "金凤亸、斜敧翠蝉影。",
            "冰肌玉骨，衬体红绡莹。",
            "还暗省。",
            "记青青、双鬓旧潘令。",
            "梦想鸾筝，后堂深静。",
            "何日西风，碧梧金井。"
        ],
        "notes": "",
        "id": "ca1adfa72bd7724bdc92156564cd7ffe"
    },
    {
        "author": "陈允平",
        "dynasty": "宋",
        "type": "词",
        "rhythmic": "倒犯",
        "title": "",
        "preface": "",
        "paragraphs": [
            "百尺凤皇楼，碧天暮云初扫。",
            "冰华散缟。",
            "双鸾驾镜悬空窈。",
            "婆娑桂影，香满西风阑干悄。",
            "渐玉魄金辉，飞度千山表。",
            "饵玄霜、醉琼醥。",
            "身在九霄，独步丹梯，飘飘轻雾窵。",
            "缥缈广寒殿，觉世山河小。",
            "爱十二、琼楼好。",
            "算谁知、消息盈虚道。",
            "任地久天长，今古无私照。",
            "但仙娥不老。"
        ],
        "notes": "",
        "id": "3a64a563bbfa641d4ec20963f9948956"
    },
    {
        "author": "陈允平",
        "dynasty": "宋",
        "type": "词",
        "rhythmic": "倦寻芳",
        "title": "",
        "preface": "",
        "paragraphs": [
            "杏檐转午。",
            "青漏沈沈，春梦无据。",
            "凤锦龟纱，空闭酒尘香雾。",
            "流水行云天四远，玉箫声断人何处。",
            "倦寻芳，镇情尖翠压，强拈飞絮。",
            "记旧约、荼縻开后，屈指心期，数了还数。",
            "误我凭阑，几度片帆南浦。",
            "燕懒莺慵春去也，落花犹是东风主。",
            "正销凝，被愁鹃、又啼烟树。"
        ],
        "notes": "",
        "id": "ebd8eafe4835f0eb3bd2c4a682e48d6a"
    },
    {
        "author": "陈允平",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "帘垂鸱尾阁，桂花风、天香满黄扉。",
            "向郁罗霄汉，朝回金阙，心运璇玑。",
            "一点元台初度，八表共清辉。",
            "紫塞烟尘静，捷羽东飞。",
            "此际钱塘江上，爱月仍夜色，潮正秋期。",
            "想波仙冰妹，同日宴瑶池。",
            "报龙楼、玉音宣劝，赐紫金、杯泛日中葵。",
            "庆千秋，醉长生酒，歌太平诗。"
        ],
        "notes": "",
        "id": "db05a92ae007c90ffaeeb95bcc32e361"
    },
    {
        "author": "陈允平",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "两台帘对卷，燕芹香、风花近清明。",
            "望春弥柳际，流红水布，暖縠天晴。",
            "谁信闲襟似水，时忆语溪耕。",
            "襟抱番江阔，云远波平。",
            "静昼轻挥玉尘，见春扉草绿，暮冶烟青。",
            "问清华姓字，几度录虬屏。",
            "看西湖、一汀鸳鹭，正晓风、残月两三星。",
            "早归来，赴花鱼宴，宫树闻莺。"
        ],
        "notes": "",
        "id": "b8cf598aae05dd7025cdf988b67e88f9"
    },
    {
        "author": "陈允平",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "放船杨柳下，听鸣蝉、薰风小新堤。",
            "正烟葓露蓼，飞尘酿玉，第五桥西。",
            "遥认青罗盖底，宫女夜游池。",
            "谁在鸳鸯浦，独棹玻璃。",
            "一片天机云锦，见凌波碧翠，照日胭脂。",
            "是西湖西子，晴抹雨妆时。",
            "便相将无情秋思，向菰蒲深处落红衣。",
            "醺醺里，半篙香梦，月转星移。"
        ],
        "notes": "",
        "id": "1697727264b01cf5dc4f3f07bb888bd7"
    },
    {
        "author": "陈允平",
        "dynasty": "宋",
        "type": "词",
        "rhythmic": "八宝妆",
        "title": "",
        "preface": "",
        "paragraphs": [
            "望远秋平。",
            "初过雨、微茫水满烟汀。",
            "乱葓疏柳，犹带数点残萤。",
            "待月重帘谁共倚，信鸿断续两三声。",
            "夜如何，顿凉骤觉，纨扇无情。",
            "还思骖莺素约，念凤箫雁瑟，取次尘生。",
            "旧日潘郎，双鬓半已星星。",
            "琴心锦意暗懒，又争奈、西风吹恨醒。",
            "屏山冷，怕梦魂、飞度蓝桥不成。"
        ],
        "notes": "",
        "id": "b8e97a8547fa2ff35e20a0b0dbc9677e"
    },
    {
        "author": "陈允平",
        "dynasty": "宋",
        "type": "词",
        "rhythmic": "六丑",
        "title": "",
        "preface": "",
        "paragraphs": [
            "自清明过了，渐柳底、莺梭慵掷。",
            "万红御风，飘飘如附翼。",
            "锦绣陈迹。",
            "障地香尘暗，乱蜂似雨，漫冶游南国。",
            "兰襟缥缈辞湘泽。",
            "马迹郊原，燕泥巷陌。",
            "伤春为花深惜。",
            "叹芳菲薄幸，容易疏隔。",
            "庭闲人寂。",
            "空除芳草碧。",
            "梦里惊春去，如瞬息。",
            "长安市上狂客。",
            "为桃源解佩，醉浓欢极。",
            "无心整、雾襟烟帻。",
            "惊回处，断雨残云倦倚，画阑干侧。",
            "相思恨、暗度流汐。",
            "更杜鹃、院落黄昏近，谁禁受得。"
        ],
        "notes": "",
        "id": "a0a39d77b7d32aa8747d04b84c1e5589"
    },
    {
        "author": "陈允平",
        "dynasty": "宋",
        "type": "词",
        "rhythmic": "六么令",
        "title": "",
        "preface": "",
        "paragraphs": [
            "授衣时节，犹未定寒燠。",
            "长空雨收云霁，湛碧秋容沐。",
            "还是鲈肥蟹美，橡栗村村熟。",
            "不堪追逐。",
            "龙山梦远，惆怅田园自黄菊。",
            "醉中还念倦旅，触景伤心目。",
            "羞破帽、把茱萸，更忆尊前玉。",
            "愁立梧桐影下，月转回廊曲。",
            "归期将卜，西风吹雁，懒寄斜封但相嘱。"
        ],
        "notes": "",
        "id": "ba04d6528687b67f13faf4a5ce4475de"
    },
    {
        "author": "陈允平",
        "dynasty": "宋",
        "type": "词",
        "rhythmic": "兰陵王",
        "title": "",
        "preface": "",
        "paragraphs": [
            "古堤直。",
            "隔水轻阴扬碧。",
            "东风路，还是舞烟眠露，年年自春色。",
            "红尘遍京国。",
            "留滞高阳醉客。",
            "斜阳外，千缕翠条，彷佛流莺度金尺。",
            "长亭半陈迹。",
            "记曾系征鞍，频护歌席。",
            "匆匆江上又寒食。",
            "回首处应念，旧曾攀折，依然离恨遍四驿。",
            "倦游尚南北。",
            "恻恻。",
            "怨怀积。",
            "渐楚榭寒收，隋苑春寂。",
            "眉颦不尽相思极。",
            "想人在何处，倚楼横笛。",
            "闲情似絮，更那听，夜雨滴。"
        ],
        "notes": "",
        "id": "3da54cc2d5b83d4da72db93dd0af719b"
    },
    {
        "author": "陈允平",
        "dynasty": "宋",
        "type": "词",
        "rhythmic": "兰陵王",
        "title": "",
        "preface": "",
        "paragraphs": [
            "楚天碧。",
            "秋晚尘清禁陌。",
            "朝鸡静，班退晓墀，回马金门漏犹滴。",
            "千官佩如织。",
            "来作黄扉寿客。",
            "黑头相，玉虹紫貂，亲奉春慈拜南极。",
            "丛萱燕堂北。",
            "正霭护犀帷，香泛鲛额。",
            "瑶池女伴驻鸾翼。",
            "拥歌袖笼翠，舞鞯铺锦，屏开家庆怎画得。",
            "想人在仙宅。",
            "今夕。",
            "是何夕。",
            "正月满槐厅，凉透杶席。",
            "黄花满地弄寒色。",
            "喜蛩雨初霁，雁风又息。",
            "龙楼宣劝，万岁里、宴太液。"
        ],
        "notes": "",
        "id": "46ac7d7408b0da96c0db0910c501117d"
    },
    {
        "author": "陈允平",
        "dynasty": "宋",
        "type": "词",
        "rhythmic": "凤来朝",
        "title": "",
        "preface": "",
        "paragraphs": [
            "百媚春风面。",
            "凤箫催、绿么舞遍。",
            "玉鸾钗、半溜乌云乱。",
            "悄疑是、梦中见。",
            "曲叹弓弯袖敛。",
            "绣芙蓉、香尘未断。",
            "买一笑、千金拼。",
            "共醉倚、画屏暖。"
        ],
        "notes": "",
        "id": "c407401990f57e495ed2c53ab954fece"
    },
    {
        "author": "陈允平",
        "dynasty": "宋",
        "type": "词",
        "rhythmic": "华胥引",
        "title": "",
        "preface": "",
        "paragraphs": [
            "涵空斜照，掠水轻岚，满天红叶。",
            "雁泊平芜，凫依乱荻声唼唼。",
            "寂寞金井梧桐，渐辘轳伊轧。",
            "明月纱窗，夜寒孤枕应怯。",
            "吟老西风，笑衰髯、顿疏如镊。",
            "锦笺勤重，频剔兰灯自阅。",
            "多谢征衫初寄，尚宝香熏箧。",
            "愁忆家山，梦魂飞度千叠。"
        ],
        "notes": "",
        "id": "19ba9529c3815dbb61b9f23e055101c1"
    },
    {
        "author": "陈允平",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "归雁转西楼。",
            "薄幸音书日日收。",
            "旧恨却凭红叶去，飕飕。",
            "春水多情日夜流。",
            "杨柳曲江头。",
            "烟里青青恨不休。",
            "九十韶光风雨半，回眸。",
            "一片花飞一片愁。"
        ],
        "notes": "",
        "id": "7194af9ff81be31591b9270c608a4c7b"
    },
    {
        "author": "陈允平",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "懒傍青鸾镜，慵簪翠凤翘。",
            "玉屏春重宝香销。",
            "因甚不忺梳洗、怕登楼。",
            "载酒垂杨浦，停桡杜若洲。",
            "伤春情绪寄箜篌。",
            "流水残阳芳草、伴人愁。"
        ],
        "notes": "",
        "id": "ad7e5973cca64bd4178ef6f33af3bd89"
    },
    {
        "author": "陈允平",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "素质盈盈瘦，娇姿淡淡妆。",
            "曲勾兰畔倚秋娘。",
            "一撮风流都在、晚西凉。",
            "彩线串层玉，金篝络细香。",
            "半钩新月浸牙床。",
            "犹记东华年少、那门相。"
        ],
        "notes": "",
        "id": "2d780c1da6c6a5b1279cbbc8c246cb95"
    },
    {
        "author": "陈允平",
        "dynasty": "宋",
        "type": "词",
        "rhythmic": "品令",
        "title": "",
        "preface": "",
        "paragraphs": [
            "玉壶尘静。",
            "蟾光透、一帘疏影。",
            "偏爱水月楼台近。",
            "画阑独倚，风度寒香阵。",
            "犹记曲江烟水恨。",
            "叹凄凉谁问。",
            "夜深沙觜霜痕印。",
            "嚼花拚醉，枝上春无尽。"
        ],
        "notes": "",
        "id": "5c1059cf6a9eec1c5d5f872abf2cb367"
    },
    {
        "author": "陈允平",
        "dynasty": "宋",
        "type": "词",
        "rhythmic": "四园竹",
        "title": "",
        "preface": "",
        "paragraphs": [
            "昏昏瞑色，乱叶拥云扉。",
            "渚兰风润，庭桂露凉，香动秋帏。",
            "独向闲亭步月，阑干瘦倚，此情惟有天知。",
            "纵如其。",
            "黄花时节归来，因循已误心期。",
            "欲写相思寄与，愁拂鸾笺。",
            "粉泪盈盈先满纸。",
            "正寂寞，楼南雁过稀。"
        ],
        "notes": "",
        "id": "fca07e87919b263134e7f67bd57ee5d2"
    },
    {
        "author": "陈允平",
        "dynasty": "宋",
        "type": "词",
        "rhythmic": "垂丝钓",
        "title": "",
        "preface": "",
        "paragraphs": [
            "鬓蝉似羽。",
            "轻纨低映娇妩。",
            "凭阑看花，仰蜂粘絮。",
            "春未许。",
            "宝筝闲玉柱。",
            "东风暮。",
            "武陵溪上路。",
            "娉婷婀娜。",
            "刘郎依约曾遇。",
            "鸳俦凤侣。",
            "重记相逢处。",
            "云隔阳台雨。",
            "花解语。",
            "旧梦还记否。"
        ],
        "notes": "",
        "id": "e0c6501e08bd24a3898278ffddeeb40e"
    },
    {
        "author": "陈允平",
        "dynasty": "宋",
        "type": "词",
        "rhythmic": "垂杨",
        "title": "",
        "preface": "",
        "paragraphs": [
            "银屏梦觉。",
            "渐浅黄嫩绿，一声莺小。",
            "细雨轻尘，建章初闭东风悄。",
            "依然千树长安道。",
            "翠云锁、玉窗深窈。",
            "断桥人、空倚斜阳，带旧愁多少。",
            "还是清明过了。",
            "任烟缕露条，碧纤青袅。",
            "恨隔天涯，几回惆怅苏堤晓。",
            "飞花满地谁为扫。",
            "甚薄幸、随波缥缈。",
            "纵啼鹃、不唤春归，人自老。"
        ],
        "notes": "",
        "id": "86c5d998207a2b01f07a13d3478cbe0c"
    },
    {
        "author": "陈允平",
        "dynasty": "宋",
        "type": "词",
        "rhythmic": "塞垣春",
        "title": "",
        "preface": "",
        "paragraphs": [
            "草碧铺横野。",
            "带暝色、归鞍卸。",
            "烟葭露苇，满汀鸥鹭，人在图画。",
            "渐一声雁过南楼也。",
            "更细雨、时飘洒。",
            "念徽容、都销瘦，漫将纨素描写。",
            "临镜理残妆，依然是、京兆柔雅。",
            "落叶感秋声，啼浆叹凉夜。",
            "对黄花共说憔悴，相思梦、顿醒西窗下。",
            "两腕玉挑脱，素纤悭半把。"
        ],
        "notes": "",
        "id": "0d3b27b19ddc65553ce01e5e74783a6e"
    },
    {
        "author": "陈允平",
        "dynasty": "宋",
        "type": "词",
        "rhythmic": "塞翁吟",
        "title": "",
        "preface": "",
        "paragraphs": [
            "睡起鸾钗亸，金约鬓影胧□",
            "桅佩冷，玉丁东。",
            "镜里对芙蓉。",
            "秦筝倦理梁尘暗，惆怅燕子楼空。",
            "山万叠，水千重。",
            "一叶漫题红。",
            "忽忽。",
            "从别后，残云断雨，馀香在、鲛绡帐中。",
            "更懊恨、灯花无准，写幽愫、锦织回文，小字斜封。",
            "无人为托，欲倩宾鸿。",
            "立尽西风。"
        ],
        "notes": "",
        "id": "ee24c2d799830d2990b10d14a0ae2c75"
    },
    {
        "author": "陈允平",
        "dynasty": "宋",
        "type": "词",
        "rhythmic": "夜游宫",
        "title": "",
        "preface": "",
        "paragraphs": [
            "窄索楼儿傍水。",
            "渐秋到、渔村橘里。",
            "薄幸江南倦游子。",
            "恣轻狂，恋高阳，歌酒市。",
            "独自帘儿底。",
            "香罗带、翠闲金坠。",
            "为恼情怀怕拈起。",
            "对西风，搵啼红，印窗纸。"
        ],
        "notes": "",
        "id": "b1c34897783f7e13ad92390aa5f157cb"
    },
    {
        "author": "陈允平",
        "dynasty": "宋",
        "type": "词",
        "rhythmic": "夜游宫",
        "title": "",
        "preface": "",
        "paragraphs": [
            "愁厌眉峰成敛。",
            "几回皱、落花钿点。",
            "镜里芳容自羞见。",
            "又黄昏，听南楼，度更箭。",
            "月引桐阴转。",
            "珠帘动、影摇花乱。",
            "雁过西风楚天远。",
            "待归来，把愁眉，印郎面。"
        ],
        "notes": "",
        "id": "5d05de41a707f2628762b32925b03636"
    },
    {
        "author": "陈允平",
        "dynasty": "宋",
        "type": "词",
        "rhythmic": "夜飞鹊・夜飞鹊慢",
        "title": "",
        "preface": "",
        "paragraphs": [
            "秋江际天阔，风雨凄其。",
            "云阴未放晴晖。",
            "归鸦乱叶更萧索，砧声几处寒衣。",
            "沙头酒初熟，尽篱边朱槿，竹外青旗。",
            "潮期尚晚，怕轻离、故故迟迟。",
            "何以醉中先别，容易为分襟，独抱琴归。",
            "回首征帆缥缈，津亭寂寞，衰草烟迷。",
            "虹收霁色，渐落霞孤鹜飞齐。",
            "更何时，重与论文渭北，翦烛窗西。"
        ],
        "notes": "",
        "id": "8ab7008f6c2672a687da7c745ae20e7b"
    },
    {
        "author": "陈允平",
        "dynasty": "宋",
        "type": "词",
        "rhythmic": "大酺",
        "title": "",
        "preface": "",
        "paragraphs": [
            "雾幕西山，珠帘卷，浓霭凄迷华屋。",
            "蒲萄新绿涨，正桃花烟浪，乱红翻触。",
            "绣阁留寒，罗衣怯润，慵理凤楼丝竹。",
            "东风垂杨恨，锁朱门深静，粉香初熟。",
            "念缓酌灯前，醉吟孤枕，顿成清独。",
            "伤心春去速。",
            "叹美景虚掷如飞毂。",
            "漫孤负、秋千台榭，拾翠心期，误芳菲、怨眉愁目。",
            "冷透金篝湿，空展转、画屏山曲。",
            "梦不到、华胥国。",
            "闲倚雕槛，试采青青梅菽。",
            "海棠尚堪对烛。"
        ],
        "notes": "",
        "id": "5694fee95be75b1d0f5bff8f7ea3470f"
    },
    {
        "author": "陈允平",
        "dynasty": "宋",
        "type": "词",
        "rhythmic": "大酺",
        "title": "",
        "preface": "",
        "paragraphs": [
            "渐入融和，金莲放、人在东风楼阁。",
            "天香吹辇路，净无云一点，桂柳霜魄。",
            "雪霁梅飘，春柔柳嫩，半卷真珠帘箔。",
            "迢迢鸣鞘过，隘车钿辔玉，暗尘轻掠。",
            "拥琼管吹龙，朱弦弹凤，柳衢花陌。",
            "鳌山侵碧落。",
            "绛绡远，春霭浮鳷鹊。",
            "民共乐、金吾禁静，翠跸声闲，遍青门、尽停鱼钥。",
            "衩袜寒初觉。",
            "方怪失、绣鸳弓窄。",
            "误良夜、瑶台约。",
            "渐彩霞散，双阙星微烟薄。",
            "洞天共谁夸鹤。"
        ],
        "notes": "",
        "id": "38a7026a44cff65985ea1bd52255aca6"
    },
    {
        "author": "陈允平",
        "dynasty": "宋",
        "type": "词",
        "rhythmic": "婆罗门引",
        "title": "",
        "preface": "",
        "paragraphs": [
            "髻鬟对耸，万松扶玉上青冥。",
            "西风共倚，烟南水北，石荒苔老，三十六梯平。",
            "爱翠尖如削，天外亭亭。",
            "高寒梦惊。",
            "是何夕堕双星。",
            "无限苍崖紫岫，谁拊棱层。",
            "薜萝深处，算少年、游屐几番登。",
            "河汉近、疑在蓬瀛。"
        ],
        "notes": "",
        "id": "344d5f33d69b4974eae274e328efa941"
    },
    {
        "author": "陈允平",
        "dynasty": "宋",
        "type": "词",
        "rhythmic": "定风波",
        "title": "",
        "preface": "",
        "paragraphs": [
            "慵拂妆台懒画眉。",
            "此情惟有落花知。",
            "流水悠悠春脉脉，闲倚绣屏，犹自立多时。",
            "有约莫教莺解语，多愁却妒燕于飞。",
            "一笑蔷薇孤旧约，载酒寻欢，因甚懒支持。"
        ],
        "notes": "",
        "id": "9d0a34e8ef7140a8d23a171af4d15155"
    },
    {
        "author": "陈允平",
        "dynasty": "宋",
        "type": "词",
        "rhythmic": "宝鼎见・宝鼎现",
        "title": "",
        "preface": "",
        "paragraphs": [
            "六鳌初驾，缥缈蓬阆，移来洲岛。",
            "还又是、梅飘冰泮，一夜青阳回海表。",
            "渐媚景、傍元宵时候，花底馀寒料峭。",
            "更喜报、三边晏静，人乐清平宇宙。",
            "画鼓簇队行春早。",
            "拥烟花、粉黛缭绕。",
            "开洞府、桃源路窈。",
            "戟外东风吹岸柳。",
            "正翠霭、映星桥月榭，十里红莲绽了。",
            "庆万家、珠帘半卷，绰约歌裙舞袖。",
            "重锦绣幄围香，阖凤管鸾丝环奏。",
            "望非烟非雾，春在壶天易晓。",
            "早隐隐、半空星斗。",
            "看取收灯后。",
            "趁凤书、吹入黄扉，立马金门玉漏。"
        ],
        "notes": "",
        "id": "f118ec1a2fe53fdc4b4bec36340a55b1"
    },
    {
        "author": "陈允平",
        "dynasty": "宋",
        "type": "词",
        "rhythmic": "宴桃源・如梦令",
        "title": "",
        "preface": "",
        "paragraphs": [
            "何处春风归路。",
            "金屋空藏樊素。",
            "零乱海棠花，愁梦欲随春去。",
            "情绪。",
            "情绪。",
            "粉溅两行冰箸。"
        ],
        "notes": "",
        "id": "3516d34c2d0cf38823854dfad64faa7c"
    },
    {
        "author": "陈允平",
        "dynasty": "宋",
        "type": "词",
        "rhythmic": "宴桃源・如梦令",
        "title": "",
        "preface": "",
        "paragraphs": [
            "闲倚琐窗工绣。",
            "春困两眉频皱。",
            "独自下香街，攀折画桥烟柳。",
            "晴昼。",
            "晴昼。",
            "偏称玉楼歌酒。"
        ],
        "notes": "",
        "id": "40411b7ddb4abacc87fac7d21e5670fe"
    },
    {
        "author": "陈允平",
        "dynasty": "宋",
        "type": "词",
        "rhythmic": "宴清都",
        "title": "",
        "preface": "",
        "paragraphs": [
            "听彻南楼鼓。",
            "寒宵迥、玉壶冰漏迟度。",
            "重温锦幄，低护青毡，曲通朱户。",
            "巡檐细嚼寒梅，叹寂寞、孤山伴侣。",
            "更信有、铁石心肠，广平几度曾赋。",
            "寒深试拥羊裘，松醪自酌，谁伴吟苦。",
            "摩挲醉眼，阑干笑拍，白鸥惊去。",
            "梁园胜赏重约，渐玉树、琼花处处。",
            "怕柳条、未觉春风，青青在否。"
        ],
        "notes": "",
        "id": "8b5af36d27f524c397faeeb53be65a65"
    },
    {
        "author": "陈允平",
        "dynasty": "宋",
        "type": "词",
        "rhythmic": "尉迟杯",
        "title": "",
        "preface": "",
        "paragraphs": [
            "长亭路。",
            "望渭北、漠漠春天树。",
            "殷勤别酒重斟，明日相思何处。",
            "晴丝扬暖，芳草外、斜阳自南浦。",
            "望孤帆、影接天涯，一江潮带愁去。",
            "回首杜若汀州，叹泛梗飘萍，乍散还聚。",
            "满径残红春归后，犹自有、杨花乱舞。",
            "怅金徽、梁尘暗锁，算谁是、知音堪共语。",
            "尽天涯、梦断东风，彩云鸾凤无侣。"
        ],
        "notes": "",
        "id": "c1778b32fb5f107ff91b212d258cd180"
    },
    {
        "author": "陈允平",
        "dynasty": "宋",
        "type": "词",
        "rhythmic": "小重山",
        "title": "",
        "preface": "",
        "paragraphs": [
            "岸柳黄深绿渐饶。",
            "林塘初雨过，涨蒲萄。",
            "秋千亭榭彩旗交。",
            "莺声里，春在杏花梢。",
            "慵整翠云翘。",
            "眉尖愁两点，倩谁描。",
            "斜阳芳草暗魂销。",
            "东风远，犹凭赤阑桥。"
        ],
        "notes": "",
        "id": "0ec54383dbcf2153d1ec00de1c13c330"
    },
    {
        "author": "陈允平",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "翠罗裙解缕金丝。",
            "罗扇掩芳姿。",
            "柳色凝寒，花情殢雨，生怕踏青迟。",
            "碧纱窗外莺声嫩，春在海棠枝。",
            "别后相思，许多憔悴，惟有落红知。"
        ],
        "notes": "",
        "id": "aea08bc0a267f69108955ad1c679072f"
    },
    {
        "author": "陈允平",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "画楼深映小屏山。",
            "帘幕护轻寒。",
            "比翼香囊，合欢罗帕，都做薄情看。",
            "如今已误梨花约，何处滞归鞍。",
            "待约青鸾，彩云同去，飞梦到长安。"
        ],
        "notes": "",
        "id": "897e938518353daea1cbfdbff9329003"
    },
    {
        "author": "陈允平",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "斜阳冉冉水边楼。",
            "珠箔水晶钩。",
            "拍点红牙，萧吹紫玉，低按小梁州。",
            "双鸾已误青楼约，谁伴月中游。",
            "倦蝶残花，寒螀落叶，长是替人愁。"
        ],
        "notes": "",
        "id": "893bd07136dac255b493028a278e1180"
    },
    {
        "author": "陈允平",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "兰屏香暖，松醪味滑，湖蟹荐香橙。",
            "雁宇秋高，凤台人远，明月自吹笙。",
            "轻寒翦翦生襟袖，银漏渐催更。",
            "暗忆年时，桂风庭院，笑并玉肩行。"
        ],
        "notes": "",
        "id": "214c134a9962b2e0d985d2db8fe7a787"
    },
    {
        "author": "陈允平",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "光风怀抱玉精神。",
            "不染世间尘。",
            "香暖衣篝，歌题彩扇，清似晋时人。",
            "柳边小驻朝天马，一笑领佳宾。",
            "帘卷湖山，花围尊俎，同醉碧桃春。"
        ],
        "notes": "",
        "id": "4fb35e29fb61b1440760023b1aed985d"
    },
    {
        "author": "陈允平",
        "dynasty": "宋",
        "type": "词",
        "rhythmic": "庆春宫・高阳台",
        "title": "",
        "preface": "",
        "paragraphs": [
            "孤鹜披霞，归鞍卸日，晚香菊自寒城。",
            "虚馆灯闲，征衫尘浣，夜深何处砧声。",
            "乱蛩催怨，月明里、依稀数星。",
            "云山迢递，犹误归期，方寸遍萦。",
            "秋风燕送鸿迎。",
            "最怜堤柳，白露先零。",
            "倦倚楼高，恨随天远，桂风和梦俱清。",
            "故人千里，记翦烛、西窗赋成。",
            "相如憔悴，宋玉凄凉，酒恨花情。"
        ],
        "notes": "",
        "id": "ba147873cc556eb8bd33274c690c42bd"
    },
    {
        "author": "陈允平",
        "dynasty": "宋",
        "type": "词",
        "rhythmic": "应天长",
        "title": "",
        "preface": "",
        "paragraphs": [
            "流莺唤梦，芳草带愁，东风料峭寒色。",
            "又见杏浆饧粥，家家禁烟食。",
            "江湖几年倦客。",
            "曾惯识、凄凉岑寂。",
            "苦吟瘦，萧索诗肠，空愧郊籍。",
            "春事正溪山，柳雾花尘，深映翠萝壁。",
            "更谢多情双燕，归来旧庭宅。",
            "情丝乱游巷陌。",
            "怅容易、万红陈迹。",
            "酒旗直，绿水桥边，犹记曾识。"
        ],
        "notes": "",
        "id": "708c71e988ecc5caee9575e137aba676"
    },
    {
        "author": "陈允平",
        "dynasty": "宋",
        "type": "词",
        "rhythmic": "忆旧游",
        "title": "",
        "preface": "",
        "paragraphs": [
            "又眉峰碧聚，记得邮亭，人别中宵。",
            "翦烛西窗下，听林梢叶坠，雾漠烟潇。",
            "彩鸾梦逐云去，环佩人扶遥。",
            "但镜裂鸳奁，钗分燕股，粉腻香销。",
            "迢迢。",
            "旧游处，向柳下维舟，花底扬镖。",
            "更忆西风里，采芙蓉江上，双桨频招。",
            "怨红一叶应到，明月赤阑桥。",
            "渐泪浥琼腮，胭脂澹薄羞嫩桃。"
        ],
        "notes": "",
        "id": "2f2b823543f020ec7b663b97f9568a91"
    },
    {
        "author": "陈允平",
        "dynasty": "宋",
        "type": "词",
        "rhythmic": "思佳客",
        "title": "",
        "preface": "",
        "paragraphs": [
            "簇簇红云冷欲凝。",
            "东风特地唤花醒。",
            "数枝夜色当银烛，一段春娇入画屏。",
            "如有恨，似多情。",
            "柳边莺语十分明。",
            "柳边莺语如何说，莫笑梅花太瘦生。"
        ],
        "notes": "",
        "id": "911e48d2b1ce4b241d8cfd5dbca16d6c"
    },
    {
        "author": "陈允平",
        "dynasty": "宋",
        "type": "词",
        "rhythmic": "思佳客",
        "title": "",
        "preface": "",
        "paragraphs": [
            "曾约双琼品凤箫。",
            "玉台光映玉娇娆。",
            "银花烛冷飞罗暗，宝悄香融曲篆销。",
            "帘影乱，漏声迢。",
            "佩云清入楚天遥。",
            "题红未托相思约，明月空归第五桥。"
        ],
        "notes": "",
        "id": "e07acf9122f3e452c1d2d89d977ca282"
    },
    {
        "author": "陈允平",
        "dynasty": "宋",
        "type": "词",
        "rhythmic": "思佳客",
        "title": "",
        "preface": "",
        "paragraphs": [
            "玉辔青骢去不归。",
            "锦中频织断肠诗。",
            "窗凭绣日莺声婉，帘卷香云雁影回。",
            "金缕扇，碧罗衣。",
            "蝶魂飞度画阑西。",
            "花开花落春多少，独有层楼双燕知。"
        ],
        "notes": "",
        "id": "99a430498cc40d464e36fa875b049cdd"
    },
    {
        "author": "陈允平",
        "dynasty": "宋",
        "type": "词",
        "rhythmic": "思佳客",
        "title": "",
        "preface": "",
        "paragraphs": [
            "锦幄沉沉宝篆残。",
            "惜春无语凭阑干。",
            "庭前芳草空惆怅，帘外飞花自往还。",
            "金屋静，玉箫闲。",
            "一尊芳酒驻红颜。",
            "东风落尽荼䕷雪，满院清香夜不寒。"
        ],
        "notes": "",
        "id": "3a77f12532a67d7f79eb66ae1210a268"
    },
    {
        "author": "陈允平",
        "dynasty": "宋",
        "type": "词",
        "rhythmic": "思佳客",
        "title": "",
        "preface": "",
        "paragraphs": [
            "压鬓钗横翠凤头。",
            "玉柔春腻粉香流。",
            "红酣醉靥花含笑，碧翦颦眉柳弄愁。",
            "偏婀娜，太温柔。",
            "水情云意两绸缪。",
            "佯羞不顾双飞蝶，独背秋千傍画楼。"
        ],
        "notes": "",
        "id": "c69c65f74cc14e57ad60651e3de39271"
    },
    {
        "author": "陈允平",
        "dynasty": "宋",
        "type": "词",
        "rhythmic": "思佳客",
        "title": "",
        "preface": "",
        "paragraphs": [
            "一曲清歌酒一锺。",
            "舞裙摇曳石榴红。",
            "宝筝弦矗冰蚕缕，珠箔香飘水麝风。",
            "娇娅姹，笑迎逢。",
            "合欢罗带两心同。",
            "彩云不觉归来晚，月转觚棱夜气中。"
        ],
        "notes": "",
        "id": "dc5f48b1d6411be3d75616564b62e5b1"
    },
    {
        "author": "陈允平",
        "dynasty": "宋",
        "type": "词",
        "rhythmic": "恋绣衾",
        "title": "",
        "preface": "",
        "paragraphs": [
            "多情无语敛黛眉。",
            "寄相思、偏仗柳枝。",
            "待折向、尊前唱，奈东风、吹做絮飞。",
            "归来醉抱瑟琶睡，正酒醒、香尽漏移。",
            "无赖是、梨花梦，被月明、偏照帐儿。"
        ],
        "notes": "",
        "id": "7825cc264f48699e28d669ecc0420a63"
    },
    {
        "author": "陈允平",
        "dynasty": "宋",
        "type": "词",
        "rhythmic": "恋绣衾",
        "title": "",
        "preface": "",
        "paragraphs": [
            "银鸳金凤画暗销。",
            "晓帘栊、新翠渐交。",
            "算多少、相思恨，被东风，吹上柳梢。",
            "罗窗夜夜梨花瘦，奈月明、香梦易消。",
            "便拟倩、题红叶，趁落花、流过谢桥。"
        ],
        "notes": "",
        "id": "9d9b472dee86563abd97427c9c3e1f92"
    },
    {
        "author": "陈允平",
        "dynasty": "宋",
        "type": "词",
        "rhythmic": "恋绣衾",
        "title": "",
        "preface": "",
        "paragraphs": [
            "缃桃红浅柳褪黄。",
            "燕初来、宫漏渐长。",
            "任日转、花梢也，倚兰屏、犹未试妆。",
            "秦鸾旧曲无心理，忆年时、相傍采桑。",
            "听绿树、娇莺啭，一声声、都是断肠。"
        ],
        "notes": "",
        "id": "d51e193dbca28b5cc1c12ebf336c7625"
    },
    {
        "author": "陈允平",
        "dynasty": "宋",
        "type": "词",
        "rhythmic": "惜分飞",
        "title": "",
        "preface": "",
        "paragraphs": [
            "钏阁桃腮香玉溜。",
            "困倚银床倦绣。",
            "双燕归来后。",
            "相思叶底寻红豆。",
            "碧唾春衫还在否。",
            "重理弓弯舞袖。",
            "锦藉芙蓉皱。",
            "翠腰羞对垂杨瘦。"
        ],
        "notes": "",
        "id": "098ce91a0adb212190b091a68e6105ac"
    },
    {
        "author": "陈允平",
        "dynasty": "宋",
        "type": "词",
        "rhythmic": "意难忘",
        "title": "",
        "preface": "",
        "paragraphs": [
            "额粉宫黄。",
            "衬桃花扇底，歌送瑶觞。",
            "裙拖金缕细，衫唾碧花香。",
            "琼佩冷，玉肌凉。",
            "罗袜步沧浪。",
            "漫共伊，心盟意约，眼觑眉相。",
            "连环未结双双。",
            "似桃源误入，初嫁刘郎。",
            "珑璁仙子髻，绰约道家妆。",
            "千种恨、九回肠。",
            "云雨梦犹妨。",
            "误少年，红销翠减，虚度风光。"
        ],
        "notes": "",
        "id": "525f5a512c9f945ed2ba6fb69110ee4f"
    },
    {
        "author": "陈允平",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "体态玉精神，惺憁言语。",
            "一点灵犀动人处。",
            "绣香罗帕，为待别时亲付。",
            "要人长记得，相思苦。",
            "彩鸾独跨，蓝桥归路。",
            "憔悴东风自蛮素。",
            "桃叶杨花，又向空江欲度。",
            "任洛阳城里，春无数。"
        ],
        "notes": "",
        "id": "756826ececfb00cc235cb0483b2506b1"
    },
    {
        "author": "陈允平",
        "dynasty": "宋",
        "type": "词",
        "rhythmic": "扫花游・扫地游",
        "title": "",
        "preface": "",
        "paragraphs": [
            "蕙风扬暖，渐草色分吴，柳阴迷楚。",
            "寸心似缕。",
            "看窥帘燕妥，妒花蝶舞。",
            "翦翦愁红，万点轻飘泪雨。",
            "怕春去。",
            "问杜宇唤春，归去何处。",
            "后期重细许。",
            "倩落絮飞烟，障春归路。",
            "长亭别俎。",
            "对歌尘舞地，暗伤蛮素。",
            "算得相思，比著伤春又苦。",
            "正凭伫。",
            "听斜阳、断桥箫鼓。"
        ],
        "notes": "",
        "id": "02e44e491cdaadf1a04061347999d895"
    },
    {
        "author": "陈允平",
        "dynasty": "宋",
        "type": "词",
        "rhythmic": "扫花游・扫地游",
        "title": "",
        "preface": "",
        "paragraphs": [
            "数峰蘸碧，记载酒甘园，柳塘花坞。",
            "最堪避暑。",
            "爱莲香送晚，翠娇红妩。",
            "欸乃菱歌乍起，兰桡竞举。",
            "日斜处。",
            "望孤鹜断霞，初下芳杜。",
            "遥想山寺古。",
            "看倒影金轮，溯光朱户。",
            "瞑烟带树。",
            "有投林鹭宿，凭楼僧语。",
            "可惜流年，付与朝钟暮鼓。",
            "漫凝伫。",
            "步长桥、月明归去。"
        ],
        "notes": "",
        "id": "1f2d2db27c0aa0a1e344704710fe311a"
    },
    {
        "author": "陈允平",
        "dynasty": "宋",
        "type": "词",
        "rhythmic": "拜星月慢",
        "title": "",
        "preface": "",
        "paragraphs": [
            "漏阁闲签，琴窗倦谱，露湿宵萤欲暗。",
            "雁咽凉声，寂寞芙蓉院。",
            "画檐外，树色惊霜渐改，澹碧云疏星烂。",
            "旧约桐阴，问何时重见。",
            "倚银屏、更忆秋娘面。",
            "想凌波、共立河桥畔。",
            "重念酒污罗襦，渐金篝香散。",
            "翦孤灯、伴宿西风馆。",
            "黄花梦、对发凄凉叹。",
            "但怅望、一水家山，被红尘隔断。"
        ],
        "notes": "",
        "id": "bc05819d0e435a801a90d87e83ac47e3"
    },
    {
        "author": "陈允平",
        "dynasty": "宋",
        "type": "词",
        "rhythmic": "探春・探春慢",
        "title": "",
        "preface": "",
        "paragraphs": [
            "上苑乌啼，中洲鹭起，疏钟才度云窈。",
            "篆冷香篝，灯微尘幌，残梦犹吟芳草。",
            "搔首卷帘看，认何处、六桥烟柳。",
            "翠绕才舣西泠，趁取过湖人少。",
            "掠水风花缭绕。",
            "还暗忆年时，旗亭歌酒。",
            "隐约春声，钿车宝勒，次第凤城开了。",
            "惟有踏青心，纵早起、不嫌寒峭。",
            "画阑闲立，东风旧红谁扫。"
        ],
        "notes": "",
        "id": "592109e1421c28c4a64580878a835109"
    },
    {
        "author": "陈允平",
        "dynasty": "宋",
        "type": "词",
        "rhythmic": "摸鱼儿",
        "title": "",
        "preface": "",
        "paragraphs": [
            "过重阳、晚香犹耐，江城风露初峭。",
            "梅花已索巡檐笑，春入数枝红小。",
            "寒恁早。",
            "正帘卷苍云，和气生芝草。",
            "金虬篆袅。",
            "喜人乐丰年，波澄瀚海，星斗焕牙纛。",
            "家山近，游宴十洲三岛。",
            "石桥诗思频绕。",
            "朱颜白发神仙样，谁信玉关人老。",
            "春渐好。",
            "望阊阖天低，咫尺瞻黄道。",
            "祥云缥缈。",
            "看柳色沙堤，莺声禁辇，鸣佩凤池晓。"
        ],
        "notes": "",
        "id": "9288669a1d74903a3f2d7124806f21ed"
    },
    {
        "author": "陈允平",
        "dynasty": "宋",
        "type": "词",
        "rhythmic": "摸鱼儿",
        "title": "",
        "preface": "",
        "paragraphs": [
            "倚东风、画阑十二，芳阴帘幕低护。",
            "玉屏翠冷梨花瘦，寂寞小楼烟雨。",
            "肠断处。",
            "怅折柳柔情，旧别长亭路。",
            "年华似羽。",
            "任锦瑟声寒，琼箫梦远，羞对彩莺舞。",
            "文园赋。",
            "重忆河桥眉妩。",
            "啼痕犹溅纨素。",
            "丁香共结相思恨，空托绣罗金缕。",
            "春已暮。",
            "踪燕约莺盟，无计留春住。",
            "伤春倦旅。",
            "趁暗绿稀红，扁舟短棹，载酒送春去。"
        ],
        "notes": "",
        "id": "609cf60a31c56c824515a6864735bff7"
    },
    {
        "author": "陈允平",
        "dynasty": "宋",
        "type": "词",
        "rhythmic": "早梅芳・喜迁莺",
        "title": "",
        "preface": "",
        "paragraphs": [
            "凤钗横，鸾带绕。",
            "独步鸳鸯沼。",
            "阑干斜倚，自打精神对花笑。",
            "贴衣琼佩冷，衬袜金莲小。",
            "卷香茵缥缈，舞袖称纤妙。",
            "梦初成，欢未了。",
            "明日青门道。",
            "离云别雨，脉脉无情画堂晓。",
            "柳边国骄马去，翠阁空凝眺。",
            "渐春风、绿愁江上草。"
        ],
        "notes": "",
        "id": "85520b3c0dd8cd0f7b7fe0a4e360e203"
    },
    {
        "author": "陈允平",
        "dynasty": "宋",
        "type": "词",
        "rhythmic": "早梅芳・喜迁莺",
        "title": "",
        "preface": "",
        "paragraphs": [
            "柳初妍，花渐好。",
            "可恨行期到。",
            "落梅香尽，澹月朦胧微照。",
            "风帘银烛暗，露幕金花小。",
            "纵离歌缓唱，残角又霜晓。",
            "琐窗前，秦吉了。",
            "促上长安道。",
            "扬鞭西去，几点稀星尚云表。",
            "去程疑是梦，宿酒昏情抱。",
            "凤楼空，琼箫声渐杳。"
        ],
        "notes": "",
        "id": "81ee8ba6ac8535e48c9b9d0396ea44b2"
    },
    {
        "author": "陈允平",
        "dynasty": "宋",
        "type": "词",
        "rhythmic": "明月引・江城梅花引",
        "title": "",
        "preface": "",
        "paragraphs": [
            "雨馀芳草碧萧萧。",
            "暗春潮。",
            "荡双桡。",
            "紫凤青鸾，旧梦带文箫。",
            "绰约佩环风不定，云欲堕，六铢香，天外飘。",
            "相思为谁兰恨销。",
            "渺湘魂、无处招。",
            "素纨犹在，真真意、还倩谁描。",
            "舞镜空圆，羞对月明宵。",
            "镜里心心心里月，君去矣，旧东风，新画桥。"
        ],
        "notes": "",
        "id": "4a08038fa6043564eaf6e2e37326a524"
    },
    {
        "author": "陈允平",
        "dynasty": "宋",
        "type": "词",
        "rhythmic": "昼锦堂",
        "title": "",
        "preface": "",
        "paragraphs": [
            "上苑寒收，西塍雨歇，东风是处花柳。",
            "步锦笼纱，依旧五陵台沼。",
            "绣帘珠箔金翠袅，琐窗雕槛青红斗。",
            "频回首。",
            "茶灶酒垆，春时几番携手。",
            "知否。",
            "人渐老。",
            "嗟眼为花狂，肩为诗瘦。",
            "唤醒乡心，无奈数声啼鸟。",
            "秉烛清游嫌夜短，采香新意输年少。",
            "归来好。",
            "皈趁故园池阁，绿阴芳草。"
        ],
        "notes": "",
        "id": "4965a74f82703210b934026a13d7f00e"
    },
    {
        "author": "陈允平",
        "dynasty": "宋",
        "type": "词",
        "rhythmic": "暗香",
        "title": "",
        "preface": "",
        "paragraphs": [
            "霁天秋色。",
            "正倚楼待月，谁伴横笛。",
            "涨绿浮空，闲数河星手堪摘。",
            "弥望澄光练净，分付与、玄晖才笔。",
            "烟溆阔，云远波平，归鸟趁风席。",
            "南国。",
            "信音寂。",
            "怅雁渚渡闲，鹭汀沙积。",
            "藓碑露泣。",
            "时拊遗踪暗嗟忆。",
            "人事空随逝水。",
            "今古但、双流一碧。",
            "待办取、蓑共笠，小舟泛得。"
        ],
        "notes": "",
        "id": "f95c812193ccda14ec2ebf486f2fb26b"
    },
    {
        "author": "陈允平",
        "dynasty": "宋",
        "type": "词",
        "rhythmic": "月上海棠",
        "title": "",
        "preface": "",
        "paragraphs": [
            "游丝弄晚，卷帘看处，燕重来时候。",
            "正秋千亭榭，锦窠春透。",
            "梦回褪浴华清，凝温泉、绛绡微皱。",
            "芳阴底，人立东风，露华如昼。",
            "宜酒。",
            "啼香泪薄，醉玉痕深，与春同瘦。",
            "想当年金谷，步帷初绣。",
            "彩云影里徘徊，娇无语、夜寒归后。",
            "莺窗晓，花间重携素手。"
        ],
        "notes": "",
        "id": "1b0948357dfe9abfdcc9b6ddaa2f4a06"
    },
    {
        "author": "陈允平",
        "dynasty": "宋",
        "type": "词",
        "rhythmic": "月中行・月宫春",
        "title": "",
        "preface": "",
        "paragraphs": [
            "鬓云斜插映山红。",
            "春里澹香融。",
            "自携纨扇出帘栊。",
            "意欲扑飞虫。",
            "蔷薇架下偏宜酒，纤纤手、自引金锺。",
            "倦歌佯醉倚东风。",
            "愁在落花中。"
        ],
        "notes": "",
        "id": "3c70ee585a9844327988586942a3ec90"
    },
    {
        "author": "陈允平",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "烟漠漠，湖外绿杨堤。",
            "满地落花春雨后，一帘飞絮夕阳西。",
            "梁燕落香泥。",
            "流水恨，和泪入桃溪。",
            "鹦鹉洲边鹦鹉恨，杜鹃枝上杜鹃啼。",
            "归思越凄凄。"
        ],
        "notes": "",
        "id": "4bf2487cf0471c6fa385730efaf7eefd"
    },
    {
        "author": "陈允平",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "娇滴滴，聪隽在秋波。",
            "六幅香裙拖细縠，一钩尘袜翦轻罗。",
            "春意动人多。",
            "临宝鉴，石黛拂修蛾。",
            "燕子楼头蝴蝶梦，桃花扇底竹枝歌。",
            "杨柳月婆娑。"
        ],
        "notes": "",
        "id": "8878215ff436fccee01be511d661f758"
    },
    {
        "author": "陈允平",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "欲晴又雨雨还晴。",
            "时节又清明。",
            "红杏墙头燕语，碧桃枝上莺声。",
            "轻衫短帽，扁舟小棹，几度旗亭。",
            "斗草踏青天气，买花载酒心情。"
        ],
        "notes": "",
        "id": "6500c07a4a0614ea2ec3dd8478966b08"
    },
    {
        "author": "陈允平",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "长江浩渺山明秀。",
            "宛转西风惊客袖。",
            "相逢才系柳边舟，相别又倾花下酒。",
            "怪得新来诗骨瘦。",
            "都在秋娘相识后。",
            "一天明月照相思，芦荻汀洲霜满首。"
        ],
        "notes": "",
        "id": "fb0a42b43e047fe7f83cbb4655bff018"
    },
    {
        "author": "陈允平",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "江南春信早，问谁是、百花魁。",
            "过揽桂褰蓉，纫兰采菊，独许寒梅。",
            "阳和渐回涧底，向水西、先放一枝开。",
            "潇洒纤琼瘦玉，化工月翦云裁。",
            "诗催。",
            "付与雪襟怀。",
            "消得暗香来。",
            "算知心惟有，青松瘦竹，白石苍苔。",
            "年年上林胜赏，拈清芳、蘸入紫金杯。",
            "须信和羹未晚，岁寒聊自徘徊。"
        ],
        "notes": "",
        "id": "9177a1105c7b366f617c080e12dccca0"
    },
    {
        "author": "陈允平",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "爱吟休问瘦，为诗句、几凭阑。",
            "有可画亭台，宜春帐箔，如寄身闲。",
            "胸中四时胜景，小蓬莱、幻出五云间。",
            "一掬苹香暗沼，半梢松影虚坛。",
            "相看。",
            "倦羽久知还。",
            "回首鹭盟寒。",
            "记步屧寻云，呼灯听雨，越岭吴峦。",
            "幽情未应共懒，把周郎旧曲谱新翻。",
            "帘外垂杨自舞，为君时按弓弯。"
        ],
        "notes": "",
        "id": "b906f5548e3d21974997e6cd3aef64c2"
    },
    {
        "author": "陈允平",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "杜鹃声渐老，过花信、几番风。",
            "爱翠幄笼晴，文梭扬暖，阑槛青红。",
            "新妆步摇未稳，捧心娇、乍入馆娃宫。",
            "消得金壶万朵，护风帘幄重重。",
            "匆匆。",
            "少小忆相逢。",
            "诗鬓已成翁。",
            "且持杯秉烛，天香院落，同赏芳秾。",
            "花应怕春去早，尽迟迟、待取绿阴浓。",
            "拼却花前醉也，梦随蝴蝶西东。"
        ],
        "notes": "",
        "id": "aff78a9f7ee239b2bcab92d151766afc"
    },
    {
        "author": "陈允平",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "片片花飞。",
            "风前疏树，雪后残枝。",
            "剗地多情，带将明月，来伴书帏。",
            "岁寒心事谁知。",
            "向篱落、微斜半敧。",
            "添得闲愁，酒将阑处，吟未成时。"
        ],
        "notes": "",
        "id": "28a71bd55fa4fae3d4033d0619dd090b"
    },
    {
        "author": "陈允平",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "菊谢东篱。",
            "问梅开未，先问南枝。",
            "两蕊三花，松边傍石，竹外临溪。",
            "尊前暗忆年时。",
            "算笛里、关情是伊。",
            "何逊风流，林逋标致，一二联诗。"
        ],
        "notes": "",
        "id": "56c4258e3faae576ef06acb9f1e96de6"
    },
    {
        "author": "陈允平",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "沁月凝霜。",
            "精神好处，曾悟花光。",
            "带雪煎茶，和冰酿酒，聊润枯肠。",
            "看花小立疏廊。",
            "道是雪、如何恁香。",
            "几度巡檐，一枝清瘦，疑在蓬窗。"
        ],
        "notes": "",
        "id": "d8782ed19451234d263dc1520b05a3d1"
    },
    {
        "author": "陈允平",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "藓迹苔痕。",
            "香浮砚席，影蘸吟尊。",
            "雪正商量，同云淡淡，微月昏昏。",
            "孤山往事谁论。",
            "但招得、逋仙断魂。",
            "客里相逢，数枝驿路，千树江村。"
        ],
        "notes": "",
        "id": "4d49a2f496ae6e50c94b7eda5c601554"
    },
    {
        "author": "陈允平",
        "dynasty": "宋",
        "type": "词",
        "rhythmic": "桂枝香",
        "title": "",
        "preface": "",
        "paragraphs": [
            "残蝉乍歇。",
            "又乱叶打窗，蛩韵凄切。",
            "寂寞天香院宇，露凉时节。",
            "乘鸾扇底婆娑影，幻清虚、广寒宫阙。",
            "小山秋重，千岩夜悄，举尊邀月。",
            "甚赋得、仙标道骨。",
            "倩谁捣玄霜，犹未成屑。",
            "回首蓝桥路迥，梦魂飞越。",
            "雕阑翠甃金英满，洒西风、非雨非雪。",
            "惜花心性，输他少年，等闲攀折。"
        ],
        "notes": "",
        "id": "c979653a32877de39b39a2a818566d42"
    },
    {
        "author": "陈允平",
        "dynasty": "宋",
        "type": "词",
        "rhythmic": "氐州第一",
        "title": "",
        "preface": "",
        "paragraphs": [
            "闲倚江楼，凉生半臂，天高过雁来小。",
            "紫芡波寒，青芜烟澹，南浦云帆缥缈。",
            "潮带离愁，去冉冉、夕阳空照。",
            "寂寞东篱，白衣人远，渐黄花老。",
            "见说西湖鸥鹭少。",
            "孤山路、醉魂飞绕。",
            "荻蟹初肥，莼鲈更美，尽酒怀诗抱。",
            "待南枝、春信早。",
            "巡檐对梅花索笑。",
            "月落乌啼，渐霜天、钟残梦晓。"
        ],
        "notes": "",
        "id": "b3f70eb03559ae311bcb09bdb2c7d211"
    },
    {
        "author": "陈允平",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "晓莺啼醒春愁，粉香独步千红地。",
            "庭闲散缟，林空翦雪，鸥惊鹤避。",
            "妒月魂凄，行云梦冷，温柔乡闭。",
            "渐黄昏院落，清明时候，东风里、无情泪。",
            "织翠玲珑叶底。",
            "倚阑人、玉龙休吹。",
            "残妆微洗，芳心微露，昭阳睡起。",
            "恨结连环，舞停双佩，水晶如意。",
            "倩蜂媒、聘取琼花，细与向、尊前比。"
        ],
        "notes": "",
        "id": "30909a5661415017cb570cc4efc19033"
    },
    {
        "author": "陈允平",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "杜鹃啼老春愁，泪痕吹作胭脂雨。",
            "飞花乱点，东风枝上，红翔翠翥。",
            "丹穴鸣初，碧梧栖未，凄凉山坞。",
            "怅琼姬梦远，玉箫声断，孤鸾影、对谁舞。",
            "林下风光自许。",
            "算何必、玉京瑶圃。",
            "阑干醉倚，游尘香散，芳菲无主。",
            "经院僧眠，月楼钟静，欲飞还驻。",
            "待青松、化尽苍龙头角，共乘云去。"
        ],
        "notes": "",
        "id": "6b226c50015489b9843542a28838215a"
    },
    {
        "author": "陈允平",
        "dynasty": "宋",
        "type": "词",
        "rhythmic": "永遇乐",
        "title": "",
        "preface": "",
        "paragraphs": [
            "玉腕笼寒，翠阑凭晓，莺调新簧。",
            "暗水穿苔，游丝度柳，人静芳昼长。",
            "云南归雁，楼西飞燕，去来惯认炎凉。",
            "王孙远，青青草色，几回望断柔肠。",
            "蔷薇旧约，尊前一笑，等闲孤负年光。",
            "斗草庭空，抛梭架冷，帘外风絮香。",
            "伤春情绪，惜花时候，日斜尚未成妆。",
            "闻嬉笑，谁家女伴，又还采桑。"
        ],
        "notes": "",
        "id": "428d23825445e36a9200f3f7c1552f96"
    },
    {
        "author": "陈允平",
        "dynasty": "宋",
        "type": "词",
        "rhythmic": "汉宫春",
        "title": "",
        "preface": "",
        "paragraphs": [
            "春满芝田，正鹤飞空霭，龟引清涟。",
            "祥云满谷缥缈，非雾非烟。",
            "莺花燕柳，占年年、三月长安。",
            "天气好，新声暖响，东风十二雕阑。",
            "葱蒨兽炉香袅，映金貂玉佩，绿鬓朱颜。",
            "何妨买花载酒，日日湖边。",
            "烟光万顷，恁清闲、才是神仙。",
            "芳昼永，珠帘静卷，悠然相对南山。"
        ],
        "notes": "",
        "id": "168d7bfb006b3a8a2d6c1b819ed03294"
    },
    {
        "author": "陈允平",
        "dynasty": "宋",
        "type": "词",
        "rhythmic": "汉宫春",
        "title": "",
        "preface": "",
        "paragraphs": [
            "帘卷苍云，爱初翔凤尾，忽驾虬枝。",
            "青青岁寒自保，越样清奇。",
            "参天溜雨，带疏苔、密藓芳蕤。",
            "天赋与，凌霜傲雪，臞然山泽风姿。",
            "他年楝梁共许，记雪山巫峡，曾赋新诗。",
            "庭前可人翠幄，葱蒨烟霏。",
            "高标劲节，有青松、绿竹心知。",
            "来试倚，摩挲黛色，一尊相祝齐眉。"
        ],
        "notes": "",
        "id": "14d4416749dacc9edfcbcbd944d5caff"
    },
    {
        "author": "陈允平",
        "dynasty": "宋",
        "type": "词",
        "rhythmic": "汉宫春",
        "title": "",
        "preface": "",
        "paragraphs": [
            "开尽荼䕷，正桑云麦浪，天气如秋。",
            "南园露梢半坼，金粟丝头。",
            "温香傍酒，尽多娇、不识春愁。",
            "莺院悄，轻阴弄晚，何人堪伴清游。",
            "偏爱紫蕤黄袅，想金壶胜赏，依旧扬州。",
            "花前夜阑醉后，斜月当楼。",
            "翻阶句好，记玄晖、此日风流。",
            "双鬓改，一枝帽底，如今应为花羞。"
        ],
        "notes": "",
        "id": "d61640eef5c33be025624bf8c8d195b1"
    },
    {
        "author": "陈允平",
        "dynasty": "宋",
        "type": "词",
        "rhythmic": "江城子",
        "title": "",
        "preface": "",
        "paragraphs": [
            "东风吹恨上眉弯。",
            "燕初还。",
            "杏花残。",
            "帘里春深，帘外雨声寒。",
            "拾翠芳期孤负却，空脉脉，倚阑干。",
            "流苏香重玉连环。",
            "绕屏山。",
            "宝筝闲。",
            "泪薄鲛绡，零露湿红兰。",
            "瘦却舞腰浑可事，银蹀躞，半阑珊。"
        ],
        "notes": "",
        "id": "fe4303ac63d89490cc7404d7e5de4889"
    },
    {
        "author": "陈允平",
        "dynasty": "宋",
        "type": "词",
        "rhythmic": "法曲献仙音",
        "title": "",
        "preface": "",
        "paragraphs": [
            "油幕收尘。",
            "素纨招月，一枕苹香微度。",
            "枕玉牙床，浣冰金斛，薰风夜凉窗户。",
            "渐睡醒、明河暗，芭蕉几声雨。",
            "对谁语。",
            "念徽容已成憔悴，心期误。",
            "归计欲成又阻。",
            "寂寞燕楼空，想弓弯、眉黛慵妩。",
            "泪墨愁笺，纵回文，难写情素。",
            "便山遥水邈，几度梦魂飞去。"
        ],
        "notes": "",
        "id": "65cbcec728df88e3b05b002ec70dd655"
    },
    {
        "author": "陈允平",
        "dynasty": "宋",
        "type": "词",
        "rhythmic": "法曲献仙音",
        "title": "",
        "preface": "",
        "paragraphs": [
            "风箨晴暄，昼桐阴早，燕阁新香时度。",
            "沁月楼台，带山城郭，西湖翠娇红妩。",
            "甚爱此闲中趣，寻盟旧鸥鹭。",
            "共容与。",
            "倚阑干、静看飞絮。",
            "吟啸里，帘卷暖烟霁雨。",
            "向一碧波璃，几东风、呼棹来去。",
            "秀玉芳兰，伴丝簧、庭院笑语。",
            "渐梅霖清润，喜近槐扉初暑。"
        ],
        "notes": "",
        "id": "5b33a2025a4aaa42fd73703f6e959945"
    },
    {
        "author": "陈允平",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "睡起朦腾小篆香。",
            "素纨轻度玉肌凉。",
            "竹深荷净少炎光。",
            "雨过乱蝉嘶古柳，日斜双鹭立闲塘。",
            "更将心事自商量。"
        ],
        "notes": "",
        "id": "fa0a509d7a96d1a952cce6b3b3b71986"
    },
    {
        "author": "陈允平",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "十二珠帘绣带垂。",
            "柳烟迷暗楚江涯。",
            "自携玉笛凭丹梯。",
            "写恨鸾笺凝粉泪，踏青鸳袜溅金泥。",
            "落红深处乱莺啼。"
        ],
        "notes": "",
        "id": "bd6f76ef3b62b4ccb0381141b606bbea"
    },
    {
        "author": "陈允平",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "柳底征鞍花底车。",
            "两行香泪湿红襦。",
            "别来莺燕已春馀。",
            "梳洗楼台愁独倚，笙歌庭院醉谁扶。",
            "卷帘闲看玉储胥。"
        ],
        "notes": "",
        "id": "1f48213d00e820cd0a90b4484585076c"
    },
    {
        "author": "陈允平",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "六幅蒲帆晓渡平。",
            "一江星斗渐西倾。",
            "离家才是两三程。",
            "浦外野花如唤客，树头春鸟自呼名。",
            "五云深处锦官城。"
        ],
        "notes": "",
        "id": "eebd40e11259661b32593a9d9c76921b"
    },
    {
        "author": "陈允平",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "斗鸭阑干燕子飞。",
            "一堤春水漾晴晖。",
            "女郎何处踏青归。",
            "生色鞋儿销凤稳，碧罗衫子唾花微。",
            "后期应待牡丹时。"
        ],
        "notes": "",
        "id": "7efdac9e3a440b7de2a1be87d7254a27"
    },
    {
        "author": "陈允平",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "双倚妆楼宝髻垂。",
            "佩环依约下瑶池。",
            "鬓边斜插碧蝉儿。",
            "不嫁东风苏小恨，未圆明月柳娘悲。",
            "舞休愁叠缕金衣。"
        ],
        "notes": "",
        "id": "4a3818181d79aca1b199633e8c7b5fb2"
    },
    {
        "author": "陈允平",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "宝镜奁开素月空。",
            "晚妆慵结绣芙蓉。",
            "殢人娇语更憁憁。",
            "倦浴金莲轻衫步，捧笙玉笋半当胸。",
            "枕痕又露一丝红。"
        ],
        "notes": "",
        "id": "d7e9cd2c57f240f2b9d000f4d54f1694"
    },
    {
        "author": "陈允平",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "约臂金圆隐绛缯。",
            "枕痕斜印曲花藤。",
            "玉肌娇软莹如冰。",
            "护日帘栊迷晓梦，舞风琼佩弄秋声。",
            "倦妆鸾鉴不忺凭。"
        ],
        "notes": "",
        "id": "f75896a979fbfc3bb4701b4b4862f7f1"
    },
    {
        "author": "陈允平",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "一枕华胥梦不成。",
            "碧筒香润玉醪倾。",
            "日长花影过池亭。",
            "雪藕臂寒鹦较怯，采菱歌发鹭频惊。",
            "白苹洲上雨初晴。"
        ],
        "notes": "",
        "id": "a2cf7f8ff10387a0b4820b683b60045c"
    },
    {
        "author": "陈允平",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "自别萧郎锦帐寒。",
            "凤楼日日望平安。",
            "杏花枝上露才乾。",
            "眉皱但嫌钿翠堕，臂销惟觉钏金宽。",
            "薄情杨柳殢征鞍。"
        ],
        "notes": "",
        "id": "405275ee2452d78c0e505f16dc367564"
    },
    {
        "author": "陈允平",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "杨柳烟深五凤楼。",
            "绣帘风扬玉梭球。",
            "夜寒谁伴锦香篝。",
            "残月情圆晓梦，落花无语诉春愁。",
            "宝笙偷按小梁州。"
        ],
        "notes": "",
        "id": "495f58fad64ec7989e7d259f88cb84a7"
    },
    {
        "author": "陈允平",
        "dynasty": "宋",
        "type": "词",
        "rhythmic": "浪淘沙慢",
        "title": "",
        "preface": "",
        "paragraphs": [
            "暮烟愁，鸦归古树，雁过空堞。",
            "南浦牙樯渐发。",
            "阳关歌尽半阕。",
            "便恨入回肠千万结。",
            "长亭柳、寸寸攀折。",
            "望日下长安近，莫遣鳞鸿成闲绝。",
            "凄切。",
            "去帆浪远江阔。",
            "怅顿解连环，西窗下、对烛频哽咽。",
            "叹百岁光阴，几度离别。",
            "翠销粉竭。",
            "信乍圆易散，彩云明月。",
            "浙水吴山重重叠。",
            "流苏帐、阳台梦歇。",
            "暗尘锁、孤鸾秦镜缺。",
            "羞人问、怕说相思，正满院杨花，落尽东风雪。"
        ],
        "notes": "",
        "id": "754331ff793768e7c285c82f5df3395f"
    },
    {
        "author": "陈允平",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "凤城春浅。",
            "寒压花梢颤。",
            "有约不来梁上燕。",
            "十二绣帘空卷。",
            "去年共倚秋千。",
            "今年独倚阑干。",
            "误了海棠时候，不成直待花残。"
        ],
        "notes": "",
        "id": "9d6c8ff56ca05dbe8065fc305f658e4a"
    },
    {
        "author": "陈允平",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "自别春风情意恻。",
            "秦筝不理香尘积。",
            "去跃青骢游上国。",
            "归未得。",
            "何如莫向尊前识。",
            "薄幸高阳花酒客。",
            "迷云恋雨青楼侧。",
            "金屋空闲双凤席。",
            "离怀适。",
            "银台烛泪成行滴。"
        ],
        "notes": "",
        "id": "6284a923615b19fd431816801ce16115"
    },
    {
        "author": "陈允平",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "日转花梢春已昼。",
            "双蛾曲理遥山秀。",
            "百草偏输羞不斗。",
            "随人后。",
            "无情自折金丝柳。",
            "秋水盈盈娇欲溜。",
            "六么倦舞弓弯袖。",
            "偷摘青梅推病酒。",
            "俳徊久。",
            "一双燕子归时候。"
        ],
        "notes": "",
        "id": "cb94ecfd72db9922e8f9455ba3627ec7"
    },
    {
        "author": "陈允平",
        "dynasty": "宋",
        "type": "词",
        "rhythmic": "渡江云",
        "title": "",
        "preface": "",
        "paragraphs": [
            "青青江上草，片帆浪暖，初泊渡头沙。",
            "翠筇便瘦倚，问酒垂杨，影里那人家。",
            "东风未许，漫媚妩、轻试铅华。",
            "飘佩环、玉波秋莹，双髻绿堆鸦。",
            "空嗟。",
            "赤阑桥畔，暗约琴心，傍秋千影下。",
            "夜渐分、西窗愁对，烟月笼纱。",
            "离情暗逐春潮去，南浦恨、风苇烟葭。",
            "肠断处，门前一树桃花。"
        ],
        "notes": "",
        "id": "18710a0b9262087738b6d5dbc8509e0e"
    },
    {
        "author": "陈允平",
        "dynasty": "宋",
        "type": "词",
        "rhythmic": "渡江云",
        "title": "",
        "preface": "",
        "paragraphs": [
            "桐花寒食近，青门紫陌，不禁绿杨烟。",
            "正长眉仙客，来向人间，听鹤语溪泉。",
            "清和天气，为栽培、种玉心田。",
            "莺昼长，一尊芳酒，容与看芝山。",
            "庭闲。",
            "东风榆荚，夜雨苔痕，满地欲流钱。",
            "爱墙阴、成蹊桃李，春自无言。",
            "殷勤晓鹊凭檐喜，丹凤下、红药阶前。",
            "兰砌晓，香飘舞袖斓斒。"
        ],
        "notes": "",
        "id": "735265e7421b9ac4de29520ecdc23042"
    },
    {
        "author": "陈允平",
        "dynasty": "宋",
        "type": "词",
        "rhythmic": "渡江云",
        "title": "",
        "preface": "",
        "paragraphs": [
            "三神山路杳，六鳌驾浪，幻境□西湖。",
            "水连天四远，翠台如鼎，簇簇小浮图。",
            "烟沈雾迥，怪蜃楼、飞入清虚。",
            "秋夜长，一轮蟾素，渐渐出云衢。",
            "遥看寒光金镜，皓彩明珰，正人间三五。",
            "总输与、鸥眠葑蓼，鹭立菰蒲。",
            "笙歌唤醒鱼龙睡，向贝阙、争取明珠。",
            "清梦断，西风醉宿冰壶。"
        ],
        "notes": "",
        "id": "1eec9d436a0edc3cb34269def00b4581"
    },
    {
        "author": "陈允平",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "槐影连阴，竹光抟露，小荷新绿浮园。",
            "簟纹如浪，绡帐碧笼烟。",
            "回合溪桥一曲，初雨过、流水溅溅。",
            "阑干外，沙鸥野鸟，飞过钓鱼船。",
            "浮生，同幻境，眼空四海，迹寄三椽。",
            "但随天、休问我后谁前。",
            "要识渊明琴趣，真真意、都在无弦。",
            "薰风里，纶巾羽扇，一枕北窗眠。"
        ],
        "notes": "",
        "id": "bd2c9c883b966da4ecd682a773ad8455"
    },
    {
        "author": "陈允平",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "目断江横，相思字、难凭雁足。",
            "从别后、倦歌慵绣，悄无拘束。",
            "烟柳翠迷星眼恨，露桃红沁霞腮肉。",
            "傍琐窗、终日对文枰，翻新局。",
            "频暗把，归期卜。",
            "芳草恨，阑干曲。",
            "谢多情海燕，伴愁华屋。",
            "明月自圆双蝶梦，彩云空伴孤鸾宿。",
            "任画帘、不卷玉钩闲，扬花扑。"
        ],
        "notes": "",
        "id": "6d761e4092920dcdcabfa74604eed46a"
    },
    {
        "author": "陈允平",
        "dynasty": "宋",
        "type": "词",
        "rhythmic": "满路花・促拍满路花",
        "title": "",
        "preface": "",
        "paragraphs": [
            "寒轻菊未残，春小梅初破。",
            "兽炉闲拨尽，松明火。",
            "青毡锦幄，四壁新妆裹。",
            "重暖香篝，绣被拥银屏，彩鸾空伴云卧。",
            "相思何处，梦入蓝桥左。",
            "归期还细数，愁眉锁。",
            "薄情孤雁，不向楼西过。",
            "故人应怪我。",
            "怪我无书，有书还倩谁呵。"
        ],
        "notes": "",
        "id": "99411509935492d37c3900c5066d3a7c"
    },
    {
        "author": "陈允平",
        "dynasty": "宋",
        "type": "词",
        "rhythmic": "满路花・促拍满路花",
        "title": "",
        "preface": "",
        "paragraphs": [
            "离歌泣断云，别舞愁飞雪。",
            "凤皇台上望，琼箫绝。",
            "钗分玉燕，寸寸回肠折。",
            "碧空归雁阔。",
            "犹有疏梅，岁寒独伴高节。",
            "鲛绡罗帕，泪洒胭脂血。",
            "悠悠江上水，天连接。",
            "朱楼遍倚，万里空情切。",
            "此恨凭谁说。",
            "天若有情，料天须有区别。"
        ],
        "notes": "",
        "id": "e2a0f104d81a336133de047bcf1dabb5"
    },
    {
        "author": "陈允平",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "莺语愁春，海棠风里胭脂雨。",
            "酒怀慵举。",
            "闲扑亭前絮。",
            "漠漠斜阳，截断愁来路。",
            "凭阑伫。",
            "满怀离苦。",
            "分付楼南鼓。"
        ],
        "notes": "",
        "id": "4aca91b1e81e264133e7b9365b8b0488"
    },
    {
        "author": "陈允平",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "分袂情怀，快风一箭轻帆举。",
            "暮烟云浦。",
            "芳草斜阳路。",
            "输与闲鸥，朝暮潮来去。",
            "空凝伫。",
            "小桥樊素。",
            "金屋春深处。"
        ],
        "notes": "",
        "id": "82c28b204fa7ae2615fbc059f580d073"
    },
    {
        "author": "陈允平",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "别后长亭，翠芜寂寞分襟地。",
            "雁书空寄。",
            "归梦频东里。",
            "一曲秋风，写尽渊明意。",
            "凝情际。",
            "雨襟烟袂。",
            "都是黄花泪。"
        ],
        "notes": "",
        "id": "9a741e6d757e545b68af179122728541"
    },
    {
        "author": "陈允平",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "眉叶颦愁，泪痕红透兰襟润。",
            "雁声将近。",
            "须带平安信。",
            "独倚江楼，落叶风成阵。",
            "情怀闷。",
            "蝶随蜂趁。",
            "满地黄花恨。"
        ],
        "notes": "",
        "id": "7973fac95f6db4d8f52246b398dacdbe"
    },
    {
        "author": "陈允平",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "柳丝挽得秋光住。",
            "肠断驿亭离别处。",
            "斜阳一片水边楼，红叶满天江上路。",
            "来鸿去雁知何数。",
            "欲问归期朝复暮。",
            "晚风亭院倚阑干，两岸芦花飞雪絮。"
        ],
        "notes": "",
        "id": "adb91c8e3870373368a477838effaab0"
    },
    {
        "author": "陈允平",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "西园斗结秋千了。",
            "日漾游丝烟外袅。",
            "小桥杨柳色初浓，别院海棠花正好。",
            "粉墙低度莺声巧。",
            "薄薄轻衫宜短帽。",
            "便拚日日醉芳菲，未必春风留玉貌。"
        ],
        "notes": "",
        "id": "acb93720360f1a21fcdb6d47893a4c0d"
    },
    {
        "author": "陈允平",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "万花丛底曾抬目。",
            "澹雅梳妆娇已足。",
            "夜来鹦鹉梦中人，春去琵琶江上曲。",
            "双鸾碧重钗头玉。",
            "裙曳湘罗浮浅绿。",
            "东风一醉买蛾眉，为拚明珠三万斛。"
        ],
        "notes": "",
        "id": "ee8d352d825e075071310278b154fcf6"
    },
    {
        "author": "陈允平",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "粉销香减红兰泪。",
            "总是文君初别意。",
            "春风织就闷情怀，夜月砌成愁况未。",
            "迢迢归梦频东里。",
            "堪恨洛阳花渐已。",
            "斜阳日日自相思，三十六陂芳草地。"
        ],
        "notes": "",
        "id": "572e26bfbaa447d41f03ee071cda60d4"
    },
    {
        "author": "陈允平",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "东风跃马长安道。",
            "一树樱桃花谢了。",
            "别来千里梦频归，醉里五更愁不到。",
            "江南两岸无名草。",
            "雨遍莓苔生嫩葆。",
            "玉楼人远绿腰闲，帘幕深沈双燕老。"
        ],
        "notes": "",
        "id": "2938f0a7e5c70d75428a8bb614610133"
    },
    {
        "author": "陈允平",
        "dynasty": "宋",
        "type": "词",
        "rhythmic": "玲珑四犯",
        "title": "",
        "preface": "",
        "paragraphs": [
            "金屋春深，似灼灼娉婷，真真娇艳。",
            "洗净铅华，依旧曲眉丰脸。",
            "犹记舞歇凉州，渐缥缈、碧云缭乱。",
            "白玉环、宝镜偷换。",
            "别后甚时重见。",
            "鸾帏凤席鸳鸯荐。",
            "但空馀、蕙芳兰茜。",
            "天涯柳色青青恨，不入东风眼。",
            "惆怅二十四桥，任落絮、飞花乱点。",
            "奈翠屏、一枕云雨梦，谁惊散。"
        ],
        "notes": "",
        "id": "2de9fff3faa8b37c17b25fb22a360c52"
    },
    {
        "author": "陈允平",
        "dynasty": "宋",
        "type": "词",
        "rhythmic": "琐窗寒",
        "title": "",
        "preface": "",
        "paragraphs": [
            "禁烛飞烟，东风插柳，万家千户。",
            "梨花院落，数点弄晴纤雨。",
            "傍秋千、红云半湿，画帘燕子商春语。",
            "数十年南北，西湖倦客，曲江行旅。",
            "日暮。",
            "花深处。",
            "对修竹弹棋，戏评格五。",
            "携尊共约，诗酒云朋月侣。",
            "念旧游、九陌香尘，倡条冶叶还在否。",
            "踏青归，醉宿兰舟，枕藉黄金俎。"
        ],
        "notes": "",
        "id": "6ccc933c29f108d3a4a904da575d9968"
    },
    {
        "author": "陈允平",
        "dynasty": "宋",
        "type": "词",
        "rhythmic": "瑞鹤仙",
        "title": "",
        "preface": "",
        "paragraphs": [
            "故庐元负郭。",
            "爱树色参差，湖光渺漠。",
            "楼危万山落。",
            "俯阑干十二，亸檐飞角。",
            "花娇柳弱。",
            "映轻黄、浅黛依约。",
            "与沙鸥、共结新盟，伴我醉眠醒酌。",
            "萧散云根石上，瀹茗松泉，注书芸阁。",
            "莺窥燕幕。",
            "檐外竹、圃中药。",
            "念耕烟钓雪，已成活计，一任风波自恶。",
            "但无心、万事由天，梦中更乐。"
        ],
        "notes": "",
        "id": "d0a35a9ae1d079992ec37e38cec0e251"
    },
    {
        "author": "陈允平",
        "dynasty": "宋",
        "type": "词",
        "rhythmic": "瑞鹤仙",
        "title": "",
        "preface": "",
        "paragraphs": [
            "燕归帘半卷。",
            "正漏约琼签，笙调玉琯。",
            "蛾眉画来浅。",
            "甚春衫懒试，夜灯慵翦。",
            "香温梦暖。",
            "诉芳心、芭蕉未展。",
            "渺双波、望极江空，二十四桥凭遍。",
            "葱茜。",
            "银屏彩凤，雾帐金蝉，旧家坊院。",
            "烟花弄晚。",
            "芳草恨，断魂远。",
            "对东风无语，绿阴深处，时见飞红数片。",
            "算多情、尚有黄鹂，向人睍睆。"
        ],
        "notes": "",
        "id": "cef5c89a44865d49ea8a228926db6a01"
    },
    {
        "author": "陈允平",
        "dynasty": "宋",
        "type": "词",
        "rhythmic": "瑞龙吟",
        "title": "",
        "preface": "",
        "paragraphs": [
            "长安路。",
            "还是燕乳莺娇，度帘迁树。",
            "层楼十二阑干，绣帘半卷，相思处处。",
            "漫凭伫。",
            "因念彩云初到，琐窗琼户。",
            "梨花犹却春寒，翠羞粉怨，尊前解语。",
            "空有章台烟柳，瘦纤仍似，宫腰飞舞。",
            "憔悴暗觉文园，双鬓非故。",
            "闲拈断叶，重托殷勤句。",
            "频回首、河桥素约，津亭归步。",
            "恨逐芳尘去。",
            "眩醉眼尽，游丝乱绪。",
            "肠结愁千缕。",
            "深院静，东风落红如雨。",
            "画屏梦绕，一篝香絮。"
        ],
        "notes": "",
        "id": "92aa296991af420833cfee233e1a7bf2"
    },
    {
        "author": "陈允平",
        "dynasty": "宋",
        "type": "词",
        "rhythmic": "瑞龙吟",
        "title": "",
        "preface": "",
        "paragraphs": [
            "双溪墅。",
            "重见种玉锄云，采花研露。",
            "遥知绿野芳浓，锦堂燕子，迎门共舞。",
            "近前语。",
            "还问去年山馆，旧经行处。",
            "西风鸿水边上，惊千里苑，梅英乍吐。",
            "几度月昏霜晓，望驰天北，驿传湘渚。",
            "冷艳暗香春寒，剗地清苦。",
            "看看翠幄，青子江头路。",
            "才收尽、蛮烟瘴雨，初回轻暑。",
            "便忆南园趣。",
            "唤人况有，多情杜宇。",
            "此计非迟暮。",
            "都付与、和羹功成归去。",
            "海榴院落，长逢重午。"
        ],
        "notes": "",
        "id": "e4203726e6f850e8da3ff8381eaf3819"
    },
    {
        "author": "陈允平",
        "dynasty": "宋",
        "type": "词",
        "rhythmic": "疏影",
        "title": "",
        "preface": "",
        "paragraphs": [
            "千峰翠玉。",
            "送孤云伴我，罗窗清宿。",
            "拂晓凭虚，春碧生寒，衣单瘦倚筇竹。",
            "东风不解吹愁醒，但芳草、溪城南北。",
            "认雾鬟，遥锁修颦，眉妩为谁愁独。",
            "江上轻鸥似识，背昭亭两两，飞破晴渌。",
            "一片苍烟，隔断家山，梦绕石窗萝屋。",
            "相看不厌朝还暮，算几度、赤阑干曲。",
            "待倩诗、收拾归来，写作卧游屏幅。"
        ],
        "notes": "",
        "id": "fc850c515d7af15151b9c286c04714b1"
    },
    {
        "author": "陈允平",
        "dynasty": "宋",
        "type": "词",
        "rhythmic": "百字令・念奴娇",
        "title": "",
        "preface": "",
        "paragraphs": [
            "凝云冱晓，正シ花才积，荻絮初残。",
            "华表翩跹何处鹤，爱吟人在孤山。",
            "冻解苔铺，冰融沙甃，谁凭玉勾阑。",
            "茸衫毡帽，冷香吹上吟鞍。",
            "将次柳际琼销，梅边粉瘦，添做十分寒。",
            "闲踏轻澌来荐菊，半潭新涨微澜。",
            "水北峰峦，城阴楼观，留向月中看。",
            "巘云深处，好风飞下晴湍。"
        ],
        "notes": "",
        "id": "87235d2e590075b906d9ffc83be21b67"
    },
    {
        "author": "陈允平",
        "dynasty": "宋",
        "type": "词",
        "rhythmic": "相思引",
        "title": "",
        "preface": "",
        "paragraphs": [
            "金谷园林锦绣香。",
            "踏青挑菜又相将。",
            "凤台人远，离思入三湘。",
            "花著雨添红粉重，柳随风曳碧丝长。",
            "薄情鸾燕，春去怎商量。"
        ],
        "notes": "",
        "id": "570786a82033073a3cb8b5ed105aac4a"
    },
    {
        "author": "陈允平",
        "dynasty": "宋",
        "type": "词",
        "rhythmic": "祝英台近",
        "title": "",
        "preface": "",
        "paragraphs": [
            "待春来，春又到，花底自徘徊。",
            "春浅花迟，携酒为春催。",
            "可堪碧小红微，黄轻紫艳，东风外、妆点池台。",
            "且衔杯。",
            "无奈年少心情，看花能几回。",
            "春自年年，花自为春开。",
            "是他春为花愁，花因春瘦，花残后、人未归来。"
        ],
        "notes": "",
        "id": "648cd1a44e78a670d4c47f0fd91c442b"
    },
    {
        "author": "陈允平",
        "dynasty": "宋",
        "type": "词",
        "rhythmic": "秋蕊香",
        "title": "",
        "preface": "",
        "paragraphs": [
            "晚酌宜城酒暖。",
            "玉软嫩红潮面。",
            "醉中窈窕度娇眼。",
            "不识愁深恨浅。",
            "绣窗一缕香绒线。",
            "击双燕。",
            "海棠满地夕阳远。",
            "明月笙歌别院。"
        ],
        "notes": "",
        "id": "28faed32c51647dbc0724f781bd66c21"
    },
    {
        "author": "陈允平",
        "dynasty": "宋",
        "type": "词",
        "rhythmic": "秋霁",
        "title": "",
        "preface": "",
        "paragraphs": [
            "千顷玻璃，远送目斜阳，渐下林阒。",
            "题叶人归，采菱舟散，望中水天一色。",
            "碾空桂魄。",
            "玉绳低转云无迹。",
            "有素鸥，闲伴夜深，呼棹过环碧。",
            "相思万里，顿隔婵媛，几回琼台，同驻鸾翼。",
            "对西风、恁谁问取，人间那得有今夕。",
            "应笑广寒宫殿窄。",
            "露冷烟淡，还看数点残星，两行新雁，倚楼横笛。"
        ],
        "notes": "",
        "id": "fb710a52c326ef02ea9cc494c9dcfdf4"
    },
    {
        "author": "陈允平",
        "dynasty": "宋",
        "type": "词",
        "rhythmic": "糖多令・唐多令",
        "title": "",
        "preface": "",
        "paragraphs": [
            "休去采芙蓉。",
            "秋江烟水空。",
            "带斜阳、一片征鸿。",
            "欲顿闲愁无顿处，都著在两眉峰。",
            "心事寄题红。",
            "画桥流水东。",
            "断肠人、无奈秋浓。",
            "回首层楼归去懒，早新月、挂梧桐。"
        ],
        "notes": "",
        "id": "ec667cb759ac259fc3e3305a2a618d89"
    },
    {
        "author": "陈允平",
        "dynasty": "宋",
        "type": "词",
        "rhythmic": "糖多令・唐多令",
        "title": "",
        "preface": "",
        "paragraphs": [
            "明月可中庭。",
            "萧萧络纬声。",
            "画阑秋、千树吹香。",
            "玉宇无尘凉似水，销不尽、许多清。",
            "欲醉醉还醒。",
            "欲吟吟未成。",
            "拈金英、三嗅微馨。",
            "应有乘鸾天上女，随风露、下青冥。"
        ],
        "notes": "",
        "id": "d41fb37d67dffd2a7daa8fefc94e2d6e"
    },
    {
        "author": "陈允平",
        "dynasty": "宋",
        "type": "词",
        "rhythmic": "糖多令・唐多令",
        "title": "",
        "preface": "",
        "paragraphs": [
            "何处是秋风。",
            "月明霜露中。",
            "算凄凉、未到梧桐。",
            "曾向垂虹桥上看，有几树、水边枫。",
            "客路怕相逢。",
            "酒浓愁更浓。",
            "数归期、犹是秋冬。",
            "欲寄相思无好句，聊折赠、雁来红。"
        ],
        "notes": "",
        "id": "d3a96de4dd28eec2722f8ab952a7aac5"
    },
    {
        "author": "陈允平",
        "dynasty": "宋",
        "type": "词",
        "rhythmic": "红林擒近",
        "title": "",
        "preface": "",
        "paragraphs": [
            "三万六千顷，玉壶天地寒。",
            "庾岭封的皪，淇园折琅玕。",
            "漠漠梨花烂漫，纷纷柳絮飞残。",
            "直疑潢潦惊翻，斜风溯狂澜。",
            "对此频胜赏，一醉饱清欢。",
            "呼䣔童翦韭，和冰先荐春盘。",
            "怕东风吹散，留尊待月，倚阑莫惜今夜看。"
        ],
        "notes": "",
        "id": "740017b12aeaf1cd627328b5191a55b1"
    },
    {
        "author": "陈允平",
        "dynasty": "宋",
        "type": "词",
        "rhythmic": "红林擒近",
        "title": "",
        "preface": "",
        "paragraphs": [
            "飞絮迷芳意，落梅销暗香。",
            "皓鹤泪空碧，白鸥避寒塘。",
            "妨它踏青斗草，便放晓日东窗。",
            "先自懒弄晨妆。",
            "谁奈靓笙簧。",
            "望帘寻酒市，看钓认渔乡。",
            "控持紫燕，芹泥未上雕梁。",
            "想梁园谢馆，群花较晚，但陪玉树频举觞。"
        ],
        "notes": "",
        "id": "c7e906f793a9781519a465b5667096cb"
    },
    {
        "author": "陈允平",
        "dynasty": "宋",
        "type": "词",
        "rhythmic": "红罗袄",
        "title": "",
        "preface": "",
        "paragraphs": [
            "别来书渐少，家远梦徒归。",
            "念去燕来鸿，愁随秋到，旧盟新约，心与天知。",
            "楚江上、木落林稀。",
            "西风尚隔心期。",
            "水阔草离离。",
            "更皓月照影伤悲。"
        ],
        "notes": "",
        "id": "0185a911dd14614b617543d5adb572aa"
    },
    {
        "author": "陈允平",
        "dynasty": "宋",
        "type": "词",
        "rhythmic": "绕佛阁",
        "title": "",
        "preface": "",
        "paragraphs": [
            "暮烟半敛。",
            "云护澹月，斜照楼馆。",
            "春夜偏短。",
            "一床耿耿，孤灯晃帏幔。",
            "玉壶漏满。",
            "天外渐觉，归雁声远。",
            "离思凄婉。",
            "重怀执手，东风翠苹岸。",
            "料想凤楼人，倦绣回文停彩线。",
            "憔悴泪积，香销娇粉面。",
            "叹暗老年光，隙驹流箭。",
            "梦中空见。",
            "漫惹起相思，芳意迷乱。",
            "锦笺重向纱窗展。"
        ],
        "notes": "",
        "id": "c6c554c318357a5838441eb8ae6566c5"
    },
    {
        "author": "陈允平",
        "dynasty": "宋",
        "type": "词",
        "rhythmic": "绛都春",
        "title": "",
        "preface": "",
        "paragraphs": [
            "秋千倦倚，正海棠半坼，不耐春寒。",
            "殢雨弄晴，飞梭庭院绣帘闲。",
            "梅妆欲试芳情懒。",
            "翠颦愁入眉弯。",
            "雾蝉香冷，霞绡泪搵，恨袭湘兰。",
            "悄悄池台步晚。",
            "任红薰杏靥，碧沁苔痕。",
            "燕子未来，东风无语又黄昏。",
            "琴心不度春云远。",
            "断肠难托啼鹃。",
            "夜深犹倚，垂杨二十四阑。"
        ],
        "notes": "",
        "id": "6dfd94c7ebeaf016322be52fa79972e6"
    },
    {
        "author": "陈允平",
        "dynasty": "宋",
        "type": "词",
        "rhythmic": "绮寮怨",
        "title": "",
        "preface": "",
        "paragraphs": [
            "满院荼䕷开尽，杜鹃啼梦醒。",
            "记晓月、绿水桥边，东风又、折柳旗亭。",
            "蒙茸轻烟草色，疏帘净、乱织罗带青。",
            "对一尊、别酒初斟，征衫上、点滴香泪盈。",
            "几度恨沉断云，飞鸾何处，连环尚结双琼。",
            "一曲琵琶，湓江上、惯曾听。",
            "依依翠屏香冷，听夜雨、动离情。",
            "春深小楼，无心对锦瑟、空涕零。"
        ],
        "notes": "",
        "id": "1124a51efaf5a4fdf4cf126596cec140"
    },
    {
        "author": "陈允平",
        "dynasty": "宋",
        "type": "词",
        "rhythmic": "绮罗香",
        "title": "",
        "preface": "",
        "paragraphs": [
            "雁宇苍寒，蛩疏翠冷，又是凄凉时候。",
            "小揭珠帘，夜润唾花罗皱。",
            "饶晓鹭、独立衰荷，溯归燕、尚栖残柳。",
            "想黄花，羞涩东篱，断无新句到重九。",
            "孤檠清梦易觉，肠断唐宫旧曲，声迷官漏。",
            "滴入愁心，秋似玉楼人瘦。",
            "烟槛外、催落梧桐，带西风、乱捎鸳甃。",
            "记画檐，灯影沈沈，共裁春夜韭。"
        ],
        "notes": "",
        "id": "d7051bbf2574946ea46f5f7aac82c231"
    },
    {
        "author": "陈允平",
        "dynasty": "宋",
        "type": "词",
        "rhythmic": "花犯",
        "title": "",
        "preface": "",
        "paragraphs": [
            "报南枝、东风试暖，萧萧甚情味。",
            "乱琼雕缀。",
            "幻姑射精神，玉蕊佳丽。",
            "寿阳宴罢妆台倚。",
            "眉颦羞鹊喜。",
            "念误却、何郎归去，清香空翠被。",
            "溪松径竹素知心，青青岁寒友，甘同憔悴。",
            "渐画角，严城上、雁霜惊坠。",
            "烟江暮、佩环未解，愁不到、独醒人梦里。",
            "但恨绕、六桥明月，孤山云畔水。"
        ],
        "notes": "",
        "id": "0fed776a845b9c4f719b7a30abf5e7c7"
    },
    {
        "author": "陈允平",
        "dynasty": "宋",
        "type": "词",
        "rhythmic": "芳草渡・系裙腰",
        "title": "",
        "preface": "",
        "paragraphs": [
            "芳草渡。",
            "渐迤逦分飞，鸳俦凤侣。",
            "洒一枝香泪，梨花寂寞春雨。",
            "惜别情思苦。",
            "匆匆深盟诉。",
            "翠浪远，六幅蒲帆，缥缈东去。",
            "远顾。",
            "夕阳冉冉，恨逐潮回南浦路。",
            "漫空念、归来燕子，双栖旧庭户。",
            "市桥细柳，尚不减、少年张绪。",
            "渐瘦损，懒照秦鸾对舞。"
        ],
        "notes": "",
        "id": "866136e73ee98418775d419cd9797497"
    },
    {
        "author": "陈允平",
        "dynasty": "宋",
        "type": "词",
        "rhythmic": "荔枝香近・荔枝香",
        "title": "",
        "preface": "",
        "paragraphs": [
            "脸霞香销粉薄，泪偷泫。",
            "叆叆金兽，沈水微薰，人帘绿树春阴，糁径红英风卷。",
            "芳草怨碧，王孙渐远。",
            "锦屏梦回，恍觉云雨散。",
            "玉瑟无心理，懒醉琼花宴。",
            "宝钗翠滑，一缕青丝为君翦。",
            "别情谁更排遣。"
        ],
        "notes": "",
        "id": "67730714b60203be931a94c3da0b4b6e"
    },
    {
        "author": "陈允平",
        "dynasty": "宋",
        "type": "词",
        "rhythmic": "荔枝香近・荔枝香",
        "title": "",
        "preface": "",
        "paragraphs": [
            "杜宇声声频唤，春渐去。",
            "暗碧柳色依依，湖上迷青雾。",
            "残香净冼红兰，昨夜朱铅雨。",
            "金泥帐底，双虬自沈乳。",
            "天际，渐迤逦片帆南浦。",
            "一笑蔷薇，别后酒杯慵举。",
            "江上琵琶，莫遣东风误鹦鹉。",
            "泪拥通宵蜡炬。"
        ],
        "notes": "",
        "id": "741a2e93af62e592d29b04738b1d133e"
    },
    {
        "author": "陈允平",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "银城远枕清江曲。",
            "汀洲尽画蒹葭绿。",
            "君上木兰舟。",
            "妾愁双凤楼。",
            "角声何处发。",
            "月浸溪桥雪。",
            "独自倚阑看。",
            "风飘襟袖寒。"
        ],
        "notes": "",
        "id": "8a1f704e1ab7a26b0de77fbc03e0b9a2"
    },
    {
        "author": "陈允平",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "杏花枝上莺声嫩。",
            "凤屏倦倚人初困。",
            "金兽莫添香。",
            "香浓情转伤。",
            "云沉归雁杳。",
            "绿涨江南草。",
            "独倚夕阳楼。",
            "双帆何处舟。"
        ],
        "notes": "",
        "id": "6c024b099f2cb07341150fae9c14a18c"
    },
    {
        "author": "陈允平",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "春波浮渌，小隐桃溪路。",
            "烟雨正林塘，翠不碍、锦鳞来去。",
            "芹香藻腻，偏爱鲤花肥，檐影下，柳阴中，逐浪吹萍絮。",
            "宫沟泉滑，怕有题红句。",
            "钩饵已忘机，都付与、人间儿女。",
            "濠梁兴在，鸥鹭笑人痴。",
            "三湘梦，五湖心，云水苍茫处。"
        ],
        "notes": "",
        "id": "bde41c73603a0ef0bc75d210e6f52971"
    },
    {
        "author": "陈允平",
        "dynasty": "宋",
        "type": "词",
        "rhythmic": "蕙兰芳引",
        "title": "",
        "preface": "",
        "paragraphs": [
            "虹雨乍收，楚天霁、乱飞秋鹜。",
            "渐草色衰残，墙外土花暗绿。",
            "故山鹤怨，流水自、菊篱茅屋。",
            "日暮诗吟就，澹墨闲题修竹。",
            "更忆飘蓬，霜绨风葛，几度凉燠。",
            "叹归去来兮，何日甬东一曲。",
            "黄芦满望，白云在目。",
            "但月明月长夜，伴人清独。"
        ],
        "notes": "",
        "id": "fe45dfffdbe97073c4c1b7c8f332dd30"
    },
    {
        "author": "陈允平",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "玉奁香细流苏暖。",
            "寒日花梢短。",
            "翠罗尘暗缕金销。",
            "□□东□华屋、自藏娇。",
            "当时携手鸳鸯径。",
            "一笑蔷薇影。",
            "如今眉黛镇愁封。",
            "欲问归期消息、望宾鸿。"
        ],
        "notes": "",
        "id": "550d21273bd98ace96273d4e4afea15b"
    },
    {
        "author": "陈允平",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "彩云别后房栊悄。",
            "愁立西风晓。",
            "倚阑无语对黄花。",
            "惆怅玉郎应在、楚江涯。",
            "钿筝空贮芳尘满。",
            "寂寞朱弦断。",
            "夜来一点帐前灯。",
            "频吐银花双烬、照罗屏。"
        ],
        "notes": "",
        "id": "bba58908314bf7e7988cd413f510e08b"
    },
    {
        "author": "陈允平",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "疏林远带寒山小。",
            "月落霜天晓。",
            "棹歌初发浦烟中。",
            "自叹疏狂踪迹、似萍蓬。",
            "江边衰柳迷津堠。",
            "归兴浓於酒。",
            "断烟流水自寒塘。",
            "十里蒹葭、鸥鹭两三双。"
        ],
        "notes": "",
        "id": "8aec7c20b0bf44b7fd54ea71e5bc2c00"
    },
    {
        "author": "陈允平",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "夕阳楼上都凭遍。",
            "柳下风吹面。",
            "强搴罗袖倚重门。",
            "懒傍玉台鸾镜、暗尘昏。",
            "离情脉脉如飞絮。",
            "此恨凭谁语。",
            "一天明月一江云。",
            "云外月明、应照凤楼人。"
        ],
        "notes": "",
        "id": "0f8d0495af8243694e3c3f4981d94cbc"
    },
    {
        "author": "陈允平",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "春衫薄薄寒犹恋。",
            "芳草连天远。",
            "嫩红和露入桃腮。",
            "柳外东边楼阁、燕飞来。",
            "霓裳一曲凭谁按。",
            "错□□重看。",
            "金虬闲暖麝檀煤。",
            "银烛替人垂泪、共心灰。"
        ],
        "notes": "",
        "id": "a6fa02ebac98ea9e76c7d206b05c53da"
    },
    {
        "author": "陈允平",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "楼上钟残人渐定。",
            "庭户沉沉，月落梧桐井。",
            "闷倚琐窗灯炯炯。",
            "兽香闲伴银屏冷。",
            "淅沥西风吹雁影。",
            "一曲胡笳，别后谁堪听。",
            "誓海盟山虚话柄。",
            "凭书问著无言应。"
        ],
        "notes": "",
        "id": "98f5e679a9044db479e0c0bf23d84968"
    },
    {
        "author": "陈允平",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "落尽樱桃春去后。",
            "舞絮飞绵，扑簌穿帘牖。",
            "异别情怀愁对酒。",
            "翠条折赠劳亲手。",
            "绣幕深沉寒尚透。",
            "雨雨晴晴，妆点西湖秀。",
            "怅望章台愁转首。",
            "画阑十二东风旧。"
        ],
        "notes": "",
        "id": "4baf55da546bf685b5ba731a45273d4a"
    },
    {
        "author": "陈允平",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "寂寞长亭人别后。",
            "一把垂丝，乱拂闲轩牖。",
            "三月春光浓似酒。",
            "传怀莫放纤纤手。",
            "金缕依依红日透。",
            "舞彻东风，不减蛮腰秀。",
            "扑鬓杨花如白首。",
            "少年张绪心如旧。"
        ],
        "notes": "",
        "id": "0bb127e669fbeea85bfe2220fc5f34b6"
    },
    {
        "author": "陈允平",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "墙外秋千花影后。",
            "环兽金悬，暗绿笼朱牖。",
            "为怯轻寒犹殢酒。",
            "同心共结怀纤手。",
            "粉袖盈盈香泪透。",
            "蹙损双眉，懒画遥山秀。",
            "柔弱风条低拂首。",
            "渭城歌舞春如旧。"
        ],
        "notes": "",
        "id": "574d4d296c0f4c331e2977e0b4178cf3"
    },
    {
        "author": "陈允平",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "谢了梨花寒食后。",
            "翦翦轻寒，晓色侵书牖。",
            "寂寞幽斋惟酌酒。",
            "柔条恨结东风手。",
            "浅黛娇黄春色透。",
            "薄雾轻烟，远映苏堤秀。",
            "目断章台愁举首。",
            "故人应似青青旧。"
        ],
        "notes": "",
        "id": "c84e3e949867eb7f1a47d00f9dbb5494"
    },
    {
        "author": "陈允平",
        "dynasty": "宋",
        "type": "词",
        "rhythmic": "西平乐慢・西平乐",
        "title": "",
        "preface": "",
        "paragraphs": [
            "泛梗飘萍，入山登陆，迢递雾迥烟赊。",
            "漠漠蒹葭，依依杨柳，天涯总是愁遮。",
            "叹寂寞尘埃满眼，梦逐孤云缥缈，春潮带雨，鸥迎远溆，雁别平沙。",
            "寒食梨花素约，肠断处，对景暗伤嗟。",
            "晚钟烟寺，晨鸡月店，征褐萧疏，破帽敧斜。",
            "忆几度、微吟马上，长啸舟中，惯踏新丰巷陌，旧酒犹香，憔悴东风自岁华。",
            "重忆少年，樱桃渐熟，松粉初黄，短楫欢呼，日日江南，烟村八九人家。"
        ],
        "notes": "",
        "id": "cd989a37fd6e03008c07976ae350d82f"
    },
    {
        "author": "陈允平",
        "dynasty": "宋",
        "type": "词",
        "rhythmic": "西河",
        "title": "",
        "preface": "",
        "paragraphs": [
            "形胜地。",
            "西陵往事重记。",
            "溶溶王气满东南，英雄闲起。",
            "凤游何处古台空，长江缥缈无际。",
            "石头城上试倚。",
            "吴襟楚带如系。",
            "乌衣巷陌几斜阳，燕闲旧垒。",
            "后庭玉树委歌尘，凄凉遗恨流水。",
            "买花问酒锦绣市。",
            "醉新亭、芳草千里。",
            "梦醒觉非今世。",
            "对三山、半落青天，数点白鹭，飞来西风里。"
        ],
        "notes": "",
        "id": "3c985b7957ecfd87644be3357c4c3598"
    },
    {
        "author": "陈允平",
        "dynasty": "宋",
        "type": "词",
        "rhythmic": "西湖明月引・江城梅花引",
        "title": "",
        "preface": "",
        "paragraphs": [
            "朝回花底晓星明。",
            "瑞烟凝。",
            "暖风轻。",
            "修禊湔裙，时节又闻莺。",
            "绰约岸桃堤柳近，波万顷，碧琉璃，镜样平。",
            "仙翁佩襟秋水清。",
            "渺莲舟，浮翠瀛。",
            "御楼香近，东风里、吹下青冥。",
            "鲛撷围红，春在牡丹屏。",
            "日正迟迟人正酒，画帘外，一声声，卖放生。"
        ],
        "notes": "",
        "id": "062a48637ceac5a46cfec40111127499"
    },
    {
        "author": "陈允平",
        "dynasty": "宋",
        "type": "词",
        "rhythmic": "解语花",
        "title": "",
        "preface": "",
        "paragraphs": [
            "鳌峰溯碧，贝阙缘云，桂魄寒光射。",
            "凤檐鸳瓦。",
            "星河际、缥缈绣帘高下。",
            "笙箫奏雅。",
            "爱雪柳、蛾儿笑把。",
            "琼佩摇、珠翠盈盈，迤逦飘兰麝。",
            "陆地金莲照夜。",
            "富绮罗妆艳，春态容冶。",
            "笼纱鞍帕。",
            "香尘过、禁陌宝车骄马。",
            "游人静也。",
            "东风里、万红初谢。",
            "沉醉归、残角霜天，渐落梅声罢。"
        ],
        "notes": "",
        "id": "5573427cb143d0ede8739e5e93fa13ef"
    },
    {
        "author": "陈允平",
        "dynasty": "宋",
        "type": "词",
        "rhythmic": "解蹀躞",
        "title": "",
        "preface": "",
        "paragraphs": [
            "岸柳飘残黄叶，尚学纤腰舞。",
            "谢他终日，亭前伴羁旅。",
            "无奈历历寒蝉，为谁唤老西风，伴人吟苦。",
            "闷无绪。",
            "记得芙蓉江上，萧娘旧相遇。",
            "如今憔悴，黄花惯风雨。",
            "把酒东望家山，醉来一沉闲窗，梦随秋去。"
        ],
        "notes": "",
        "id": "9cc11f359754e7d613e18316128c1d57"
    },
    {
        "author": "陈允平",
        "dynasty": "宋",
        "type": "词",
        "rhythmic": "解连环",
        "title": "",
        "preface": "",
        "paragraphs": [
            "寸心谁托。",
            "望潇湘暮碧，水遥云邈。",
            "自绣带、同翦合欢，奈鸳枕梦单，凤帏寒薄。",
            "澹月梨花，别后伴、情怀萧索。",
            "念伤春渐懒，病酒未忺，两愁无药。",
            "魂销翠兰紫若。",
            "任钗沉鬓影，香沁眉角。",
            "怅画阁、尘满妆台，但玉佩依然，宝筝闲却。",
            "旧约无凭，误共赏、西园桃萼。",
            "正天涯、数声杜宇，断肠院落。"
        ],
        "notes": "",
        "id": "f3d36bd075c0aac3dea21b873a3ba372"
    },
    {
        "author": "陈允平",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "嫩寒侵帐弄微霜。",
            "客泪不成行。",
            "料得黄花憔悴，何日赋归装。",
            "楼独倚，漏声长。",
            "暗情伤。",
            "凄凉况味，一半悲秋，一半思乡。"
        ],
        "notes": "",
        "id": "561f109ee37ecee042695eff111baacf"
    },
    {
        "author": "陈允平",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "绿云凤髻不忺盘。",
            "情味胜思酸。",
            "晓色露桃烟杏，空照脸霞丹。",
            "花渐老，径苔闲。",
            "锦斓斑。",
            "怨红一叶，流水东风，好去人间。"
        ],
        "notes": "",
        "id": "56013150cf5fab5f4b1885565abb17f6"
    },
    {
        "author": "陈允平",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "风不定。",
            "吹漾一帘波影。",
            "归燕无期春正永。",
            "海棠眠未醒。",
            "筝雁别来谁整。",
            "好梦不堪重省。",
            "闲看鸳鸯交素颈。",
            "凭阑襟袖冷。"
        ],
        "notes": "",
        "id": "79056329f605fcbd64b1c6c31f5da630"
    },
    {
        "author": "陈允平",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "春又晚。",
            "枝上绿深红浅。",
            "燕语呢喃明似翦。",
            "采香人渐远。",
            "草色池塘碧软。",
            "丝竹谁家坊院。",
            "拂拂和风初著扇。",
            "蜂情愁不展。"
        ],
        "notes": "",
        "id": "4fa1e7598c286d739b0e257e230bf011"
    },
    {
        "author": "陈允平",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "春欲去。",
            "无计得留春住。",
            "纵著天涯浑柳絮。",
            "春归还有路。",
            "恨煞多情杜宇。",
            "愁煞无情风雨。",
            "春自悠悠人自苦。",
            "莺花谁是主。"
        ],
        "notes": "",
        "id": "530fc76c758756ae13ffca9da8f0d927"
    },
    {
        "author": "陈允平",
        "dynasty": "宋",
        "type": "词",
        "rhythmic": "过秦楼",
        "title": "",
        "preface": "",
        "paragraphs": [
            "翠约苹香。",
            "绿抟槐阴，隔水晚蝉声断。",
            "壶冰避暖，钏玉敧凉，倦暑懒拈歌扇。",
            "云浪缥缈鱼鳞，新月开弦，落星沉箭。",
            "恨经年闲阔，柔笺空寄，梦随天远。",
            "憔悴损、臂薄烟绡，腰宽霞缕，锦瑟暗尘侵染。",
            "韩香犹在，秦镜空圆。",
            "薄幸旧盟俱变。",
            "虚蠹春华，为谁容改芳徽，魂飞娇倩。",
            "凭危楼望断，江外青山乱点。"
        ],
        "notes": "",
        "id": "a5ba2a40f5bb91f52af6ae5668286d83"
    },
    {
        "author": "陈允平",
        "dynasty": "宋",
        "type": "词",
        "rhythmic": "过秦楼",
        "title": "",
        "preface": "",
        "paragraphs": [
            "倦听蛩砧，初抛纨扇，隔浦乱钟催晚。",
            "湘蒲簟冷，楚竹帘稀，窗下乍闻裁翦。",
            "倦柳梳烟，枯莲蘸水，芙蓉翠深红浅。",
            "对半床灯火，虚堂凄寂，近书思遍。",
            "夜漏永、玉宇尘收，银河光烂。",
            "梦断楚天空远。",
            "婆娑月树，缥缈仙香，身在广寒宫殿。",
            "无奈离愁乱织，籍酒销磨，倩花排遣。",
            "渐江空霜晓，黄芦漠漠，一声来雁。"
        ],
        "notes": "",
        "id": "b5aca514c58288fc889bc73617ba8744"
    },
    {
        "author": "陈允平",
        "dynasty": "宋",
        "type": "词",
        "rhythmic": "过秦楼",
        "title": "",
        "preface": "",
        "paragraphs": [
            "谷雨收寒，茶烟扬晓，又是牡丹时候。",
            "浮龟碧水，听鹤丹山，彩屋幔亭依旧。",
            "和气缥缈人间，满谷红云，德星呈秀。",
            "向东风种就，一亭兰茁，玉香初茂。",
            "遥想曲度娇莺，舞低轻燕，二十四帘芳昼。",
            "清溪九曲，上已风光，觞咏似山阴否。",
            "翠阁凝清，正宜瀹茗银罂，熨香金斗。",
            "看双鸾飞下，长生殿里，赐蔷薇酒。"
        ],
        "notes": "",
        "id": "3dfa24a6bf466a1f51c0ac41634d478b"
    },
    {
        "author": "陈允平",
        "dynasty": "宋",
        "type": "词",
        "rhythmic": "迎春乐",
        "title": "",
        "preface": "",
        "paragraphs": [
            "依依一树多情柳。",
            "都未识行人手。",
            "对青青、共结同心就。",
            "更共饮、旗亭酒。",
            "褥上芙蓉铺软绣。",
            "香不散、彩云春透。",
            "今岁又相逢，是燕子、归来后。"
        ],
        "notes": "",
        "id": "92509bc72cdd9f2179c0ed3cd709b818"
    },
    {
        "author": "陈允平",
        "dynasty": "宋",
        "type": "词",
        "rhythmic": "迎春乐",
        "title": "",
        "preface": "",
        "paragraphs": [
            "江湖十载疏狂迹。",
            "红尘里、倦游客。",
            "驻雕鞍、问柳东风陌。",
            "花底帽、任敧侧。",
            "斗酒百篇呼太白。",
            "傲人世、醉中一息。",
            "何日归赋来，水之南、云之北。"
        ],
        "notes": "",
        "id": "69becb3fd291112a8dd4dda720570367"
    },
    {
        "author": "陈允平",
        "dynasty": "宋",
        "type": "词",
        "rhythmic": "迎春乐",
        "title": "",
        "preface": "",
        "paragraphs": [
            "垂杨影下黄金屋。",
            "东风渐、粉香熟。",
            "恨当年、有约骖鸾速。",
            "误一枕、红云宿。",
            "带眼宽移腰似束。",
            "怪何事、褪红销绿。",
            "背面立秋千，羞人问、连环玉。"
        ],
        "notes": "",
        "id": "6efeb4833974bb2c93b4ea110bb72a52"
    },
    {
        "author": "陈允平",
        "dynasty": "宋",
        "type": "词",
        "rhythmic": "还京乐",
        "title": "",
        "preface": "",
        "paragraphs": [
            "彩鸾去，适怨清和，锦瑟谁共理。",
            "奈春光渐老，万金难买，榆钱空费。",
            "岸草烟无际。",
            "落花满地芳尘委。",
            "翠袖里，红粉溅溅，东风吹泪。",
            "任鸳帏底。",
            "宝香寒、金兽慵熏绣被，依依离别意味。",
            "琼钗暗画心期。",
            "倩啼鹃、为催行李。",
            "黯销魂，但梦逐巫山，情牵渭水。",
            "待得归来后，灯前深诉憔悴。"
        ],
        "notes": "",
        "id": "4907bf9de3e54f4eade4111a39d1e271"
    },
    {
        "author": "陈允平",
        "dynasty": "宋",
        "type": "词",
        "rhythmic": "酹江月・念奴娇",
        "title": "",
        "preface": "",
        "paragraphs": [
            "霁空虹雨，傍螀啼莎草，宿鹭汀洲。",
            "隔岸人家砧杵急，微寒先到帘钩。",
            "步幄尘高，征衫酒润，谁暖玉香篝。",
            "风灯微暗，夜长频换更筹。",
            "应是雁柱调筝，鸳梭织锦，付与两眉愁。",
            "不似尊前今夜月，几度同上南楼。",
            "红叶无情，黄花有恨，孤负十分秋。",
            "归心如醉，梦魂飞趁东流。"
        ],
        "notes": "",
        "id": "5bd8c16f2f28a5dd90f9fb8c01f38f5d"
    },
    {
        "author": "陈允平",
        "dynasty": "宋",
        "type": "词",
        "rhythmic": "酹江月・念奴娇",
        "title": "",
        "preface": "",
        "paragraphs": [
            "汉江露冷，是谁将瑶瑟，弹向云中。",
            "一曲清泠声渐杳，月高人在珠宫。",
            "晕额黄轻，涂腮粉艳，罗带织青葱。",
            "天香吹散，佩环犹自丁东。",
            "回首杜若汀洲，金钿玉镜，何日得相逢。",
            "独立飘飘烟浪远，袜尘羞溅春红。",
            "渺渺予怀，迢迢良夜，三十六陂风。",
            "九疑何处，断云飞度千峰。"
        ],
        "notes": "",
        "id": "1222ce415eadd52dc6d3a2573d548b24"
    },
    {
        "author": "陈允平",
        "dynasty": "宋",
        "type": "词",
        "rhythmic": "醉桃源・阮郎归",
        "title": "",
        "preface": "",
        "paragraphs": [
            "青青杨柳拂堤沙。",
            "溪头沽酒家。",
            "吟成醉笔走龙蛇。",
            "春风双鬓华。",
            "歌楚女，舞吴娃。",
            "轻烟笼翠霞。",
            "倦春娇困宝钗斜。",
            "绿垂云髻鸦。"
        ],
        "notes": "",
        "id": "6a4f9c1770fa1d64ef5854b49a04f52d"
    },
    {
        "author": "陈允平",
        "dynasty": "宋",
        "type": "词",
        "rhythmic": "醉桃源・阮郎归",
        "title": "",
        "preface": "",
        "paragraphs": [
            "金闺平帖被青青。",
            "宝街球路绫。",
            "晓风吹枕泪成冰。",
            "梅梢霜露零。",
            "金鸭暖，宝熏腾。",
            "晴窗粘冻蝇。",
            "梦魂空趁断云行。",
            "江山千里程。"
        ],
        "notes": "",
        "id": "9ac1a08ca2790536dfd1fed47801cf2d"
    },
    {
        "author": "陈允平",
        "dynasty": "宋",
        "type": "词",
        "rhythmic": "醉桃源・阮郎归",
        "title": "",
        "preface": "",
        "paragraphs": [
            "东风开到坼桐花。",
            "游蜂初报衙。",
            "兽环微掩是谁家。",
            "琐窗金绣纱。",
            "环佩小，领巾斜。",
            "绿云双髻鸦。",
            "佯羞无限托琵琶。",
            "笑拈萱草芽。"
        ],
        "notes": "",
        "id": "2260a1f56981e3e4ea0d607ce24543be"
    },
    {
        "author": "陈允平",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "正槐龙欲老，影动朱门，薰风帘卷。",
            "竹外人清，听秋声将转。",
            "梦草池塘，种兰庭砌，爽气生葵扇。",
            "香染黄扉，律调翠简，赏音清宴。",
            "因念南阳，碧幢烟静，纶玉宣频，辔丝催遣。",
            "带锡犀虹，宠下甘泉殿。",
            "笑指蓬莱，画舸东去，向五云葱茜。",
            "骑竹欢迎，贺家湖上，绿香红茜。"
        ],
        "notes": "",
        "id": "e7709993cf8eac8157624fe36a1636a3"
    },
    {
        "author": "陈允平",
        "dynasty": "宋",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "风萧萧。",
            "雨骚骚。",
            "风雨萧骚梧叶飘。",
            "潇湘江畔楼。",
            "云迢迢。",
            "水遥遥。",
            "云水迢遥天尽头。",
            "相思心上秋。"
        ],
        "notes": "",
        "id": "4388016d2702726db5255a6d5f0d2f10"
    },
    {
        "author": "陈允平",
        "dynasty": "宋",
        "type": "词",
        "rhythmic": "隔浦莲近拍",
        "title": "",
        "preface": "",
        "paragraphs": [
            "铅霜初褪凤葆。",
            "碧旆侵云窈。",
            "万绿伤春远，林幽乐、多禽鸟。",
            "斜阳堤畔草。",
            "游鱼闹。",
            "暗水流萍沼。",
            "翠钿小。",
            "凉亭醉倚，接罗巾、任敧倒。",
            "月明庭树，夜半鹊飞惊晓。",
            "隔岸苹乡梦渐到。",
            "吹觉。",
            "一襟风露尘表。"
        ],
        "notes": "",
        "id": "20ac4f2bda89c64144991bc4698a59dc"
    },
    {
        "author": "陈允平",
        "dynasty": "宋",
        "type": "词",
        "rhythmic": "霜叶飞",
        "title": "",
        "preface": "",
        "paragraphs": [
            "碧天如水，新蟾挂、修眉初画云表。",
            "半江枫叶自黄昏，深院砧声悄。",
            "渐凉蝶、残花梦晓。",
            "西风篱落寒螀小。",
            "背画阑依依，有数点、流萤乱扑，扇底微照。",
            "凝望渺漠平芜，蒹葭烟远，过雁远带愁到。",
            "拼教日日醉斜阳，但素琴横抱。",
            "记旧谱、归耕未了。",
            "金徽谁度凄凉调。",
            "算多少悲秋恨，恨比秋多，比秋犹少。"
        ],
        "notes": "",
        "id": "b6c26754fbccfca82cc7b5a7b45171ea"
    },
    {
        "author": "陈允平",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "月树风枝。",
            "孤山两字诗。",
            "来到十洲三岛，香得更、十分奇。",
            "阳和迟自迟。",
            "冰霜欺怎欺。",
            "且伴岁寒人醉，有移种、玉堂时。"
        ],
        "notes": "",
        "id": "2bd5686674011c6ee4280799f490b294"
    },
    {
        "author": "陈允平",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "玄霜绛雪。",
            "散作秋林缬。",
            "昨夜西风吹过，最好是、睡时节。",
            "香绝。",
            "高处折。",
            "中秋还有月。",
            "此际人间天上，是两个、广寒阙。"
        ],
        "notes": "",
        "id": "9e7ee1c6dac48b6c69ce88d5ddcd31b2"
    },
    {
        "author": "陈允平",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "凉亭背倚斜阳树。",
            "过几阵、菰蒲雨。",
            "自棹轻舟穿柳去。",
            "绿裙红袂，与花相似，撑入花深处。",
            "妾家住在鸳鸯浦。",
            "妾貌如花被花妒。",
            "折得花归娇厮觑。",
            "花心多怨，妾心多恨，胜似莲心苦。"
        ],
        "notes": "",
        "id": "01fc1c60714a693329ae21c22c038c5a"
    },
    {
        "author": "陈允平",
        "dynasty": "宋",
        "type": "词",
        "rhythmic": "风入松",
        "title": "",
        "preface": "",
        "paragraphs": [
            "西清人住水云乡。",
            "心静日偏长。",
            "闲中自乐壶天趣，笑红尘、谁是羲皇。",
            "叠嶂双溪争似，西湖雨色晴光。",
            "碧龟巢处藕花香。",
            "波影浸书床。",
            "庭前一种红兰树，薰风又、吹长瑶芳。",
            "竹外椿前舞彩，柳边槐底鸣珰。"
        ],
        "notes": "",
        "id": "640ff7a97f49065db06eaf405bfe15ed"
    },
    {
        "author": "陈允平",
        "dynasty": "宋",
        "type": "词",
        "rhythmic": "风流子",
        "title": "",
        "preface": "",
        "paragraphs": [
            "残梦绕林塘。",
            "诗添瘦、瘦不似东阳。",
            "正流水荡红，暗通幽径，嫩篁翻翠，斜映回墙。",
            "对握宝筝低度曲，销蜡靓新簧。",
            "莺懒昼长，燕闲人倦，乍亲花簟，慵引壶觞。",
            "帘栊深深地，歌尘静、芳草自碧空厢。",
            "十二画桥，一堤烟树成行。",
            "向杜鹃声里，绿杨庭院，共寻红豆，同结丁香。",
            "春已无多，祗愁风雨相妨。"
        ],
        "notes": "",
        "id": "bc49866f66ac1b94b3132afb59a940f3"
    },
    {
        "author": "陈允平",
        "dynasty": "宋",
        "type": "词",
        "rhythmic": "风流子",
        "title": "",
        "preface": "",
        "paragraphs": [
            "阑干休去倚，长亭外、烟草带愁归。",
            "正晓阴帘幕，绮罗清润，西风环佩，金玉参差。",
            "深院悄，乱蝉嘶夏木，双燕别春泥。",
            "满地残花，蝶圆凉梦，半亭落叶，蛩感秋悲。",
            "兰屏馀香在，销魂处、憔悴瘦不胜衣。",
            "谁念凤楼当日，星约云期。",
            "怅倦理鸾筝，朱弦空暗，强临鸳镜，锦带闲垂。",
            "别后两峰眉恨，千里心知。"
        ],
        "notes": "",
        "id": "8404db51464a0513fba689185b0e21f2"
    },
    {
        "author": "陈允平",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "四壁图书静不哗。",
            "里湖深处隐人家。",
            "斑衣自斗百家彩，乌帽亲裁一幅纱。",
            "新酿酒，旋烹茶。",
            "半溪霜月正梅花。",
            "前庭手种红兰树，看到春风第二芽。"
        ],
        "notes": "",
        "id": "23d31cff302a465e9cae8e70d2529830"
    },
    {
        "author": "陈允平",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "谁向瑶台品凤箫。",
            "碧虚浮动桂花秋。",
            "风从帘幕吹香远，人在阑干待月高。",
            "金粟地，蕊珠楼。",
            "佩云襟雾玉逍遥。",
            "仙娥已有玄霜约，便好骑鲸上九霄。"
        ],
        "notes": "",
        "id": "3a1759313a11b2b0c92f01b969d7b8ce"
    },
    {
        "author": "陈允平",
        "dynasty": "宋",
        "type": "词",
        "rhythmic": "黄莺儿",
        "title": "",
        "preface": "",
        "paragraphs": [
            "六波烟黛浮空远，南陌嘤嘤，乔木初迁，纱窗无眠，画阑凭晓。",
            "看并宿暗黄深，织雾金梭小。",
            "那人携酒听时，料把春来，诗梦惊觉。",
            "飞绕。",
            "翠接断桥云，绿漾新堤草。",
            "数声娇啭，婉娩如愁，调簧弄歌尖巧。",
            "随燕啅软尘低，蝶妥游丝袅。",
            "最怜舞絮飞花，唤却东风老。"
        ],
        "notes": "",
        "id": "2ceac0ebdf0b5bc7667399c4eb8cfc55"
    },
    {
        "author": "陈允平",
        "dynasty": "宋",
        "type": "词",
        "rhythmic": "齐天乐",
        "title": "",
        "preface": "",
        "paragraphs": [
            "客愁都在斜阳外，凭阑桂香吹晚。",
            "乱叶蝉哀，寒汀鹭泊，离绪并刀难翦。",
            "牙屏半掩。",
            "渐尘扑冰纨，浪收云簟。",
            "露入征衣，满襟秋思付诗卷。",
            "远思前度问酒，凤楼人共倚，归兴无限。",
            "雁影亭皋，蛩声院落，双阙明河光转。",
            "田园梦远。",
            "叹篱菊初黄，涧莼堪荐。",
            "拄笏西风，四山烟翠敛。"
        ],
        "notes": "",
        "id": "153fd74ae28396f680afe660eaac0240"
    },
    {
        "author": "陈允平",
        "dynasty": "宋",
        "type": "词",
        "rhythmic": "齐天乐",
        "title": "",
        "preface": "",
        "paragraphs": [
            "赤阑桥畔斜阳外，临江暮山凝紫。",
            "戏鼓才停，渔榔乍歇，一片芙蓉秋水。",
            "馀霞散绮。",
            "正银钥停关，画船催舣。",
            "鱼板敲残，数声初入万松里。",
            "坡翁诗梦未老，翠微楼上月，曾共谁倚。",
            "御苑烟花，宫斜露草，几度西风弹指。",
            "黄昏尽也，有眠月闲僧，醉香游子。",
            "鹫岭啼猿，唤人吟思起。"
        ],
        "notes": "",
        "id": "f7986ef6b3bb2bfb8e4d6af5a2a8cca7"
    },
    {
        "author": "陈允平",
        "dynasty": "宋",
        "type": "词",
        "rhythmic": "齐天乐",
        "title": "",
        "preface": "",
        "paragraphs": [
            "湖光祗在阑干外，凭虚远迷三楚。",
            "旧柳犹青，平芜自碧，几度朝昏烟雨。",
            "天涯倦旅。",
            "爱小却游鞭，共挥谈尘。",
            "顿觉尘清，宦情高下等风絮。",
            "芝山苍翠缥缈，黯然仙梦杳，吟思飞去。",
            "故国楼台，斜阳巷陌，回首白云何处。",
            "无心访古。",
            "对双塔栖鸦，半汀归鹭。",
            "立尽荷香，月明人笑语。"
        ],
        "notes": "",
        "id": "d94c1e815bbf7d296fe56d7e1e4194aa"
    }
]