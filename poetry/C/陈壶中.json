[
    {
        "author": "陈壶中",
        "dynasty": "宋",
        "type": "诗",
        "rhythmic": "",
        "title": "雁山",
        "preface": "",
        "paragraphs": [
            "山川秘灵迹，海近气常阴。",
            "尊者何年在，樵人去路深。",
            "云龙归绝顶，花鸟傍禅心。",
            "十八前朝寺，哀猿空夜吟。"
        ],
        "notes": "",
        "id": "48e0f2577a8fd18e713e39e0add09d23"
    },
    {
        "author": "陈壶中",
        "dynasty": "宋",
        "type": "诗",
        "rhythmic": "",
        "title": "宿连云楼",
        "preface": "",
        "paragraphs": [
            "自爱山楼宿，微吟此兴浓。",
            "凭阑最深处，见月在高峰。",
            "清唳来孤鹤，新凉生数松。",
            "葛坛名已远，何处觅仙踪。"
        ],
        "notes": "",
        "id": "f9eab74e5e7a98a57f86f704f3a494f7"
    }
]