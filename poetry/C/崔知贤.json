[
    {
        "author": "崔知贤",
        "dynasty": "唐",
        "type": "诗",
        "rhythmic": "",
        "title": "晦日宴高氏林亭",
        "preface": "",
        "paragraphs": [
            "上月河阳地，芳辰景物华。",
            "緜蛮变时鸟，照曜起春霞。",
            "柳摇风处色，梅散日前花。",
            "淹留洛城晚，歌吹石崇家。"
        ],
        "notes": "",
        "id": "25ea0b303bec5008b45461d946108d1f"
    },
    {
        "author": "崔知贤",
        "dynasty": "唐",
        "type": "诗",
        "rhythmic": "",
        "title": "上元夜效小庾体",
        "preface": "",
        "paragraphs": [
            "今夜启城𬮱，结伴戏芳春。",
            "鼓声撩乱动，风光触处新。",
            "月下多游骑，灯前饶看人。",
            "欢乐无穷已，歌舞达明晨。"
        ],
        "notes": "",
        "id": "023805228c154fef38e1bf20bcbdea94"
    },
    {
        "author": "崔知贤",
        "dynasty": "唐",
        "type": "诗",
        "rhythmic": "",
        "title": "三月三日宴王明府山亭",
        "preface": "",
        "paragraphs": [
            "京洛皇居，芳禊春余。",
            "影媚元巳，和风上除。",
            "云开翠帟，水鹜鲜居。",
            "林渚萦暎，烟霞卷舒。",
            "花飘粉蝶，藻跃文鱼。",
            "沿波式宴，其乐只且。"
        ],
        "notes": "",
        "id": "b6d859d49284dcc876af9a19ffbf6cef"
    }
]