[
    {
        "author": "陈庚生",
        "dynasty": "宋",
        "type": "诗",
        "rhythmic": "",
        "title": "超然馆弹琴夜话",
        "preface": "",
        "paragraphs": [
            "玉琴弹罢一灯青，仙鼠飞飞到客庭。",
            "道士却能谈肇论，夜深倾听有山灵。"
        ],
        "notes": "",
        "id": "c54baf6ae7c4166f0dd080e09162e26a"
    },
    {
        "author": "陈庚生",
        "dynasty": "宋",
        "type": "诗",
        "rhythmic": "",
        "title": "濯缨亭",
        "preface": "",
        "paragraphs": [
            "谁引沧洲客，行歌到此亭。",
            "萦回一水碧，巉绝两峰青。",
            "小雨吹行舰，疏梅度远汀。",
            "我无缨可濯，华髪任星星。"
        ],
        "notes": "",
        "id": "c3431f0f1109cd4edff2ef28c3890d29"
    },
    {
        "author": "陈庚生",
        "dynasty": "宋",
        "type": "诗",
        "rhythmic": "",
        "title": "谒陶隠居祠呈郎中张声华",
        "preface": "",
        "paragraphs": [
            "炼就灵丹岁月赊，药炉丹灶旋成漥。",
            "庭空响落山松子，路远香迷野草花。",
            "旧事谁能问□水，神仙今已在东华。",
            "田翁犹酹先生酒，乱纸飞钱噪暮鸦。"
        ],
        "notes": "",
        "id": "82a6745ff2a0dd0b9bd889816b7091ee"
    },
    {
        "author": "陈庚生",
        "dynasty": "宋",
        "type": "诗",
        "rhythmic": "",
        "title": "贺家湖",
        "preface": "",
        "paragraphs": [
            "风流谁似贺知章，乞得平湖任草荒。",
            "今日藕花三百亩，折来依旧属君庄。"
        ],
        "notes": "",
        "id": "d3f551b15fe8206414410dfa22b86d0c"
    }
]