[
    {
        "author": "陈庚生",
        "dynasty": "宋",
        "type": "诗",
        "rhythmic": "",
        "title": "超然馆弹琴夜话",
        "preface": "",
        "paragraphs": [
            "玉琴弹罢一灯青，仙鼠飞飞到客庭。",
            "道士却能谈肇论，夜深倾听有山灵。"
        ],
        "notes": "",
        "id": "dffa2141fe1ad976c7390be374ea014c"
    },
    {
        "author": "陈庚生",
        "dynasty": "宋",
        "type": "诗",
        "rhythmic": "",
        "title": "濯缨亭",
        "preface": "",
        "paragraphs": [
            "谁引沧洲客，行歌到此亭。",
            "萦回一水碧，巉绝两峰青。",
            "小雨吹行舰，疏梅度远汀。",
            "我无缨可濯，华髪任星星。"
        ],
        "notes": "",
        "id": "a9077c2df05117541ee6d6abc9527aeb"
    },
    {
        "author": "陈庚生",
        "dynasty": "宋",
        "type": "诗",
        "rhythmic": "",
        "title": "谒陶隠居祠呈郎中张声华",
        "preface": "",
        "paragraphs": [
            "炼就灵丹岁月赊，药炉丹灶旋成漥。",
            "庭空响落山松子，路远香迷野草花。",
            "旧事谁能问□水，神仙今已在东华。",
            "田翁犹酹先生酒，乱纸飞钱噪暮鸦。"
        ],
        "notes": "",
        "id": "92999d888b6bf2ccf14c5bc674ad7a11"
    },
    {
        "author": "陈庚生",
        "dynasty": "宋",
        "type": "诗",
        "rhythmic": "",
        "title": "贺家湖",
        "preface": "",
        "paragraphs": [
            "风流谁似贺知章，乞得平湖任草荒。",
            "今日藕花三百亩，折来依旧属君庄。"
        ],
        "notes": "",
        "id": "63b1970c707763f72a792597837cebce"
    }
]