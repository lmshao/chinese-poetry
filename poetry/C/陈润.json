[
    {
        "author": "陈润",
        "dynasty": "唐",
        "type": "诗",
        "rhythmic": "",
        "title": "宿北乐馆",
        "preface": "",
        "paragraphs": [
            "欲眠不眠夜深浅，越鸟一声空山远。",
            "庭木萧萧落叶时，溪声雨声听不辨。",
            "溪流潺潺雨习习，灯影山光满窗入。",
            "栋里不知浑是云，晓来但觉衣裳湿。"
        ],
        "notes": "",
        "id": "e7e74025c6866534ff3bca3b09d4fe06"
    },
    {
        "author": "陈润",
        "dynasty": "唐",
        "type": "诗",
        "rhythmic": "",
        "title": "东都所居寒食下作",
        "preface": "",
        "paragraphs": [
            "江南寒食早，二月杜鹃鸣。",
            "日暖山初绿，春寒雨欲晴。",
            "浴蚕当社日，改火待清明。",
            "更喜瓜田好，令人忆邵平。"
        ],
        "notes": "",
        "id": "d051dae5e6eeac2e66afaffab73365aa"
    },
    {
        "author": "陈润",
        "dynasty": "唐",
        "type": "诗",
        "rhythmic": "",
        "title": "登西灵塔",
        "preface": "",
        "paragraphs": [
            "塔庙出招提，登临碧海西。",
            "不知人意远，渐觉鸟飞低。",
            "稍与云霞近，如将日月齐。",
            "迁乔未得意，徒欲蹑云梯。"
        ],
        "notes": "",
        "id": "77b1a548244e745d90c1974d2b791179"
    },
    {
        "author": "陈润",
        "dynasty": "唐",
        "type": "诗",
        "rhythmic": "",
        "title": "送骆征君",
        "preface": "",
        "paragraphs": [
            "野人膺辟命，溪上掩柴扉。",
            "黄卷犹将去，青山岂更归。",
            "马留苔藓迹，人脱薜萝衣。",
            "他日相思处，天边望少微。"
        ],
        "notes": "",
        "id": "6dde849091752a89384984b520e366d9"
    },
    {
        "author": "陈润",
        "dynasty": "唐",
        "type": "诗",
        "rhythmic": "",
        "title": "赋得浦外虹送人",
        "preface": "",
        "paragraphs": [
            "日影化为虹，弯弯出浦东。",
            "一条微雨后，五色片云中。",
            "轮势随天度，桥形跨海通。",
            "还将饮水处，持送使车雄。"
        ],
        "notes": "",
        "id": "0184856fb49d2827a685e1d680e5ca4b"
    },
    {
        "author": "陈润",
        "dynasty": "唐",
        "type": "诗",
        "rhythmic": "",
        "title": "赋得秋河曙耿耿",
        "preface": "",
        "paragraphs": [
            "晚望秋高夜，微明欲曙河。",
            "桥成鹊已去，机罢女应过。",
            "月上殊开练，云行类动波。",
            "寻源不可到，耿耿复如何。"
        ],
        "notes": "",
        "id": "49de3dcd4c72771dd91253acb7bfd5a5"
    },
    {
        "author": "陈润",
        "dynasty": "唐",
        "type": "诗",
        "rhythmic": "",
        "title": "赋得池塘生春草",
        "preface": "",
        "paragraphs": [
            "谢公遗咏处，池水夹通津。",
            "古往人何在，年来草自春。",
            "色宜波际绿，香爱雨中新。",
            "今日青青意，空悲行路人。"
        ],
        "notes": "",
        "id": "bd80efe28be8c18fc184995642eea995"
    },
    {
        "author": "陈润",
        "dynasty": "唐",
        "type": "诗",
        "rhythmic": "",
        "title": "阙题",
        "preface": "",
        "paragraphs": [
            "丈夫不感恩，感恩宁有泪。",
            "心头感恩血，一滴染天地。"
        ],
        "notes": "",
        "id": "c526bba66f2049f8eec0d982f455c797"
    },
    {
        "author": "陈润",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "两岸杨花风作雪，一池荷叶雨成珠。",
            "暮猿啼处三声绝，寒雁归时一叶秋。",
            "一双泪滴黄河水，愿得东流入汉宫。"
        ],
        "notes": "",
        "id": "24eb748c5f07b351adc721a2fb7fa9cb"
    },
    {
        "author": "陈润",
        "dynasty": "唐",
        "type": "诗",
        "rhythmic": "",
        "title": "药（一见《宋之问集》）",
        "preface": "",
        "paragraphs": [
            "有嘉（宋作「卉」）秘神仙，君臣有礼焉。",
            "忻当苦口喻，不畏入肠偏。",
            "扁鹊功成日，神农定器然（宋作「品年」）。",
            "丹成如可待，鸡犬自闻天。",
            "（《文苑英华》三二七《花木》。",
            "此诗在宋之问《春泉洗药》后，缺姓名，据目录作陈润。",
            "）。"
        ],
        "notes": "",
        "id": "1720dae852396f7bc4a1a0045c005770"
    },
    {
        "author": "陈润",
        "dynasty": "唐",
        "type": "诗",
        "rhythmic": "",
        "title": "题潘岳六城南庄庄是源赞善处",
        "preface": "",
        "paragraphs": [
            "原公旧路唯三径，潘岳新年已二毛。",
            "（《千载佳句》卷上《人事部·闲居》）（按：《全唐诗逸》卷中误收此诗为温达作，今移正。",
            "又《全唐诗逸》卷中据《文镜秘府论》天卷录陈闰《罢官后却归旧居诗》，别作一人，实误。",
            "陈闰应即陈润，《文苑英华》卷一五七、卷二九八录润诗皆作陈闰，可证。",
            "）。"
        ],
        "notes": "",
        "id": "bbce4b6a0ef7a94d37bf380acd56321f"
    }
]