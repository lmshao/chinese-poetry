[
    {
        "author": "陈昌时",
        "dynasty": "宋",
        "type": "诗",
        "rhythmic": "",
        "title": "忆西湖",
        "preface": "",
        "paragraphs": [
            "游梦春成昨，东风感旧题。",
            "江流如汴水，柳色似隋堤。",
            "地重天王塔，山寒处士栖。",
            "最怜三月暮，愁眼为花迷。"
        ],
        "notes": "",
        "id": "960e3c8c740d6ec903e75eca2248e1a0"
    },
    {
        "author": "陈昌时",
        "dynasty": "宋",
        "type": "诗",
        "rhythmic": "",
        "title": "黄金台",
        "preface": "",
        "paragraphs": [
            "峩峩燕中台，悠悠易上水。",
            "怀哉燕昭王，招彼天下士。",
            "士贵相知深，岂为多黄金。",
            "筑台置黄金，自是君王心。"
        ],
        "notes": "",
        "id": "c83121dc1348a5983bcaea240ed907ae"
    },
    {
        "author": "陈昌时",
        "dynasty": "宋",
        "type": "诗",
        "rhythmic": "",
        "title": "周公辅别业",
        "preface": "",
        "paragraphs": [
            "同余栖隠地，只在白云根。",
            "野草行无路，孤舟入有门。",
            "已存栽竹地，不买种桃园。",
            "眼底饶苍翠，南山带北村。"
        ],
        "notes": "",
        "id": "d2ac0b1d2ae3790f33cd7888164207ea"
    },
    {
        "author": "陈昌时",
        "dynasty": "宋",
        "type": "诗",
        "rhythmic": "",
        "title": "湛江归自浙西",
        "preface": "",
        "paragraphs": [
            "尚忆沧洲旧钓舲，一瓢收尽浙江灵。",
            "鬓欺北斗怜归鹤，眼暗西风悔聚萤。",
            "蚌浦有光秋孕月，剑床留怪夜眠星。",
            "不堪雨外重回首，塔压吴山□□青。"
        ],
        "notes": "",
        "id": "955df5084acca897d9d003193fa63372"
    },
    {
        "author": "陈昌时",
        "dynasty": "宋",
        "type": "诗",
        "rhythmic": "",
        "title": "太真图",
        "preface": "",
        "paragraphs": [
            "绣帕香鞯玉履麟，侍儿扶上不胜春。",
            "如何揽辔宫阶日，却把中原踏作尘。"
        ],
        "notes": "",
        "id": "943759550ce6bd7df9bee019f10dd21d"
    },
    {
        "author": "陈昌时",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "石室无来客，闲云伴晚眠。",
            "梦添身外事，发减镜中年。",
            "小雨溪平路，牛衣业在田。",
            "剑星横照胆，归意未应全。"
        ],
        "notes": "",
        "id": "bd33a1a105a5e173d546311608182f2f"
    },
    {
        "author": "陈昌时",
        "dynasty": "宋",
        "type": "诗",
        "rhythmic": "",
        "title": "晓程",
        "preface": "",
        "paragraphs": [
            "男儿腰下带芙蓉，羞睹秦官老径松。",
            "羊胛日生寒戍鼓，马蹄风起夜楼钟。",
            "菊花憔悴三分雨，枫叶青红一半冬。",
            "只为新诗吟太早，满衣风露湿重重。"
        ],
        "notes": "",
        "id": "7ce9dc8b77e57afb20af641a53425de6"
    },
    {
        "author": "陈昌时",
        "dynasty": "宋",
        "type": "诗",
        "rhythmic": "",
        "title": "太平宴",
        "preface": "",
        "paragraphs": [
            "朝阳鸣凤马图河，雷动官僚宴泰和。",
            "万国春风酣组绶，九天明月照笙歌。",
            "红云瑞拥山呼寿，沧海恩深酒作波。",
            "元朔丹崖声教远，愿昭鸿业刻嵯峨。"
        ],
        "notes": "",
        "id": "926dcb325abf3289f43464c5ed873efd"
    },
    {
        "author": "陈昌时",
        "dynasty": "宋",
        "type": "诗",
        "rhythmic": "",
        "title": "留湖心寺",
        "preface": "",
        "paragraphs": [
            "出城五里凄无宿，清境光辉日遍曝。",
            "水仙飞结空中楼，佛香吹化莲花国。",
            "老僧坐久忘身心，夜凉恍住蛟人屋。",
            "何当使我出世愁，苔迳幽窗弄艺竹。"
        ],
        "notes": "",
        "id": "8e9bd3ef85fac686cf0b17dff791a6c3"
    }
]