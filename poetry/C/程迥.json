[
    {
        "author": "程迥",
        "dynasty": "宋",
        "type": "诗",
        "rhythmic": "",
        "title": "自题眄怡斋  其一",
        "preface": "",
        "paragraphs": [
            "乞得胶胶扰扰身，霜筠露菊便相亲。",
            "劝君莫厌羹藜藿，违己由来更病人。"
        ],
        "notes": "",
        "id": "8bad1962e9991649c2d6f331cd2a8b4b"
    },
    {
        "author": "程迥",
        "dynasty": "宋",
        "type": "诗",
        "rhythmic": "",
        "title": "自题眄怡斋  其二",
        "preface": "",
        "paragraphs": [
            "六月松风万籁寒，笙竽频到枕屏间。",
            "夜深梦绕匡庐阜，瀑布溅珠过药阑。"
        ],
        "notes": "",
        "id": "dae20c4121d47fdfccec58a958ec721c"
    },
    {
        "author": "程迥",
        "dynasty": "宋",
        "type": "诗",
        "rhythmic": "",
        "title": "自题眄怡斋  其三",
        "preface": "",
        "paragraphs": [
            "葵花已过菊花开，万里西风拂面来。",
            "问字今朝几人至，细看屐齿破苍苔。"
        ],
        "notes": "",
        "id": "a7a14559590e30d3759551268f4ffc27"
    },
    {
        "author": "程迥",
        "dynasty": "宋",
        "type": "诗",
        "rhythmic": "",
        "title": "尤美轩",
        "preface": "",
        "paragraphs": [
            "儒贤不自居，远慕六一翁。",
            "洞岩天下奇，超出滁山峰。",
            "鬰积秀和气，钟我盖世公。",
            "冰玉相辉映，盛事古无同。",
            "公今忽乘箕，而我来自东。",
            "列炬照幽远，扪萝扣玲珑。",
            "阳崖能夺景，阴岫自藏风。",
            "巉绝异状至，淙激洑流通。",
            "须臾钟磬发，乃得梵王宫。",
            "亭制亦云旧，远日增凭空。",
            "禅老霜颠毛，历历记前踪。",
            "名儒天一涯，怅仰无欢悰。",
            "诸友命之赋，万象骄莫从。",
            "异时怜湛辈，名托岘山崇。"
        ],
        "notes": "",
        "id": "3bdb4c0fccb4d748de961caca6c1cdd2"
    },
    {
        "author": "程迥",
        "dynasty": "宋",
        "type": "诗",
        "rhythmic": "",
        "title": "题玉真书院",
        "preface": "",
        "paragraphs": [
            "吴侯所筑居，密近玉真麓。",
            "翳葳秘幽奇，千载空乔木。",
            "一朝敞虚境，划见神仙躅。",
            "拄杖步危磴，远寄千里目。",
            "鹤凭子晋笙，凫举王乔足。",
            "信是隠君子，名入丹青录。",
            "冥搜得佳句，隠然可骚仆。",
            "早闻云锦溪，鸣榔到岩谷。",
            "寄我辋川图，居然媚幽独。",
            "何当櫂轻舠，飞鸟送遐瞩。"
        ],
        "notes": "",
        "id": "009db94354df4df924c3fa38db5df27c"
    }
]