[
    {
        "author": "陈韡",
        "dynasty": "宋",
        "type": "诗",
        "rhythmic": "",
        "title": "游武夷作  其一",
        "preface": "",
        "paragraphs": [
            "阆风元不隔扃扉，桑柘松筠匼匝围。",
            "溪贯一原藏曲折，山罗万象欲腾飞。",
            "仙坛起雾成丹灶，玉女披霞作彩衣。",
            "寂寂幔亭天籁息，笙箫疑向夜深归。"
        ],
        "notes": "",
        "id": "73fce3c901394ac550c47c0f79e83931"
    },
    {
        "author": "陈韡",
        "dynasty": "宋",
        "type": "诗",
        "rhythmic": "",
        "title": "游武夷作  其二",
        "preface": "",
        "paragraphs": [
            "来为群元扣右扉，香生琼宇碧油围。",
            "前驺所过风俱静，幽鸟不惊云与飞。",
            "清啸一山旋暮角，和蒸九曲未秋衣。",
            "胜游英槩真奇遇，卷入豪端放棹归。"
        ],
        "notes": "",
        "id": "e33b1bad485bdd578e443b7043c91de3"
    },
    {
        "author": "陈韡",
        "dynasty": "宋",
        "type": "诗",
        "rhythmic": "",
        "title": "武夷筑精舍",
        "preface": "",
        "paragraphs": [
            "浮世何尝有定居，惬情便可著茅庐。",
            "久知名利为缰锁，爱此溪山似画图。",
            "种菊疎篱慕陶令，栽梅浅水学林逋。",
            "只须此地延风月，休问君王乞鉴湖。"
        ],
        "notes": "",
        "id": "f3be3c7d6f396fc6b2bc956edf5f8289"
    },
    {
        "author": "陈韡",
        "dynasty": "宋",
        "type": "诗",
        "rhythmic": "",
        "title": "初夏郊行",
        "preface": "",
        "paragraphs": [
            "羽檄暂稀槐昼永，出郊远眺得神清。",
            "田间野水纵横注，林外娇鶑自在鸣。",
            "为羡僧闲逢寺饮，要知民乐遶村行。",
            "逢迎尚有山花在，见识闻香不识名。"
        ],
        "notes": "",
        "id": "e8cc19178de3d835e88ccaee000a6a3a"
    },
    {
        "author": "陈韡",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "寄语园丁勤刬草，有时病叟出看花。"
        ],
        "notes": "",
        "id": "708e80de2d788cf2704befa785030567"
    }
]