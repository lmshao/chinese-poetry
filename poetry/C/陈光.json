[
    {
        "author": "陈光",
        "dynasty": "宋",
        "type": "诗",
        "rhythmic": "",
        "title": "和朱晦翁作",
        "preface": "",
        "paragraphs": [
            "去年渭北望卿频，今日深山屐齿新。",
            "珠树香沾千涧雨，莲峰翠滴四时春。",
            "渔郎有意休相问，樵子无心可与亲。",
            "石榻盘旋忘岁月，瓶罍羞罄故人贫。"
        ],
        "notes": "",
        "id": "e071d91d66d9198d9e0955e139fe0e6d"
    },
    {
        "author": "陈光",
        "dynasty": "唐",
        "type": "诗",
        "rhythmic": "",
        "title": "题桃源僧",
        "preface": "",
        "paragraphs": [
            "桃源有僧舍，跬步异人天。",
            "花乱似无主，鹤鸣疑有仙。",
            "轩廊明野色，松桧湿春烟。",
            "定拟辞尘境，依师过晚年。"
        ],
        "notes": "",
        "id": "3f988f221b015c34446d0fc9a6eabfb6"
    },
    {
        "author": "陈光",
        "dynasty": "唐",
        "type": "诗",
        "rhythmic": "",
        "title": "题陶渊明醉石",
        "preface": "",
        "paragraphs": [
            "片石露寒色，先生遗素风。",
            "醉眠芳草合，吟起白云空。",
            "道出乾坤外，声齐日月中。",
            "我知彭泽后，千载与谁同。"
        ],
        "notes": "",
        "id": "bb3259981d23452f5a73037bf75cb4d6"
    },
    {
        "author": "陈光",
        "dynasty": "唐",
        "type": "诗",
        "rhythmic": "",
        "title": "长安新柳",
        "preface": "",
        "paragraphs": [
            "九陌云初霁，皇衢柳已新。",
            "不同天苑景，先得日边春。",
            "色浅微含露，丝轻未惹尘。",
            "一枝方欲折，归去及兹晨。"
        ],
        "notes": "",
        "id": "cf10795ec4837ff5126a971be5b5efb0"
    },
    {
        "author": "陈光",
        "dynasty": "唐",
        "type": "诗",
        "rhythmic": "",
        "title": "下第商山对绯桃",
        "preface": "",
        "paragraphs": [
            "半夜东风力，霞光一片新。",
            "细看初着雨，繁艳欲烧人。",
            "得意开当日，无言空过春。",
            "东堂失意客，归去倍伤神。",
            "（影印本《诗渊》第四册第二五二一页）。"
        ],
        "notes": "",
        "id": "d8bc098cb6ef6122fca2d2ce4f6ef45a"
    },
    {
        "author": "陈光",
        "dynasty": "唐",
        "type": "诗",
        "rhythmic": "",
        "title": "旅馆",
        "preface": "",
        "paragraphs": [
            "对坐庭梧下，风凉月色新。",
            "远砧来迥夜，孤馆未眠人。",
            "何计成他事，唯忧老此身。",
            "不知霄汉路，谁与脱凡鳞？",
            "（同前第五册第三三六八页）。"
        ],
        "notes": "",
        "id": "113410e2958290b58d8572151c8d5f5a"
    },
    {
        "author": "陈光",
        "dynasty": "唐",
        "type": "诗",
        "rhythmic": "",
        "title": "送人归新罗",
        "preface": "",
        "paragraphs": [
            "巨浸隔乡关，离城日已残。",
            "日将程共远，风与浪争难。",
            "岸尽霞光落，天光海色寒。",
            "扶桑归到后，万里梦长安。",
            "（同前第六册第四三八二页）。"
        ],
        "notes": "",
        "id": "319fbf4a4bd0c60f9406be9dd6159f59"
    },
    {
        "author": "陈光",
        "dynasty": "唐",
        "type": "诗",
        "rhythmic": "",
        "title": "送人游交趾",
        "preface": "",
        "paragraphs": [
            "挂席天涯去，想君万里心。",
            "人间无别业，海外访知音。",
            "浪歇龙涎聚，沙虚象迹深。",
            "往来应隔阔，须自惜光阴。",
            "（同前第四四四九页）。"
        ],
        "notes": "",
        "id": "15f3daaa22c076f4129576f709ffc849"
    }
]