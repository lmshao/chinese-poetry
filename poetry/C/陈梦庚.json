[
    {
        "author": "陈梦庚",
        "dynasty": "宋",
        "type": "诗",
        "rhythmic": "",
        "title": "题钱明仲汲古堂",
        "preface": "",
        "paragraphs": [
            "自一而三散万殊，学惟定力是功夫。",
            "十分谨处持槃水，万理䌷来似辘轳。",
            "痴叔床空唯易在，濂溪阁冷有图无。",
            "希天穷到渊渊地，子肯闲来拥地炉。"
        ],
        "notes": "",
        "id": "da67aaf0a35f7b02f77a7d9c55fb3c63"
    },
    {
        "author": "陈梦庚",
        "dynasty": "宋",
        "type": "诗",
        "rhythmic": "",
        "title": "初度客中有感",
        "preface": "",
        "paragraphs": [
            "越舄长吟有所思，生空照社老空痴。",
            "一千余尺拔文笔，三十六湾深墨池。",
            "人物要当天地意，溪山不欠晋唐诗。",
            "渊明子美成何事，牢落生涯寄酒巵。"
        ],
        "notes": "",
        "id": "2a6d0dcba4d90e785813c744c0ffe9b8"
    },
    {
        "author": "陈梦庚",
        "dynasty": "宋",
        "type": "诗",
        "rhythmic": "",
        "title": "灯夕",
        "preface": "",
        "paragraphs": [
            "人生能看几番灯，强倚灯花听竹声。",
            "玉管吹残梅外雪，星毬撰出雨边晴。",
            "人行香雾不知夜，儿傲饥雷看到明。",
            "梦破春风感留滞，老书移就短长檠。"
        ],
        "notes": "",
        "id": "6cf6f46e0033dde3b16d84b1fa8e1da9"
    },
    {
        "author": "陈梦庚",
        "dynasty": "宋",
        "type": "诗",
        "rhythmic": "",
        "title": "心耻奉檄",
        "preface": "",
        "paragraphs": [
            "日月孔兼孟，尘埃申与韩。",
            "合于三尺法，行矣一分宽。",
            "火伞不遮热，冰壶独枕寒。",
            "平反了无几，足迹略高安。"
        ],
        "notes": "",
        "id": "8402411dd7374a5b35efd900edcf4abf"
    },
    {
        "author": "陈梦庚",
        "dynasty": "宋",
        "type": "诗",
        "rhythmic": "",
        "title": "汉祀坛",
        "preface": "",
        "paragraphs": [
            "苔老坛荒扫不开，汉皇多欲岂仙才。",
            "乘龙人去真图失，万里空劳一使来。"
        ],
        "notes": "",
        "id": "f5ced4f651f90e78e9ec80b2c78e59a3"
    },
    {
        "author": "陈梦庚",
        "dynasty": "宋",
        "type": "诗",
        "rhythmic": "",
        "title": "仙茶灶",
        "preface": "",
        "paragraphs": [
            "尽夸六椀便仙灵，得似仙山石乳清。",
            "此水此茶须是灶，无人肯说与端明。"
        ],
        "notes": "",
        "id": "d514aa588af40f1a307c50697cfc2762"
    },
    {
        "author": "陈梦庚",
        "dynasty": "宋",
        "type": "诗",
        "rhythmic": "",
        "title": "武夷山",
        "preface": "",
        "paragraphs": [
            "看了图经看旧碑，怪奇多是说秦时。",
            "当时人会秦王意，可是建山称武夷。"
        ],
        "notes": "",
        "id": "a6244ef979fbb3490025fd675e5d7d85"
    },
    {
        "author": "陈梦庚",
        "dynasty": "宋",
        "type": "诗",
        "rhythmic": "",
        "title": "唐刻石",
        "preface": "",
        "paragraphs": [
            "长忆唐从天宝初，开元气象了无余。",
            "宫中已制霓裳曲，刻石山灵失笑渠。"
        ],
        "notes": "",
        "id": "5e2ee65e9fa9fbe9018a2059040c21bb"
    },
    {
        "author": "陈梦庚",
        "dynasty": "宋",
        "type": "诗",
        "rhythmic": "",
        "title": "武夷大隠屏",
        "preface": "",
        "paragraphs": [
            "大隠屏前风月闲，何人手种万琅玕。",
            "深深五曲东流水，合作千年洙泗看。"
        ],
        "notes": "",
        "id": "7c72d637f6257074aa7b1e63bf31e390"
    },
    {
        "author": "陈梦庚",
        "dynasty": "宋",
        "type": "诗",
        "rhythmic": "",
        "title": "武夷仙浴堂",
        "preface": "",
        "paragraphs": [
            "神仙无垢骨犹香，底用山间开浴堂。",
            "我欲从之三洗髓，骑鲸散发水云乡。"
        ],
        "notes": "",
        "id": "fa133cd3165a073977c4617ec1d406a4"
    },
    {
        "author": "陈梦庚",
        "dynasty": "宋",
        "type": "诗",
        "rhythmic": "",
        "title": "武夷大小廪石",
        "preface": "",
        "paragraphs": [
            "白石青霞为岁计，佳殽旨酒出仙壶。",
            "侵天有廪无支遣，岁恶还能赈贷无。"
        ],
        "notes": "",
        "id": "0cc893cc75854961c1fd763b86f5ab35"
    },
    {
        "author": "陈梦庚",
        "dynasty": "宋",
        "type": "诗",
        "rhythmic": "",
        "title": "自刘真人庵上登飞云",
        "preface": "",
        "paragraphs": [
            "列仙坛上碧鸡鸣，布袜青鞵取次行。",
            "上界烟霞疑可到，东方草木渐知名。",
            "一泓沧海杯浮景，万点青山棋落枰。",
            "脚底云飞寒带雨，此身知是在蓬瀛。"
        ],
        "notes": "",
        "id": "125308e3ff40718c5f44037ef0df0116"
    },
    {
        "author": "陈梦庚",
        "dynasty": "宋",
        "type": "诗",
        "rhythmic": "",
        "title": "仙船",
        "preface": "",
        "paragraphs": [
            "此船何事架岩隈，不遂浮槎八月来。",
            "莫是飞仙无所用，乘风有路到蓬莱。"
        ],
        "notes": "",
        "id": "ddc68b9864ac1988e3c82729afcf1989"
    },
    {
        "author": "陈梦庚",
        "dynasty": "宋",
        "type": "诗",
        "rhythmic": "",
        "title": "幔亭峰",
        "preface": "",
        "paragraphs": [
            "山中别是一桃源，彩屋虹桥影不存。",
            "山下人痴犹自说，排簷元是武夷孙。"
        ],
        "notes": "",
        "id": "2c986840af8713eb658a14db95663f7c"
    },
    {
        "author": "陈梦庚",
        "dynasty": "宋",
        "type": "诗",
        "rhythmic": "",
        "title": "仙鼓楼",
        "preface": "",
        "paragraphs": [
            "求仙曾误几英雄，祇为沉迷利欲中。",
            "安得楼头一声鼓，顿教凡世醒盲聋。"
        ],
        "notes": "",
        "id": "ab2ae9736f744b324177cc8821c216f5"
    }
]