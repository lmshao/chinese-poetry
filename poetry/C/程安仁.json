[
    {
        "author": "程安仁",
        "dynasty": "宋",
        "type": "诗",
        "rhythmic": "",
        "title": "同章少连游西湖作浩歌行",
        "preface": "",
        "paragraphs": [
            "湖漘枕带三百寺，二时钟鼓惊鱼龙。",
            "祇应天下有此景，人间虽有难与同。"
        ],
        "notes": "",
        "id": "dbe15f71a4d2edfddcbb5d5741e06a45"
    },
    {
        "author": "程安仁",
        "dynasty": "宋",
        "type": "诗",
        "rhythmic": "",
        "title": "西湖四景",
        "preface": "",
        "paragraphs": [
            "阳春三月天气新，湖中丽人花照春。",
            "满船罗绮载花酒，燕歌赵舞留行云。",
            "五月湖中采莲女，笑隔荷花共人语。",
            "靓粧玉面映波光，细袖轻裙受风举。",
            "芙蓉秋晓传清香，西施初洗匀新粧。",
            "中秋月魄两相照，玉壶皎洁无纤芒。",
            "严冬凛凛霜雪天，银山玉树相钩连。",
            "薄雪远草相掩映，似无似有虚无间。",
            "百年人事有尽处，四时景物无穷年。"
        ],
        "notes": "",
        "id": "2ba7151b28e5c3466c8cec0a8dfb2bee"
    }
]