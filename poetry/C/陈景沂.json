[
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "梅花  其一",
        "preface": "",
        "paragraphs": [
            "标薰江雪情偏韵，影墨窗蟾梦半回。",
            "耐冻有何香可述，雅交还喜淡相陪。"
        ],
        "notes": "",
        "id": "55dab86a8bc68b20cb8dda75db72f72b"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "梅花  其二",
        "preface": "",
        "paragraphs": [
            "从来造化有何私，自是梅花南北枝。",
            "只为北枝太寒苦，东君消息故应迟。"
        ],
        "notes": "",
        "id": "3b3f8b3bace62993c7f35a4a1417c77c"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "梅花  其三",
        "preface": "",
        "paragraphs": [
            "行人立马闯烟梢，为底寒香尚寂寥。",
            "是则孤根未回暖，已应春意到溪桥。"
        ],
        "notes": "",
        "id": "9a612237bfe4f3d378d3acaa7c1f36e8"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "梅花  其四",
        "preface": "",
        "paragraphs": [
            "重岗复岭万千程，霜褪红稀步恰轻。",
            "瞥有暗香松下过，不知何处隠梅兄。"
        ],
        "notes": "",
        "id": "45365100f529634f3bc7e56a2bb9ffa0"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "梅花  其五",
        "preface": "",
        "paragraphs": [
            "平生足迹遍天下，正一东嘉却弗来。",
            "行到刘山无所寄，谩留冷句伴江梅。"
        ],
        "notes": "",
        "id": "1ca1229c146debb3ef2347fd204e568a"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "红梅",
        "preface": "",
        "paragraphs": [
            "色异味同失主张，厌寒附暖逐群芳。",
            "当知不改冰霜操，戏学陶家艳冶粧。"
        ],
        "notes": "",
        "id": "9b71247dbb6b7a1463d005f87afab46a"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "石榴花",
        "preface": "",
        "paragraphs": [
            "阴霾渺渺接江乡，登陆犹褰未涉裳。",
            "入晚天容糊水色，拂明云影帽山光。",
            "闷拈昌歜嗟香玉，披读离骚玩彻章。",
            "最是荷榴两怀古，对人无语湿红粧。"
        ],
        "notes": "",
        "id": "6906e17ae01c50fc98204a9c5137bae5"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "自是司花别有神，要凭诗句写花真。",
            "风翻翠袖惬寒薄，雨湔红妆啼晕新。",
            "为困未眠娇欲吐，将唇微褪笑如嗔。",
            "牡丹芍药尤无那，君识鶑声识燕身。"
        ],
        "notes": "",
        "id": "cba77b46ced2284ea06063fd5a9bcfc9"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "桃花",
        "preface": "",
        "paragraphs": [
            "江衔洞庭急，君山屹半川。",
            "别知江有国，大率水多仙。",
            "环绕八百里，洪蒙十万年。",
            "晚春桃正碧，南客晓浮船。"
        ],
        "notes": "",
        "id": "1a87788bc837aa63f4da2884a588ae2f"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "葵花",
        "preface": "",
        "paragraphs": [
            "人情物理要推求，不早敷黄隶晚秋。",
            "黄得十分虽好看，风霜争奈在前头。"
        ],
        "notes": "",
        "id": "481286193571ba5458c3d90d112961f2"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "牵牛花",
        "preface": "",
        "paragraphs": [
            "牵牛易斯药，固特取其义。",
            "安用柔软蔓，曲为萦绊地。",
            "汝若不巧沿，何能可旁致。",
            "始者无附托，头脑极细𣨼。",
            "一得风动摇，四畔乱拈缀。",
            "搭著纤毫末，走上墙壁际。",
            "傥得梯此身，恋缠松竹外。",
            "吐花白而青，敷叶光且腻。",
            "裛露作娇态，舞风示豪气。",
            "便忘抑鬰时，剩有夸逞意。",
            "诳言松和竹，如我兄与弟。",
            "下盼兰菊群，反欲眇其视。",
            "如此无忌惮，不过是瞒昧。",
            "教知早晚霜风高，杪表何曾见牛翠。"
        ],
        "notes": "",
        "id": "688dc59a502707989f971be4152223fb"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "含笑花",
        "preface": "",
        "paragraphs": [
            "此花枝叶山矾类，气味虽殊本共行。",
            "铁定青门瓜魄变，否因李白酒魂香。",
            "紫唇半吐胭脂重，素脸初开玉色装。",
            "懊恼酴醾诧名色，乱施冶鬓过低墙。"
        ],
        "notes": "",
        "id": "7d106e86ef4f3d605a8efb991d2cd422"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "杨梅  其一",
        "preface": "",
        "paragraphs": [
            "红实缀青枝，烂漫照前坞。",
            "不及杏繁时，林间有仙虎。"
        ],
        "notes": "",
        "id": "2b5861f1940297db356e206343f88534"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "杨梅  其二",
        "preface": "",
        "paragraphs": [
            "止渴还相似，和羹谅亦同。",
            "不思五和里，调济荷元功。"
        ],
        "notes": "",
        "id": "eadcf302b52861b94676b95b28a55f5f"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "草  其一",
        "preface": "",
        "paragraphs": [
            "淡烟荒草六朝宫，万感丛生一眺中。",
            "不识群公互虓虎，独于此地必争熊。",
            "秦河溅泪西风泣，淮𪩘含羞晚照红。",
            "酝得许多愁为底，祗缘悮倚大江东。"
        ],
        "notes": "",
        "id": "2abdf65dda139c1d3f2f02bc4c41e415"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "草  其二",
        "preface": "",
        "paragraphs": [
            "未破滁阳亭屡易，亭亡今又几经年。",
            "峰回路转势不改，木秀阴繁直到巅。",
            "流下山泉音若咽，烧余寺刻块如拳。",
            "柴王一殿今何在，衰草残烟护晓娟。"
        ],
        "notes": "",
        "id": "4458dc690b19cf09b0f0c94081df288f"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "草  其三",
        "preface": "",
        "paragraphs": [
            "江城滕阁倚空寒，鹤势𬸣飞远耐看。",
            "旁列西山青玉案，高擎南浦白银盘。",
            "摩挲王记犹无恙，拂拭韩碑尚未刓。",
            "翻忆赏心亭下水，草洲埋没贮愁酸。"
        ],
        "notes": "",
        "id": "6d2842823ca14cc37b450b8c202601e3"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "草  其四",
        "preface": "",
        "paragraphs": [
            "长淮何处雁声多，西去涡心北迈河。",
            "影逐泗滨烟月艇，阵惊亳邑水云蓑。",
            "小王草笔终难学，苏武陵书果若何。",
            "陲草边芦两萧索，远陪砌女作离歌。"
        ],
        "notes": "",
        "id": "b676b4d61d49e0f18ef303eeff4f0226"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "芦  其一",
        "preface": "",
        "paragraphs": [
            "风雨萧萧夕，春寒灯较昏。",
            "茅簷数椽屋，荻浦几家村。",
            "网到江鳞活，沽来市酒浑。",
            "焙衾共结局，一觉眇乾坤。"
        ],
        "notes": "",
        "id": "979235def1d120b2dfab3c690b6f9459"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "芦  其二",
        "preface": "",
        "paragraphs": [
            "一一溪边石，堆成几别离。",
            "青蒲驶樯本，黄苇掠船墀。",
            "话别从今日，云来是几时。",
            "藏心栗黄蟹，归买配香炊。"
        ],
        "notes": "",
        "id": "9d32a7b557fe3429e4597c422de38c71"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "松  其一",
        "preface": "",
        "paragraphs": [
            "仙往径独在，亭高山若堆。",
            "知非凡木比，识得洞宾来。",
            "骨蜕栈沉水，坛缘薜荔栽。",
            "于何穉松子，有记弗详该。"
        ],
        "notes": "",
        "id": "3fca96f550da50d1d6f69de6c64519b1"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "松  其二",
        "preface": "",
        "paragraphs": [
            "远吹疏疏奏竹房，乱撩松友发清狂。",
            "云拖雨阵沿山至，岩溲泉声走涧长。",
            "和我微吟似音律，续他高韵费思量。",
            "谁人宅里遗簪处，碧玉横钗十二行。"
        ],
        "notes": "",
        "id": "c6900f44ed92e861f422c933e1323665"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "杨柳  其一",
        "preface": "",
        "paragraphs": [
            "美笑千黄金，驻景双白璧。",
            "东风杨柳津，几度千丝碧。",
            "款款白面郎，画舫宫样粧。",
            "新隄五里长，回头意悠扬。",
            "幽人兴不忙，得志汀草芳。"
        ],
        "notes": "",
        "id": "62448038af6ba0348348633894ebfa5b"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "杨柳  其二",
        "preface": "",
        "paragraphs": [
            "非绿非青曲雨尘，颠头倒尾乱江阴。",
            "金衣公子经过处，不辨其身只辨音。"
        ],
        "notes": "",
        "id": "8a6c524a9f7b4032007f9c6d9ef25537"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "杨柳  其三",
        "preface": "",
        "paragraphs": [
            "相尚津涯临画舫，栽从亭馆近华筵。",
            "别离自是无聊頼，于甚垂杨有纠牵。"
        ],
        "notes": "",
        "id": "3155afcf4a17218c445ff94bd14db1bc"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "杨柳  其四",
        "preface": "",
        "paragraphs": [
            "为尔生来体态柔，因情感物寓风流。",
            "汝无血气何知觉，自是诗人想像求。"
        ],
        "notes": "",
        "id": "48acf774444e38cd7ff8181ab3112f84"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "海棠已入老娼籍，芍药初登童子科。"
        ],
        "notes": "",
        "id": "6b8ef3a57232d335dbbd03ea8b111908"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "赋质太轻难作主，飘踪无著易粘人。"
        ],
        "notes": "",
        "id": "b4b15062160d59d003cf63f1a0086f07"
    },
    {
        "author": "陈景沂",
        "dynasty": "宋",
        "type": "词",
        "rhythmic": "壶中天・念奴娇",
        "title": "",
        "preface": "",
        "paragraphs": [
            "江邮湘驿。",
            "问暮年何事，暮冬行役。",
            "马首摇摇经历处，多少山南溪北。",
            "冷著烟扉，孤芳云掩，瞥见如相识。",
            "相逢相劳，如痴如诉如忆。",
            "最是近晓霜浓，初弦月挂，傅粉金鸾侧。",
            "冷淡生涯忧忘乐，不管冰檐雪壁。",
            "魁榜虚夸，调羹浪语，那里求真的。",
            "暗香来历，自家还要知得。"
        ],
        "notes": "",
        "id": "5a1826c2f0620d145ae80786384092b3"
    },
    {
        "author": "陈景沂",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "阶前砌下新凉，嫩姿弱质婆娑小。",
            "仙家甚处，凤雏飞下，化成窈窕。",
            "尖叶参差，柔枝袅娜，体将玉造。",
            "自川葵放后，堂萱谢了，是圆苑、无花草。",
            "自恨西风太早。",
            "逞芳容、紫围绯绕。",
            "管里低昂，篦头约略，空成懊恼。",
            "圆胎结就，小铃垂下，直开临□。",
            "□凡间谪堕，不如西帝，曾关宸抱。"
        ],
        "notes": "",
        "id": "3b7877847c2d8701853e751e4092d1f7"
    },
    {
        "author": "陈景沂",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "今古凡花，词人尚作词称庆。",
            "紫薇名盛。",
            "似得花之圣。",
            "为底时人，一曲稀流咏。",
            "花端正。",
            "花无郎病。",
            "病亦归之命。"
        ],
        "notes": "",
        "id": "c5abb3e02257be3df246059919ef6c83"
    }
]