[
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "梅花  其一",
        "preface": "",
        "paragraphs": [
            "标薰江雪情偏韵，影墨窗蟾梦半回。",
            "耐冻有何香可述，雅交还喜淡相陪。"
        ],
        "notes": "",
        "id": "2ec712d3419c0653fbe6579f77a44bbd"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "梅花  其二",
        "preface": "",
        "paragraphs": [
            "从来造化有何私，自是梅花南北枝。",
            "只为北枝太寒苦，东君消息故应迟。"
        ],
        "notes": "",
        "id": "e86d18e6e2a309c9f9db6a83ad4d5c20"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "梅花  其三",
        "preface": "",
        "paragraphs": [
            "行人立马闯烟梢，为底寒香尚寂寥。",
            "是则孤根未回暖，已应春意到溪桥。"
        ],
        "notes": "",
        "id": "001d02b9bdbe797ba6d9fd88984919a2"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "梅花  其四",
        "preface": "",
        "paragraphs": [
            "重岗复岭万千程，霜褪红稀步恰轻。",
            "瞥有暗香松下过，不知何处隠梅兄。"
        ],
        "notes": "",
        "id": "041745701af50b1f9ff8146b27c90ddb"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "梅花  其五",
        "preface": "",
        "paragraphs": [
            "平生足迹遍天下，正一东嘉却弗来。",
            "行到刘山无所寄，谩留冷句伴江梅。"
        ],
        "notes": "",
        "id": "69a429738b7a0da759ec9daac05019d4"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "红梅",
        "preface": "",
        "paragraphs": [
            "色异味同失主张，厌寒附暖逐群芳。",
            "当知不改冰霜操，戏学陶家艳冶粧。"
        ],
        "notes": "",
        "id": "31a7822af3958727640ecbffc8a8299b"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "石榴花",
        "preface": "",
        "paragraphs": [
            "阴霾渺渺接江乡，登陆犹褰未涉裳。",
            "入晚天容糊水色，拂明云影帽山光。",
            "闷拈昌歜嗟香玉，披读离骚玩彻章。",
            "最是荷榴两怀古，对人无语湿红粧。"
        ],
        "notes": "",
        "id": "4d828bace809750d2b0f546378f9ebd3"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "自是司花别有神，要凭诗句写花真。",
            "风翻翠袖惬寒薄，雨湔红妆啼晕新。",
            "为困未眠娇欲吐，将唇微褪笑如嗔。",
            "牡丹芍药尤无那，君识鶑声识燕身。"
        ],
        "notes": "",
        "id": "f6779a1b83dd2ecb7cb58d5238579e4d"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "桃花",
        "preface": "",
        "paragraphs": [
            "江衔洞庭急，君山屹半川。",
            "别知江有国，大率水多仙。",
            "环绕八百里，洪蒙十万年。",
            "晚春桃正碧，南客晓浮船。"
        ],
        "notes": "",
        "id": "d03434c8517d0dc8d15e4c30748ac973"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "葵花",
        "preface": "",
        "paragraphs": [
            "人情物理要推求，不早敷黄隶晚秋。",
            "黄得十分虽好看，风霜争奈在前头。"
        ],
        "notes": "",
        "id": "6ebb991e2e0d9944d2fb57697cc51514"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "牵牛花",
        "preface": "",
        "paragraphs": [
            "牵牛易斯药，固特取其义。",
            "安用柔软蔓，曲为萦绊地。",
            "汝若不巧沿，何能可旁致。",
            "始者无附托，头脑极细𣨼。",
            "一得风动摇，四畔乱拈缀。",
            "搭著纤毫末，走上墙壁际。",
            "傥得梯此身，恋缠松竹外。",
            "吐花白而青，敷叶光且腻。",
            "裛露作娇态，舞风示豪气。",
            "便忘抑鬰时，剩有夸逞意。",
            "诳言松和竹，如我兄与弟。",
            "下盼兰菊群，反欲眇其视。",
            "如此无忌惮，不过是瞒昧。",
            "教知早晚霜风高，杪表何曾见牛翠。"
        ],
        "notes": "",
        "id": "99da33de994e7f18df268ede516bfa07"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "含笑花",
        "preface": "",
        "paragraphs": [
            "此花枝叶山矾类，气味虽殊本共行。",
            "铁定青门瓜魄变，否因李白酒魂香。",
            "紫唇半吐胭脂重，素脸初开玉色装。",
            "懊恼酴醾诧名色，乱施冶鬓过低墙。"
        ],
        "notes": "",
        "id": "3e36c96eb738a879dfba8bbf542b8d37"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "杨梅  其一",
        "preface": "",
        "paragraphs": [
            "红实缀青枝，烂漫照前坞。",
            "不及杏繁时，林间有仙虎。"
        ],
        "notes": "",
        "id": "b76f6ae09107d88af86a5fc6fa15f285"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "杨梅  其二",
        "preface": "",
        "paragraphs": [
            "止渴还相似，和羹谅亦同。",
            "不思五和里，调济荷元功。"
        ],
        "notes": "",
        "id": "d1a5195e55335104fd86f0794f9f5ade"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "草  其一",
        "preface": "",
        "paragraphs": [
            "淡烟荒草六朝宫，万感丛生一眺中。",
            "不识群公互虓虎，独于此地必争熊。",
            "秦河溅泪西风泣，淮𪩘含羞晚照红。",
            "酝得许多愁为底，祗缘悮倚大江东。"
        ],
        "notes": "",
        "id": "e626372925a2e9a37988fb399b4dc359"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "草  其二",
        "preface": "",
        "paragraphs": [
            "未破滁阳亭屡易，亭亡今又几经年。",
            "峰回路转势不改，木秀阴繁直到巅。",
            "流下山泉音若咽，烧余寺刻块如拳。",
            "柴王一殿今何在，衰草残烟护晓娟。"
        ],
        "notes": "",
        "id": "5c1b87888499abcf4c7fb1f4e20172d7"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "草  其三",
        "preface": "",
        "paragraphs": [
            "江城滕阁倚空寒，鹤势𬸣飞远耐看。",
            "旁列西山青玉案，高擎南浦白银盘。",
            "摩挲王记犹无恙，拂拭韩碑尚未刓。",
            "翻忆赏心亭下水，草洲埋没贮愁酸。"
        ],
        "notes": "",
        "id": "093e0e7958a41860101cca7ba465e3cd"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "草  其四",
        "preface": "",
        "paragraphs": [
            "长淮何处雁声多，西去涡心北迈河。",
            "影逐泗滨烟月艇，阵惊亳邑水云蓑。",
            "小王草笔终难学，苏武陵书果若何。",
            "陲草边芦两萧索，远陪砌女作离歌。"
        ],
        "notes": "",
        "id": "32b97df8c780acdc81211b83d15ec1d8"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "芦  其一",
        "preface": "",
        "paragraphs": [
            "风雨萧萧夕，春寒灯较昏。",
            "茅簷数椽屋，荻浦几家村。",
            "网到江鳞活，沽来市酒浑。",
            "焙衾共结局，一觉眇乾坤。"
        ],
        "notes": "",
        "id": "02a43a3d2a72407aca6f2ceb79f166a4"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "芦  其二",
        "preface": "",
        "paragraphs": [
            "一一溪边石，堆成几别离。",
            "青蒲驶樯本，黄苇掠船墀。",
            "话别从今日，云来是几时。",
            "藏心栗黄蟹，归买配香炊。"
        ],
        "notes": "",
        "id": "be5b42e3e068c009d8937f93b13ee29d"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "松  其一",
        "preface": "",
        "paragraphs": [
            "仙往径独在，亭高山若堆。",
            "知非凡木比，识得洞宾来。",
            "骨蜕栈沉水，坛缘薜荔栽。",
            "于何穉松子，有记弗详该。"
        ],
        "notes": "",
        "id": "af665b3ed034076f6fe1507ccde7ebde"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "松  其二",
        "preface": "",
        "paragraphs": [
            "远吹疏疏奏竹房，乱撩松友发清狂。",
            "云拖雨阵沿山至，岩溲泉声走涧长。",
            "和我微吟似音律，续他高韵费思量。",
            "谁人宅里遗簪处，碧玉横钗十二行。"
        ],
        "notes": "",
        "id": "39603e4c602ea29331fe523dc2fc57d8"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "杨柳  其一",
        "preface": "",
        "paragraphs": [
            "美笑千黄金，驻景双白璧。",
            "东风杨柳津，几度千丝碧。",
            "款款白面郎，画舫宫样粧。",
            "新隄五里长，回头意悠扬。",
            "幽人兴不忙，得志汀草芳。"
        ],
        "notes": "",
        "id": "0bd2ad3337d1cc3007c24e5956b00e52"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "杨柳  其二",
        "preface": "",
        "paragraphs": [
            "非绿非青曲雨尘，颠头倒尾乱江阴。",
            "金衣公子经过处，不辨其身只辨音。"
        ],
        "notes": "",
        "id": "cc12f6ca35f32d83af13f5425dad8911"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "杨柳  其三",
        "preface": "",
        "paragraphs": [
            "相尚津涯临画舫，栽从亭馆近华筵。",
            "别离自是无聊頼，于甚垂杨有纠牵。"
        ],
        "notes": "",
        "id": "2b26e6379f8ac7087d341f6dcc8f20e2"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "杨柳  其四",
        "preface": "",
        "paragraphs": [
            "为尔生来体态柔，因情感物寓风流。",
            "汝无血气何知觉，自是诗人想像求。"
        ],
        "notes": "",
        "id": "678fe31392a84bd41f61b8c6671164ac"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "海棠已入老娼籍，芍药初登童子科。"
        ],
        "notes": "",
        "id": "414bc87ac776c7e5bc87341dbdbd89a7"
    },
    {
        "author": "陈景沂",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "赋质太轻难作主，飘踪无著易粘人。"
        ],
        "notes": "",
        "id": "e24cfa6f4a3d0aef0a181981b35dd5e3"
    }
]