[
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "大雪与同舍生饮太学初筮斋",
        "preface": "",
        "paragraphs": [
            "飞廉强搅朔风起，朔雪飘飘洒中土。",
            "雪花着地不肯消，亿万苍生受寒苦。",
            "天公刚被阴云遮，那知世人冻死如乱麻。",
            "人间愁叹之声不忍听，谁肯采摭传说闻达太上家。",
            "地行贱臣无言责，私忧过计如杞国。",
            "揭云直欲上天门，首为苍生讼风伯。",
            "天公倘信臣言怜世间，开阳阖阴不作难。",
            "便驱飞廉囚下鄷都狱，急使飞雪作水流潺潺。",
            "东方日出能照耀，坐令和气生人寰。"
        ],
        "notes": "",
        "id": "cdeea01e15ab1dc5d1c22c626a48f4c2"
    },
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "律诗三十韵仅存二韵",
        "preface": "",
        "paragraphs": [
            "山岳遭埋没，乾坤着蔽蒙。",
            "已成堆积势，渐费扫除功。"
        ],
        "notes": "",
        "id": "8ee10dcf3ac3f7c3f76dc78b0a938920"
    },
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "自许昌如蔡与石士繇酌别一章",
        "preface": "",
        "paragraphs": [
            "太学诸生出许昌，抱关夫子特相将。",
            "轻衣短帽秋风里，瘦马羸童古柳傍。",
            "黄叶翻翻惨离思，浊醪沃沃浇愁肠。",
            "欲知此别情怀恶，正是平生气味长。",
            "公归且作诗书伴，我去还依鸿雁行。",
            "酒阑径渡石桥子，回首高城挥夕阳。"
        ],
        "notes": "",
        "id": "b31cbe6a5187a5c8cd03eb34126b9e73"
    },
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "与虞章舜卿二表弟季明游兼胜亭有作三律  其一",
        "preface": "",
        "paragraphs": [
            "危亭兼雅胜，胜景足奇观。",
            "湖水涵天入，山云带雨蟠。",
            "千松偃夜月，万竹撼春寒。",
            "玉井汲甘冷，尘缘那得干。"
        ],
        "notes": "",
        "id": "625c28916c67fd9ac9f3b5f467a5afcc"
    },
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "与虞章舜卿二表弟季明游兼胜亭有作三律  其二",
        "preface": "",
        "paragraphs": [
            "野旷湖山远，林深松竹幽。",
            "旧题看壁立，前事逐萍浮。",
            "荏苒荒三径，依稀度九秋。",
            "故人应念我，雅会莫迟留。"
        ],
        "notes": "",
        "id": "0d1fe28d2b185098af1adb9500534cd6"
    },
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "与虞章舜卿二表弟季明游兼胜亭有作三律  其三",
        "preface": "",
        "paragraphs": [
            "三子皆吾弟，阿章才更豪。",
            "风流江左旧，句法杜陵高。",
            "雅志在五马，壮心连六鳌。",
            "时哉偶未与，日且醉金舠。"
        ],
        "notes": "",
        "id": "ced8223366296a436c851dd177539826"
    },
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "次韵同舍李冲寿夜坐",
        "preface": "",
        "paragraphs": [
            "时引金杯拔剑看，光芒高彻斗牛寒。",
            "要令世事从心淡，可谓人情彻鼻酸。",
            "经术岂应穷皓首，文章何用苦雕肝。",
            "吾徒行与功名会，莫作覊人日夜叹。"
        ],
        "notes": "",
        "id": "0e5b30c432fb2ccc92760fbbe9ab6678"
    },
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "秋夜独坐有感一章奉呈师说令尹奉议光明主簿虞章",
        "preface": "",
        "paragraphs": [
            "依依客馆夜燃膏，子夜覊愁无处逃。",
            "闲炷炉香听夜雨，快斟杯酒读离骚。",
            "休惊时节云何速，独吊古人殊不遭。",
            "一阵晓寒催画角，朝来爽气碧山高。"
        ],
        "notes": "",
        "id": "aa63bee5b99fcc022b088d2b6dd99def"
    },
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "彦隽母挽章二首  其一",
        "preface": "",
        "paragraphs": [
            "人生五福古难全，天赋夫人独不偏。",
            "内行无惭诗妇孝，母仪何啻穆姜贤。",
            "庭帏已叹芳魂独，宗族空留旧事传。",
            "惟有南陔多少恨，忍看松柏锁寒烟。"
        ],
        "notes": "",
        "id": "9702c426a0e4e6104bb7302d333f0d14"
    },
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "彦隽母挽章二首  其二",
        "preface": "",
        "paragraphs": [
            "少驰贤孝誉，来配颍川家。",
            "虽夺共姜誓，曾无贤母瑕。",
            "一乡蒙爱惠，百口藉生涯。",
            "享福逾中寿，归与勿怨嗟。"
        ],
        "notes": "",
        "id": "0a6977d91833152d6dc56212ccee4a8b"
    },
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "颖川二绝  其一",
        "preface": "",
        "paragraphs": [
            "我家本出颖川住，几世不曾归颍川。",
            "今我暂来忽暂去，太丘风流谁与传。"
        ],
        "notes": "",
        "id": "0db4ffaffee8bd1adc67bd186851dc86"
    },
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "颖川二绝  其二",
        "preface": "",
        "paragraphs": [
            "我来颖川何所见，青青古柏古城傍。",
            "知是荀陈手亲植，令人不觉泪行行。"
        ],
        "notes": "",
        "id": "67959f1f0aff9262724c87989bb1d7f6"
    },
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "次韵士繇惜别",
        "preface": "",
        "paragraphs": [
            "男儿自有四方志，离别岂能动刚肠。",
            "功名未遂身未死，白眼青青频举觞。"
        ],
        "notes": "",
        "id": "5e28119ea3e2050fad80b462d870cf1e"
    },
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "次韵邵予可弹琴二首  其一",
        "preface": "",
        "paragraphs": [
            "雷公徽玉粲明星，照出师襄指下声。",
            "可怜此地无人识，唤作新来黑瘦筝。"
        ],
        "notes": "",
        "id": "17ab2ce6d8673ce18de4d0b887a715cc"
    },
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "次韵邵予可弹琴二首  其二",
        "preface": "",
        "paragraphs": [
            "漫说朱弦大古清，政无蒙瞽在周庭。",
            "高山流水本无事，安用区区里耳听。"
        ],
        "notes": "",
        "id": "a5fe02dad405fc5bb210a01bda7d2f26"
    },
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "与士繇游金山翼日分袂二绝  其一",
        "preface": "",
        "paragraphs": [
            "早别金山恰晓钟，离帆分破一江风。",
            "瓜洲渡口波声远，后夜相思明月中。"
        ],
        "notes": "",
        "id": "b8e9f029bbfa7f0a9aaa88285f597119"
    },
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "与士繇游金山翼日分袂二绝  其二",
        "preface": "",
        "paragraphs": [
            "京口瓜洲一水间，秋风重约到金山。",
            "江山自为离人好，不为离人数往还。"
        ],
        "notes": "",
        "id": "f944aa2265bb3a72fda189e9221f3e97"
    },
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "题吴公辅庵",
        "preface": "",
        "paragraphs": [
            "一径萦回屋数间，我来聊欲寄清闲。",
            "道人杖履知何处，空鎻烟霞万叠山。"
        ],
        "notes": "",
        "id": "f08939b2d713df47d434c43e240584a4"
    },
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "茶",
        "preface": "",
        "paragraphs": [
            "偏爱君家碧玉盘，建溪云脚未尝亁。",
            "书生自恨无金换，聊以诗章乞数团。"
        ],
        "notes": "",
        "id": "a65ca4f728380e3ad0c4e4f745e38e64"
    },
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "送友人丧二绝  其一",
        "preface": "",
        "paragraphs": [
            "欲认青帘索酒尝，俄惊丹旐送君丧。",
            "吕庄编户伤心切，愁对清风想杜康。"
        ],
        "notes": "",
        "id": "e71c74810409d92661be468a7faf5489"
    },
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "送友人丧二绝  其二",
        "preface": "",
        "paragraphs": [
            "初成大厦势巍巍，有意于门驷马车。",
            "未干壁土君先已，贺燕翻随吊鹤飞。"
        ],
        "notes": "",
        "id": "4b3e26049b98cc07201f4610db5acb81"
    },
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "徐氏哀词代作",
        "preface": "",
        "paragraphs": [
            "忆昔常随祖母过，登堂共庆尚垂胡。",
            "十年未远皆流荡，地下相逢果有无。"
        ],
        "notes": "",
        "id": "811768642764d10263902e01128a88a3"
    },
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "和邵予可卖俸豆",
        "preface": "",
        "paragraphs": [
            "休论斥卤与膏腴，豆藿连阡稻麦无。",
            "举世纷纷宝鱼目，投人慎勿以明珠。"
        ],
        "notes": "",
        "id": "7705a406fab8ff63991fa7962d140596"
    },
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "谒王乐道之子闻方饭绝客一绝",
        "preface": "",
        "paragraphs": [
            "晚生恨不及前辈，来访诸郎观典型。",
            "吐握风流何寂寞，满林风竹自秋声。"
        ],
        "notes": "",
        "id": "15c5aaf85a851d0a32c06ff6401f1de8"
    },
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "咏桃花菊一章",
        "preface": "",
        "paragraphs": [
            "潘郎尝望尘，陶令亟避俗。",
            "胸中定何如，清浊在一瞩。",
            "河阳艶桃春，彭泽鬰秋菊。",
            "所好邈如许，二子殊品目。",
            "诗人易评量，忍使混衡斛。",
            "当使冰鉴磨，要遣须眉烛。",
            "勿容脂粉姿，滥入珪璋录。",
            "神仙真渺茫，浪说武陵谷。",
            "不如临清潭，饮水乐自足。",
            "谁令春雨红，点污秋株绿。",
            "寒根岂无知，风霜怒应蓄。",
            "令尹非安仁，腰带肯轻束。",
            "脱巾漉酒浆，黄花泛新馥。"
        ],
        "notes": "",
        "id": "0115119a51f612d69589121a3021ba0c"
    },
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "春日偶题",
        "preface": "",
        "paragraphs": [
            "驱除睡思茶瓯外，收拾春光酒盏中。",
            "万种穷愁浑不问，世间此乐几人同。"
        ],
        "notes": "",
        "id": "d0d058bac1fabb66c18c58d3ca410c37"
    },
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "跋黄鲁直买米帖",
        "preface": "",
        "paragraphs": [
            "广文弦歌饭不足，要是古来贤达人。",
            "山谷有钱能买米，比之鲁公殊未贫。"
        ],
        "notes": "",
        "id": "295f6b8c12915f04e58467fac72c60a5"
    },
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "尹馆作此觅酒召李顺之饮",
        "preface": "",
        "paragraphs": [
            "今日天色恶，酒壶恰已空。",
            "何来进童子，挈榼问主翁。",
            "主翁正对客，兀坐书堂中。",
            "诸生功课毕，鼔瑟歌醉翁。",
            "爱酒欲出门，杖头无青铜。",
            "春衣典又尽，搜索计已穷。",
            "酒兴不可遏，不免作诗呼。",
            "进童空壶挈，将纳宅库为。",
            "我却致䨥灰，红得酒须寻。",
            "爱酒伴更烦，与召陇西翁。"
        ],
        "notes": "",
        "id": "dded357a244dfdd938c51f433d876ffb"
    },
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "送黄仲达归温州仍寄诸友",
        "preface": "",
        "paragraphs": [
            "长安市上喜相逢，倾盖恩情久要同。",
            "几载暌违劳想梦，一樽邂逅写情衷。",
            "家山柑橘正酣露，江岸帆樯忽饱风。",
            "归去借声询旧友，项髯方浪薛芹宫。"
        ],
        "notes": "",
        "id": "45f94a7bdfdcb7e5d05dc1f0bb5057fd"
    },
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "谢温州黄仲达送鄂州瓜虀",
        "preface": "",
        "paragraphs": [
            "黄夫子从汶上来，三束瓜虀送风土。",
            "应知我亦困虀盐，肯食沽酒与市脯。",
            "食肉者鄙无远谋，甲第纷纷何足数。",
            "饭蔬饮水真乐哉，千古风流想尼父。"
        ],
        "notes": "",
        "id": "4c8ab24624335fa9d19a10f826288145"
    },
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "夜饮二绝  其一",
        "preface": "",
        "paragraphs": [
            "笋芽鹅炙殊可口，明月清风不着钱。",
            "坐对青州一从事，共君今夜不须眠。"
        ],
        "notes": "",
        "id": "08fc3954fb14f83f009d8645f38e021c"
    },
    {
        "author": "陈东",
        "dynasty": "宋",
        "type": "诗",
        "rhythmic": "",
        "title": "夜饮二绝  其二",
        "preface": "",
        "paragraphs": [
            "欣然有意引陶潜，此意何妨俗士联。",
            "三百青钱亦希有，速将趁取夜厌厌。"
        ],
        "notes": "",
        "id": "7a49610ee44430c05dd764ef46635d1f"
    }
]