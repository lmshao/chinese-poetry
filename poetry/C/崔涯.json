[
    {
        "author": "崔涯",
        "dynasty": "唐",
        "type": "诗",
        "rhythmic": "",
        "title": "黄蜀葵",
        "preface": "",
        "paragraphs": [
            "野栏秋景晚，疎散两三枝。",
            "嫩碧浅轻态，幽香闲澹姿。",
            "露倾金盏小，风引道冠欹。",
            "独立悄无语，清愁人讵知。"
        ],
        "notes": "",
        "id": "d07619839f7523f2b3daaaeae49aa2e7"
    },
    {
        "author": "崔涯",
        "dynasty": "唐",
        "type": "诗",
        "rhythmic": "",
        "title": "咏春风",
        "preface": "",
        "paragraphs": [
            "动地经天物不伤，高情逸韵住何方。",
            "扶持燕雀连天去，断送杨花尽日狂。",
            "遶桂月明过万户，弄帆晴晚渡三湘。",
            "孤云虽是无心物，借便吹教到帝乡。"
        ],
        "notes": "",
        "id": "f4cdb94e40f0e942da3fdde76552f04c"
    },
    {
        "author": "崔涯",
        "dynasty": "唐",
        "type": "诗",
        "rhythmic": "",
        "title": "竹",
        "preface": "",
        "paragraphs": [
            "领得溪风不放回，傍窗缘砌遍庭栽。",
            "须招野客为邻住，看引山禽入郭来。",
            "幽院独惊秋气早，小门深向绿阴开。",
            "谁怜翠色兼寒影，静落茶瓯与酒杯。"
        ],
        "notes": "",
        "id": "4c00b0eff649efbd768479675eef49a2"
    },
    {
        "author": "崔涯",
        "dynasty": "唐",
        "type": "诗",
        "rhythmic": "",
        "title": "侠士诗",
        "preface": "",
        "paragraphs": [
            "太行岭上二尺雪，崔涯袖中三尺铁。",
            "一朝若遇有心人，出门便与妻儿别。"
        ],
        "notes": "",
        "id": "b172e9699882b194c1c3342af0ad38c2"
    },
    {
        "author": "崔涯",
        "dynasty": "唐",
        "type": "诗",
        "rhythmic": "",
        "title": "别妻",
        "preface": "",
        "paragraphs": [
            "陇上泉流陇下分，断肠呜咽不堪闻。",
            "嫦娥一入月中去，巫峡千秋空白云。"
        ],
        "notes": "",
        "id": "7e8c585b26450ceeb10aae7f2e55eb91"
    },
    {
        "author": "崔涯",
        "dynasty": "唐",
        "type": "诗",
        "rhythmic": "",
        "title": "杂嘲二首 一",
        "preface": "",
        "paragraphs": [
            "二年不到宋家东，阿母深居僻巷中。",
            "含泪向人羞不语，琵琶弦断倚屏风。"
        ],
        "notes": "",
        "id": "efb67a5b2c601920a729fee9745c7a06"
    },
    {
        "author": "崔涯",
        "dynasty": "唐",
        "type": "诗",
        "rhythmic": "",
        "title": "杂嘲二首 二",
        "preface": "",
        "paragraphs": [
            "日暮迎来香合中，百年心事一宵同。",
            "寒鸡鼓翼纱窗外，已觉恩情逐晓风。"
        ],
        "notes": "",
        "id": "a865537e5908dacd9f4fea7810f4bf39"
    },
    {
        "author": "崔涯",
        "dynasty": "唐",
        "type": "诗",
        "rhythmic": "",
        "title": "悼妓",
        "preface": "",
        "paragraphs": [
            "赤板桥西小竹篱，槿花还似去年时。",
            "淡黄衫子浑无色，肠断丁香画雀儿。"
        ],
        "notes": "",
        "id": "4369678b89d7159c0cd9a31958360f52"
    },
    {
        "author": "崔涯",
        "dynasty": "唐",
        "type": "诗",
        "rhythmic": "",
        "title": "嘲妓 一",
        "preface": "",
        "paragraphs": [
            "虽得苏方木，犹贪玳瑁皮。",
            "怀胎十个月，生下昆仑儿。"
        ],
        "notes": "",
        "id": "4aef90a14ecd93810491541c8e3a2be5"
    },
    {
        "author": "崔涯",
        "dynasty": "唐",
        "type": "诗",
        "rhythmic": "",
        "title": "嘲妓 二",
        "preface": "",
        "paragraphs": [
            "布袍披袄火烧毡，纸补箜篌麻接弦。",
            "更著一双皮屐子，纥梯纥榻出门前。"
        ],
        "notes": "",
        "id": "8dc353205db25a35a16ecca9f05b32b8"
    },
    {
        "author": "崔涯",
        "dynasty": "唐",
        "type": "诗",
        "rhythmic": "",
        "title": "嘲李端端 一",
        "preface": "",
        "paragraphs": [
            "黄昏不语不知行，鼻似烟窗耳似铛。",
            "独把象牙梳插鬓，昆仑山上月初明。"
        ],
        "notes": "",
        "id": "e3feb9d68dc88e2087414367d9d43231"
    },
    {
        "author": "崔涯",
        "dynasty": "唐",
        "type": "诗",
        "rhythmic": "",
        "title": "嘲李端端 二",
        "preface": "",
        "paragraphs": [
            "觅得黄骝鞁绣鞍，善和坊里取端端。",
            "扬州近日浑成差，一朵能行白牡丹。"
        ],
        "notes": "",
        "id": "2c823078a85b6b263c94cce77b8c848d"
    },
    {
        "author": "崔涯",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "暗递花香入客衣。",
            "（《江湖小集》卷六绍嵩《江浙纪行集句诗》）。"
        ],
        "notes": "",
        "id": "4869ad8aeb09a7dc77bd51927370395a"
    }
]