[
    {
        "author": "程准",
        "dynasty": "宋",
        "type": "诗",
        "rhythmic": "",
        "title": "留题顶山上方",
        "preface": "",
        "paragraphs": [
            "雨歇黄梅后，秋生麦熟前。",
            "偶同金马客，来访玉龙泉。",
            "竹叶一樽酒，榴花五月天。",
            "不妨扶拄杖，行到白云边。"
        ],
        "notes": "",
        "id": "1bfa144eb783a47daa5ec7ecea4ea1f5"
    },
    {
        "author": "程准",
        "dynasty": "宋",
        "type": "诗",
        "rhythmic": "",
        "title": "明远楼",
        "preface": "",
        "paragraphs": [
            "帆带暮云归别浦，崖拖秋色落澄波。",
            "天连尺五银河挽，月倍寻常玉镜磨。"
        ],
        "notes": "",
        "id": "75bc0d629cc44e3f8613332f96fb4521"
    },
    {
        "author": "程准",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "船系钓台下，身寄碧云端。",
            "胸中千古风月，笔下助波澜。",
            "唤起羊裘仙魄，来伴蝉冠清影，星阁倚阑干。",
            "上想中兴事，名节重於山。",
            "濯沧浪，开玉鉴，照朱颜。",
            "平生多少英气，直欲斩楼兰。",
            "尽道诗书元帅，好作经纶上衮，勋业秉华丹。",
            "霄汉展鸾翼，雷雨震龙蟠。"
        ],
        "notes": "",
        "id": "c033089ceffb2b1fa52527ec3725b0ea"
    }
]