[
    {
        "author": "崔枢",
        "dynasty": "唐",
        "type": "诗",
        "rhythmic": "",
        "title": "赐耆老布帛",
        "preface": "",
        "paragraphs": [
            "殊私及耆老，圣德赈黎元。",
            "布帛忻天赐，生涯作主恩。",
            "情均皆挟纩，礼异贲丘园。",
            "庆洽时方泰，仁沾月告存。",
            "宁知酬雨露，空识荷乾坤。",
            "击壤将何幸，裴回望九门。"
        ],
        "notes": "",
        "id": "e94fb160c7b7ef09c51258ab33202cbc"
    },
    {
        "author": "崔枢",
        "dynasty": "唐",
        "type": "诗",
        "rhythmic": "",
        "title": "齐优开笼飞去所献楚王鹄",
        "preface": "",
        "paragraphs": [
            "受命笼齐鹄，交欢献楚王。",
            "惠心先巧辩，戢羽见回翔。",
            "意适清风远，忧除白日长。",
            "度云摇旧影，过树阅新芳。",
            "直取名翻重，宁唯好不伤。",
            "谁言滑稽理，千载戒禽荒。"
        ],
        "notes": "",
        "id": "a76a434519a74a94052bd68f80dee306"
    }
]