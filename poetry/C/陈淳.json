[
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其一",
        "preface": "",
        "paragraphs": [
            "堂中鹤发老，臞臞未能宽。",
            "泮涣而尔游，于汝其独安。"
        ],
        "notes": "",
        "id": "94352c1d9bf562aebf2a1db491d70758"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其二",
        "preface": "",
        "paragraphs": [
            "负米慙子路，杀鸡愧茅容。",
            "汗颜戴履间，子职何以供。"
        ],
        "notes": "",
        "id": "11ac4b4b5aa8966f96cdbcf438270896"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其三",
        "preface": "",
        "paragraphs": [
            "富贵以荣亲，有命不可必。",
            "道义以荣亲，古人所无斁。"
        ],
        "notes": "",
        "id": "59cccb0c4ea15ebdbe735767c7c4d0d2"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其四",
        "preface": "",
        "paragraphs": [
            "茫茫八极内，何莫非斯人。",
            "苟非富道义，何异彼黔民。"
        ],
        "notes": "",
        "id": "e313859d2176dfd3781c1c5aa239c743"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其五",
        "preface": "",
        "paragraphs": [
            "人禀五行秀，卓然与物异。",
            "由其达大经，秉彝不容己。"
        ],
        "notes": "",
        "id": "f1207b6ac833ea82e676cc5d409ac0e4"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其六",
        "preface": "",
        "paragraphs": [
            "人为天地心，体焉天地同。",
            "病于有我私，不能相流通。"
        ],
        "notes": "",
        "id": "1c8be535067e93bfb36a18ef13ae181d"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其七",
        "preface": "",
        "paragraphs": [
            "二程十四五，即为圣人徒。",
            "汝年已蹉跎，得无惊觉乎。"
        ],
        "notes": "",
        "id": "c3ccd27144428d6897132d4841728d83"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其八",
        "preface": "",
        "paragraphs": [
            "昔者抗厥志，欲效颜子复。",
            "今胡事悠悠，反作曹食粟。"
        ],
        "notes": "",
        "id": "9ad05c6349e97aafcf331390542092ee"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其九",
        "preface": "",
        "paragraphs": [
            "古人用功处，步步最缜密。",
            "胡尔大阔疏，践履无其实。"
        ],
        "notes": "",
        "id": "62dcfc5f7f4103f383379e5737fadaca"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其一○",
        "preface": "",
        "paragraphs": [
            "细味古人书，惕焉重深惭。",
            "循首以至足，百无一二三。"
        ],
        "notes": "",
        "id": "e388005295c87712da77bdce39ffd33b"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其一一",
        "preface": "",
        "paragraphs": [
            "器局事宏大，心期勿卑污。",
            "俗士不必效，汝为君子儒。"
        ],
        "notes": "",
        "id": "83548d4cc870187b7c9d7ddefe0cf90b"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其一二",
        "preface": "",
        "paragraphs": [
            "百乐不足玩，万好俱无益。",
            "休休事追逐，荡志而害德。"
        ],
        "notes": "",
        "id": "2da4b3357dc35eb5a59976428409b109"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其一三",
        "preface": "",
        "paragraphs": [
            "辅仁贵有益，谨毋友善柔。",
            "良心放则死，胡为乐佚游。"
        ],
        "notes": "",
        "id": "fd9eb8f292160c7980b77de9357955f7"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其一四",
        "preface": "",
        "paragraphs": [
            "克己贵乎严，存心大而正。",
            "改过勿惮吝，任道尤须劲。"
        ],
        "notes": "",
        "id": "69fc592e4ce442cede828a19f19cedfb"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其一五",
        "preface": "",
        "paragraphs": [
            "知以达其行，行以精其知。",
            "二者互相发，不容偏废之。"
        ],
        "notes": "",
        "id": "9201986533f0af525be1ef815196aab1"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其一六",
        "preface": "",
        "paragraphs": [
            "诗蔽思无邪，礼主毋不敬。",
            "二言书诸绅，时时与涵泳。"
        ],
        "notes": "",
        "id": "54fa7250b15a2f112a8307141eced6cc"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其一七",
        "preface": "",
        "paragraphs": [
            "大学示絜矩，中庸发尚䌹。",
            "昔人深工处，愿言日三省。"
        ],
        "notes": "",
        "id": "f637433bc6cb6800cb43c5a398c2b852"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其一八",
        "preface": "",
        "paragraphs": [
            "周翁图太极，张子铭订顽。",
            "吾门礼义宗，毋离几席间。"
        ],
        "notes": "",
        "id": "9346765c2674495814d28b2330b2528c"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其一九",
        "preface": "",
        "paragraphs": [
            "言人必志圣，论学必志道。",
            "有如讲为邦，规模必王佐。"
        ],
        "notes": "",
        "id": "aa05648076953e3b56d1e8470b4b8e52"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其二○",
        "preface": "",
        "paragraphs": [
            "志一气以动，气一志以随。",
            "持养使清明，和平毋暴之。"
        ],
        "notes": "",
        "id": "bb6f162b5863e3c607f7ceaef3b85ae9"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其二一",
        "preface": "",
        "paragraphs": [
            "血气有盛衰，理义无损益。",
            "理义要常胜，毋为血气役。"
        ],
        "notes": "",
        "id": "def8e41355f007f20a67bf02f7daf344"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其二二",
        "preface": "",
        "paragraphs": [
            "始学何所主，以心为严师。",
            "动作必内惧，隠微毋自欺。"
        ],
        "notes": "",
        "id": "b63d23fc2b5bae76e28f35a8c3c85e24"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其二三",
        "preface": "",
        "paragraphs": [
            "心藏隠奥中，乘间亦易动。",
            "须于动之微，坚持勿使纵。"
        ],
        "notes": "",
        "id": "a6521b50d6e49e930e7278c24c6ee31b"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其二四",
        "preface": "",
        "paragraphs": [
            "人心甚可畏，动炽如奔霆。",
            "虽以刀锯降，不能为之宁。"
        ],
        "notes": "",
        "id": "38d6df25d6e064c1185c6127988b30d5"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其二五",
        "preface": "",
        "paragraphs": [
            "居独念无僻，境动情不肆。",
            "圣人然后能，学者须敬忌。"
        ],
        "notes": "",
        "id": "f5c792f0eec3c9cd3b70372d05cb6d54"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其二六",
        "preface": "",
        "paragraphs": [
            "圣人于燕居，德容申天如。",
            "学者之自持，其可惰慢与。"
        ],
        "notes": "",
        "id": "d4a4b618d1856b0ddd8d07926a90b88d"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其二七",
        "preface": "",
        "paragraphs": [
            "吉士无妄语，德人不苟笑。",
            "容貌端以庄，话言谨而要。"
        ],
        "notes": "",
        "id": "5b54da41c046e316bef27b41ae68fa8c"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其二八",
        "preface": "",
        "paragraphs": [
            "勿谓善戏谑，于我固何尤。",
            "要知外不严，中为之所流。"
        ],
        "notes": "",
        "id": "fa07b4c221b30da975de176fa04f6614"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其二九",
        "preface": "",
        "paragraphs": [
            "开卷必起敬，肃容正冠襟。",
            "如侍圣贤侧，亲承謦欬音。"
        ],
        "notes": "",
        "id": "1b3e17987b0e48f1a648a494c87276cd"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其三○",
        "preface": "",
        "paragraphs": [
            "事事物物间，私皆在所涤。",
            "一裘憾虽微，子路必勇克。"
        ],
        "notes": "",
        "id": "4d475e1ca2a721ddd69aadcb33b9c990"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其三一",
        "preface": "",
        "paragraphs": [
            "质暴难入德，心粗宁配义。",
            "君看箪瓢人，磨礲极醇粹。"
        ],
        "notes": "",
        "id": "2b31eb14b5f954ca761736b8854d7084"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其三二",
        "preface": "",
        "paragraphs": [
            "气禀微有偏，积习日蕃衍。",
            "矫厉工弗深，其末必犹反。"
        ],
        "notes": "",
        "id": "05cb057850e70e61b80e2bffb8d26e08"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其三三",
        "preface": "",
        "paragraphs": [
            "今日一念差，不即伐以柯。",
            "明日又重生，习熟将如何。"
        ],
        "notes": "",
        "id": "7dd5987cf3a4dcb416d344dce96fe0eb"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其三四",
        "preface": "",
        "paragraphs": [
            "颜子不贰境，如判桐叶然。",
            "一绝不复续，何尝有遗根。"
        ],
        "notes": "",
        "id": "acfe55e1f72aa4e1e40c89fadebd4c8d"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "隆兴书堂自警三十五首  其三五",
        "preface": "",
        "paragraphs": [
            "成汤之盘铭，新焉旦复旦。",
            "未闻作圣功，毫厘有间断。"
        ],
        "notes": "",
        "id": "31dc729200d2539106870d36433b3cab"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 仁",
        "preface": "",
        "paragraphs": [
            "仁人之安宅，在心本全德。",
            "要常处于中，不可违终食。"
        ],
        "notes": "",
        "id": "026cbebac8749fe36f457f5e3ed10134"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 义",
        "preface": "",
        "paragraphs": [
            "义人之正路，中实存羞恶。",
            "要常由而行，不可离跬步。"
        ],
        "notes": "",
        "id": "696690c640ec7184ef021a5fa381567b"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 礼",
        "preface": "",
        "paragraphs": [
            "礼者人之门，节文自中根。",
            "所主一以敬，出入无不存。"
        ],
        "notes": "",
        "id": "9da31c01c54d17d71c07ce9d0be8febc"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 智",
        "preface": "",
        "paragraphs": [
            "智者人之烛，于我非外铄。",
            "清明本在躬，无容自昏浊。"
        ],
        "notes": "",
        "id": "3335b4ece02483048c0d287cfc04039a"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 孝",
        "preface": "",
        "paragraphs": [
            "孝以事其亲，斯须不离身。",
            "始终惟爱敬，二者在书绅。"
        ],
        "notes": "",
        "id": "64950dc20e330ad07fa0480997f65b8a"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 悌",
        "preface": "",
        "paragraphs": [
            "悌以事其兄，温恭尽乃情。",
            "出门惟敬长，内外一于诚。"
        ],
        "notes": "",
        "id": "057dd0453aed829bb99b0d83f2793ae0"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 忠",
        "preface": "",
        "paragraphs": [
            "忠以尽诸己，其中不容伪。",
            "一毫苟自欺，在我先有愧。"
        ],
        "notes": "",
        "id": "2edcbd91469f19d290b7b9f441b418a4"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 信",
        "preface": "",
        "paragraphs": [
            "信以实诸言，于外无妄宣。",
            "要须循尔物，何可背其然。"
        ],
        "notes": "",
        "id": "d0d55491221c0d3888db3d1b7c88fb1d"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 父子",
        "preface": "",
        "paragraphs": [
            "父子本天性，人伦此其大。",
            "一言在有亲，不可薄厥爱。"
        ],
        "notes": "",
        "id": "d261ff01d69e1299ebcc45d57472543a"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 君臣",
        "preface": "",
        "paragraphs": [
            "君臣本大分，天尊而地卑。",
            "一言在有义，不可以为利。"
        ],
        "notes": "",
        "id": "ee0d6a0709f91544764197c5e81aebd9"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 夫妇",
        "preface": "",
        "paragraphs": [
            "夫妇亦大端，干男而坤女。",
            "一言在有别，不可欲败度。"
        ],
        "notes": "",
        "id": "c87b9d7c9360cd8052a6317fd28a038b"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 兄弟",
        "preface": "",
        "paragraphs": [
            "兄长而弟幼，天属之羽翼。",
            "一言在有序，不可事私阅。"
        ],
        "notes": "",
        "id": "20efbe6230c1a0ea57a4ee2f013ddf53"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 朋友",
        "preface": "",
        "paragraphs": [
            "朋友同门志，所以辅吾仁。",
            "一言在有信，不可私狎亲。"
        ],
        "notes": "",
        "id": "4ec61b90098dde36bad849e7a404acb5"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 耳",
        "preface": "",
        "paragraphs": [
            "耳所以司听，听正乃为聪。",
            "匪彝谨勿闻，闻之则为聋。"
        ],
        "notes": "",
        "id": "28a5d0f21c6e60c2942503c4ea66e28a"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 目",
        "preface": "",
        "paragraphs": [
            "目所以司视，视正乃为明。",
            "非礼谨勿睹，睹之则为盲。"
        ],
        "notes": "",
        "id": "de70f48db44e6915db1a455eef472f1c"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 口",
        "preface": "",
        "paragraphs": [
            "口所以司言，所言必正说。",
            "非法谨勿道，道之为噬噎。"
        ],
        "notes": "",
        "id": "c3374dd56129b78f3f00e18a11f47988"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 手",
        "preface": "",
        "paragraphs": [
            "手所以司执，所执必正事。",
            "回德谨勿持，持必为痿痺。"
        ],
        "notes": "",
        "id": "4fff2efd3d884c6191f17d73fbf50a48"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 足",
        "preface": "",
        "paragraphs": [
            "足所以司履，所履必正道。",
            "邪径谨勿由，由之为躃跛。"
        ],
        "notes": "",
        "id": "44a5e7e36bac407442e4a2f103f8fcff"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 心",
        "preface": "",
        "paragraphs": [
            "心为形之君，所主一身政。",
            "持养常清明，百体皆顺令。"
        ],
        "notes": "",
        "id": "9315e9fda22224dbeceb2aeac79fc73e"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 博学",
        "preface": "",
        "paragraphs": [
            "泛观事物间，是理真卓卓。",
            "无一非吾事，要在博所学。"
        ],
        "notes": "",
        "id": "5f2c49cdf5bc39ed1720012cf92b997f"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 审问",
        "preface": "",
        "paragraphs": [
            "物理本不齐，杂然各异分。",
            "参伍宁无疑，要在审所问。"
        ],
        "notes": "",
        "id": "96c4b839651be44b20aef0fdf9fdb2c0"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 谨思",
        "preface": "",
        "paragraphs": [
            "论学取诸友，举隅发之师。",
            "欲自得其传，要在谨厥思。"
        ],
        "notes": "",
        "id": "71569b84da207ac0745a5ac2e9d19227"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 明辨",
        "preface": "",
        "paragraphs": [
            "利与善之间，微似未易断。",
            "欲无毫厘差，要在明厥辨。"
        ],
        "notes": "",
        "id": "d57cca3a4fe29aa36c835943724fc903"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 笃行",
        "preface": "",
        "paragraphs": [
            "学问思辨者，于中莹且精。",
            "欲实据而有，要在笃于行。"
        ],
        "notes": "",
        "id": "ac623242603b23efc0cf890a47480299"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 隆师",
        "preface": "",
        "paragraphs": [
            "师者人之范，辨惑正吾疑。",
            "苟不就有道，伥伥其何之。"
        ],
        "notes": "",
        "id": "339aad5879d56388c6fa39c69fecfb40"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 亲友",
        "preface": "",
        "paragraphs": [
            "友者人之辅，以善相切磨。",
            "不取直谅闻，其如损德何。"
        ],
        "notes": "",
        "id": "5e39c354201e37105dfaf9d3a5c52503"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 迁善",
        "preface": "",
        "paragraphs": [
            "善者性所有，不可无诸躬。",
            "每见必勇迁，吾德乃可崇。"
        ],
        "notes": "",
        "id": "e1819fd0e48a34a25fc726189f045ffd"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 改过",
        "preface": "",
        "paragraphs": [
            "过者动之差，毋容实诸己。",
            "才觉必速改，乃不为吾累。"
        ],
        "notes": "",
        "id": "54e19b728e05a3cc3272b73ab9f127b9"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 礼维",
        "preface": "",
        "paragraphs": [
            "礼以维其心，在心无不敬。",
            "非此勿言动，非此勿视听。"
        ],
        "notes": "",
        "id": "ae2aae2ac941d65bbf88ae3e3901d149"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 义维",
        "preface": "",
        "paragraphs": [
            "义以维其心，在心常有制。",
            "惟为理所宜，不徇情所利。"
        ],
        "notes": "",
        "id": "d086e9f50676a1e0acc95ec44f7da957"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 廉维",
        "preface": "",
        "paragraphs": [
            "廉以维其心，在心常有辨。",
            "一介不妄取，真如视土粪。"
        ],
        "notes": "",
        "id": "ea17974f868d42ae3db68542e800db01"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "闲居杂咏三十二首 耻维",
        "preface": "",
        "paragraphs": [
            "耻以维其心，在心每知愧。",
            "不善临吾前，真如负芒刺。"
        ],
        "notes": "",
        "id": "8adde39d45fa8dd6961c1eeaa8f2480f"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "警惰",
        "preface": "",
        "paragraphs": [
            "日月双跳丸，一旦复一旦。",
            "於穆无疆命，后□□如趱。",
            "前头只逗遛，不勇攻与战。",
            "当然紧切功，一一事散漫。",
            "便是惰天职，天地一罪汉。"
        ],
        "notes": "",
        "id": "d70acc943f71166823a8041725f7a99f"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "警滞",
        "preface": "",
        "paragraphs": [
            "宾主辨贵白，死生路宜分。",
            "当克即便克，当存即必存。",
            "直须要脱洒，如彼霁月轮。",
            "超然物累上，无复渣滓浑。",
            "不须事黏滞，如咬老树根。",
            "弥年啮不断，岂不妨吾仁。"
        ],
        "notes": "",
        "id": "ad1ef18fa5f45be39bac1ae0224c540f"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "丁未十月见梅一点",
        "preface": "",
        "paragraphs": [
            "清清一点玉，枯枝绝鲜鲜。",
            "历历霜林奇，未省有此妍。",
            "雅如哲君子，觉在群蒙先。",
            "揭之几案上，使我心洒然。"
        ],
        "notes": "",
        "id": "73f8683beda0f67f92c7189b5c95d31c"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "丙辰十月见梅同感其韵再赋",
        "preface": "",
        "paragraphs": [
            "霜枝秃秃瘦，孤英自中鲜。",
            "出尘寒玉姿，熟视何清妍。",
            "端如仁者心，洒落万物先。",
            "浑无一点累，表里俱彻然。"
        ],
        "notes": "",
        "id": "4acd6bcc92048e8196e75694108a11d5"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "忆李友叔皓三首  其一",
        "preface": "",
        "paragraphs": [
            "君居郭之东，我馆亦东郭。",
            "君已素我心，我未一君目。",
            "时初丙辰秋，一见洞轩腹。",
            "君即就我眠，我亦共君读。",
            "历代故史编，皇家新典牍。",
            "我猎未暇精，君记抑何博。",
            "寒灯窗窍红，明月庭阴绿。",
            "君举口不休，我听膝屡促。",
            "忆从半载余，丽泽情方熟。",
            "胡为一别后，终天诀遽作。",
            "嗟嗟怀若人，重搅我心曲。"
        ],
        "notes": "",
        "id": "a61707653eb227d4f0ce86a5baa90908"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "忆李友叔皓三首  其二",
        "preface": "",
        "paragraphs": [
            "君资盖清湛，君气亦温暇。",
            "厌渠市利嚣，向我访清洒。",
            "卑渠世学陋，就我咨纯雅。",
            "肺肠无胶轕，襟怀悉倾冩。",
            "谈义信即笃，不以吾言野。",
            "箴过听益敬，不以吾为讶。",
            "授之关洛编，昼夜阅不舍。",
            "窃喜得良朋，可与结仁社。",
            "同驱入德车，共策适善马。",
            "胡此会乖违，使我闻陋寡。",
            "嗟嗟今而后，讵见斯人者。"
        ],
        "notes": "",
        "id": "c21bf61e697ed835ea7a008edadb6406"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "忆李友叔皓三首  其三",
        "preface": "",
        "paragraphs": [
            "初见即我赠，东京博雅堂。",
            "再见复我和，北窗小梅章。",
            "此物今只存，而人乃云亡。",
            "有时牵龙尾，浓磨发精光。",
            "恍惚金漆交，相与游翰场。",
            "间或展骚轴，熟玩题芬芳。",
            "嶙峋骨鲠语，犹能动刚肠。",
            "触物即君感，感物复君伤。",
            "藏之不敢轻，于以无君忘。",
            "嗟嗟岂无朋，知心鲜其当。"
        ],
        "notes": "",
        "id": "3009c58fea1904948f3c36a13473bebb"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "自讼",
        "preface": "",
        "paragraphs": [
            "气一志以动，志动气益狂。",
            "辗转互攻击，其端何有穷。",
            "哲人动知几，清明常在躬。",
            "私欲绝微萌，天真湛流通。",
            "表里皎如日，一隙无暧曚。"
        ],
        "notes": "",
        "id": "6968a183383f89a93d53ed44b1443b1d"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "失言戒",
        "preface": "",
        "paragraphs": [
            "言者身枢机，兴戎亦出好。",
            "既正且中节，吉祥以类和。",
            "正苟发不中，忤物立召祸。",
            "不可言而言，夫子戒勿道。",
            "言轻则招忧，子云亦辨早。",
            "龙门有明箴，恳恳岂欺我。",
            "尔素重所出，胡兹失太果。",
            "策驷非难追，噬脐悔自蹈。",
            "从今臭不同，谨谨三缄默。"
        ],
        "notes": "",
        "id": "889cf99ae79121b01ba7041637c9fac6"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "矩子名字义",
        "preface": "",
        "paragraphs": [
            "小子尔定孙，来前吾语汝。",
            "尔今既加冠，盍以成人遇。",
            "今尔名以矩，字尔以方叟。",
            "告尔名字义，尔其敬听受。",
            "矩所以为方，是为法度器。",
            "极天下之方，不能外乎是。",
            "在人事而言，不越乎此理。",
            "此理根所性，其本一而已。",
            "散诸事物间，各各有所止。",
            "当然不容易，万殊而一揆。",
            "截截有成法，方正无少陂。",
            "圣人安而行，所欲不逾此。",
            "贤者勉而复，折旋必中矣。",
            "学者思圣贤，于学亦必以。",
            "所择要精明，所执在固致。",
            "法皆自中定，方非由外至。",
            "如或非礼视，是以不法视。",
            "于视为不方，随物而妄伺。",
            "如或非礼听，是以不法听。",
            "于听为不方，随物而妄应。",
            "如或非礼言，是以不法言。",
            "于言为不方，随物而妄宣。",
            "如或非礼动，是以不法动。",
            "于动为不方，随物而妄往。",
            "惟视方而明，不为非礼倾。",
            "惟听方而聪，不为非礼从。",
            "惟言方而信，不为非礼徇。",
            "惟动方而直，不为非礼适。",
            "一一守吾法，私意无容杂。",
            "寻绝枉尺为，乘戒诡遇合。",
            "直道范驰驱，何行不检押。",
            "其可者则与，不可者必拒。",
            "交游自正方，不随不可去。",
            "有善者则从，不善者必克。",
            "处事自正方，不随不善溺。",
            "随物则为圆，非圆特其偏。",
            "同流而合污，在方诚有愆。",
            "先方而后圆，于圆乃可全。",
            "既无一不方，斯无一不圆。",
            "动容皆中礼，从心得孔传。",
            "岂但方之熟，实惟圆之安。",
            "圣法万世在，矩尔其勉旃。",
            "称名惕自省，闻字肃反观。",
            "斯义无尔愧，服膺常拳拳。"
        ],
        "notes": "",
        "id": "cd86f7ed10c770374290a683d0d92f2a"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "警懦",
        "preface": "",
        "paragraphs": [
            "颜子之克己，镆铘斫空桑。",
            "曾子毅于仁，重担硬脊梁。",
            "子路勇有行，劲兵赴敌场。",
            "孟轲刚不屈，砥柱立沧浪。",
            "嗟哉入圣门，迢迢万里长。",
            "傥非四子才，宁不中道僵。",
            "尔宜变尔质，变尔柔而刚。"
        ],
        "notes": "",
        "id": "59adf6535bcdd27a8e44a82d1debe672"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "谨所之赠王氏子",
        "preface": "",
        "paragraphs": [
            "我赠王氏子，作此谨所之。",
            "之子何所喜，喜有近道资。",
            "妙龄正弱冠，立志已不卑。",
            "与之语则解，知弗流俗随。",
            "今闻欲有行，问之如何其。",
            "曰取天下友，曰求天下师。",
            "斯言美则美，乃大人之为。",
            "在子则太早，恐非其所宜。",
            "去圣嗟已远，名家好相持。",
            "师者每异户，友焉亦多岐。",
            "志稚未坚定，焉保无转移。",
            "识嫩未的确，那知真是非。",
            "同人遽于野，懔乎其亦危。",
            "既慕圣贤学，须循圣贤规。",
            "圣功有次序，躐进徒尔疲。",
            "非益欲速成，孔深阙童讥。",
            "登高必自下，子思端不欺。",
            "道尔求诸远，孟轲尤所嗤。",
            "小学极纤悉，无非固骸肌。",
            "洒扫进退间，三千其威仪。",
            "子曾与周旋，有亏已无亏。",
            "大学入德门，纲条备无遗。",
            "开端在格物，大当致吾知。",
            "子曾与讲贯，有疑已无疑。",
            "语孟两部书，坦坦无峣崎。",
            "尽是平实语，中蕴至宝辉。",
            "子曾得其趣，抑尔猎其皮。",
            "入道贵有主，何须事支离。",
            "进德贵著实，何容慕新奇。",
            "后生所可畏，不在华藻摛。",
            "亦非记览博，亦匪谈辨飞。",
            "勇往识其正，路头不参差。",
            "终始一敬入，绝无傲岸私。",
            "驱车万里道，最谨发轫时。",
            "豪厘稍有差，千里谬莫追。",
            "志学错所学，从心竟相违。",
            "知止失所止，能得之者希。",
            "康庄大通衢，无用径捷窥。",
            "章韶大雅音，不必转调吹。",
            "美璞要成器，切戒浪琢锤。",
            "良苗善保养，粢盛方可期。",
            "惜兹少壮力，正宜自鞭治。",
            "一一务下学，俛焉日孜孜。",
            "圣门缜密功，不容漏毫丝。",
            "真积中欠缺，虚劳外奔驰。",
            "杂乎其胸臆，决堕狂与痴。",
            "不为子行喜，抑为子行悲。",
            "子既扣我门，吾何吝子医。",
            "不觉写肝肺，有此谆谆词。",
            "此理无强聒，姑以诚吾思。",
            "於乎王氏子，念我谨所之。"
        ],
        "notes": "",
        "id": "c6811ad6741c6686c5d6f73ce6a5f3f2"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "名陈宪友清轩",
        "preface": "",
        "paragraphs": [
            "名轩何以清，惟有梅与竹。",
            "梅清清且白，竹清清更绿。",
            "雪蕊破清洒，霜操挺清肃。",
            "至哉双友清，格韵真寒玉。",
            "伊谁与之友，相对淡无欲。",
            "清心仁智翁，妙趣于中足。"
        ],
        "notes": "",
        "id": "ffb316be31012fd167ccd372a802d7cc"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "赠刘伯翔相师",
        "preface": "",
        "paragraphs": [
            "孔孟不说相，于人洞肺肝。",
            "由也行行如，不得其死然。",
            "括也未闻道，其躯难以全。",
            "赐亿亦屡中，执玉俯仰间。",
            "经礼视平衡，下忧倾则奸。",
            "兹皆以理决，初匪由术传。",
            "刘君以相名，表里须相关。",
            "备道最上格，温恭厉而安。",
            "晬面盎于背，德人盛容颜。",
            "论心勿徇形，心广体自胖。",
            "敬吉怠则灭，炳炳真如丹。",
            "此诀若未喻，所阅非神观。"
        ],
        "notes": "",
        "id": "295f1107d3d55d92d7804cae426c3d7f"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "赴调归忧时题壁",
        "preface": "",
        "paragraphs": [
            "上林一株木，其大千百围。",
            "栽培自上古，婆娑荫八维。",
            "云何岁月老，颓衰复颓衰。",
            "守者勿灌溉，伐者交剥椎。",
            "木根既不固，枝叶何所依。",
            "心骨又有蠹，皮肤何能为。",
            "安得善场师，转回阳春熙。",
            "变却久悴态，如彼正茂时。",
            "坐令万虫蚁，稍托庇命丝。",
            "嗟嗟难尔必，慨然动长悲。"
        ],
        "notes": "",
        "id": "58a891b92f37b0268a787a2638d872eb"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "秋夜玩月",
        "preface": "",
        "paragraphs": [
            "月出已林杪，夜深光更佳。",
            "可爱满地阴，扶疎漏琼花。",
            "兴来不能寐，庭除步百回。",
            "微吟弄清辉，幽意谁会哉。"
        ],
        "notes": "",
        "id": "308f6ffc77a6a21750604e4e086189e0"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "四十",
        "preface": "",
        "paragraphs": [
            "孔子四十而不惑，孟子四十不动心。",
            "尔年已及德未就，可不汲汲痛自箴。"
        ],
        "notes": "",
        "id": "74278b1dc93a2af93e6ffd16bc2905de"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "和丁祖舜绿笋之韵",
        "preface": "",
        "paragraphs": [
            "哦风径游卫山峬，溢耳谣言如春敷。",
            "猗猗青青发三叹，熟察其调未免粗。",
            "当年载歌淇水澳，区区但取枝叶绿。",
            "恶知中有至味存，爽人神思胜于玉。",
            "料想厥种未为良，校之吾邦君视仆。",
            "吾邦此君最佳处，惟在根萌毓坤腹。",
            "出尘妙质莹无疑，彻骨不容疵纤厘。",
            "地灵精白气所孕，圃师培壅工弗施。",
            "火行用事正炎鬰，故遣特特清南垂。",
            "钻泥苯䔿伸蛰龙，轧石胧肿亚卧狮。",
            "蓄节正直已不拔，藏心塞实如无私。",
            "新班黄甲固脆润，半露青簪犹珍奇。",
            "雨余荷锄试一访，颖颖竞脱毛囊锥。",
            "发封奏之金错刀，片片逐刃滋琼脂。",
            "未数冰谷素龙肝，岂逊金墉白云芝。",
            "天然真味本自足，不待滑瀡甘以饴。",
            "烹煎燔炙无不可，论材宜为百品师。",
            "疏肠涤胃扫烦秽，侑巵赞膳功谁知。",
            "九饤槃中若得此，方贡诸羞特余子。",
            "箪瓢陋巷时相逢，炳腹琅玕焰欲起。",
            "从知种种山海腴，那有似此清中癯。",
            "吴莼楚荇傥埒美，恰类𨢎䤙拟醍醐。",
            "猫舄班孙真徒胥，何复敢校荣与枯。",
            "信哉超越天地炉，君子之德他所无。"
        ],
        "notes": "",
        "id": "ceb72ccc80692cb4be48cb5c68aae10c"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "和丁祖舜二月阴寒之作",
        "preface": "",
        "paragraphs": [
            "东皇涖事已告半，农村恰恰脂田车。",
            "胡为玄冥尚偃蹇，暗弄威权未退斜。",
            "阿涖{雨/趻}最痴锁乌脚，阿香亦懒敲龙牙。",
            "竟日欲雨竟不雨，号寒往往悲啼鸦。",
            "原苗缩涩鲜生意，且悴且腐真可嗟。",
            "皇天本自爱下氓，阴阳舒惨元不差。",
            "不知当轴燮理人，此剂得之谁氏家。",
            "傅霖遁迹莫与用，邹律束手难为夸。",
            "安得巨力挽天河，洗净妖气无蘗芽。",
            "放开和气充人寰，均敷菽麦荣禾麻。",
            "同作尧民含哺乐，毋但独醉盈畦花。"
        ],
        "notes": "",
        "id": "c2a1546d3d49711d79870543fd357908"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "晴和再用丁韵",
        "preface": "",
        "paragraphs": [
            "膏霖溉注既优渥，璇穹顿扫顽云车。",
            "沉香久鬰悉清豁，无复沴气东西斜。",
            "金盘拥出三足乌，赫赫耀目伸爪牙。",
            "融融熙熙遍林谷，鸣有喜鶑无愁鸦。",
            "东阡土脉浸温畅，颇颇释我农人嗟。",
            "壮者举耜趾相摩，少者行馌肩相差。",
            "乃知乾元父万物，仁育两间同一家。",
            "太和生生终莫遏，不容痴寒固骄夸。",
            "残阴曀曀终必退，安能掩轧壮阳芽。",
            "日涉老僊忧民隠，诗词恳恻如黄麻。",
            "料对兹晨少慰怿，行歌豳颂笔生花。"
        ],
        "notes": "",
        "id": "f409ab37bc5638f90cc70f51c15b005c"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "西征铅山遇霜",
        "preface": "",
        "paragraphs": [
            "年来五十筋力衰，不耐风霜不耐雪。",
            "手为寒凋可鑢磋，足为冻冽如刀切。",
            "泥泞跋涉负涂豕，硗确陟降蟠山鼈。",
            "欹行横行又跳行，忍痛忍饥复忍渴。",
            "此劳此苦岂再堪，焚舟之战惟一决。"
        ],
        "notes": "",
        "id": "3913c538714811e1adc6dcab9652126a"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "遭族人横逆",
        "preface": "",
        "paragraphs": [
            "颜子有犯不之校，胸怀洒落冰雪融。",
            "孟轲横逆必自反，律己程度严秋霜。",
            "君子于物本无闷，小人胡尔好有攻。",
            "矧今薄俗抑又甚，绝无礼义争豪强。",
            "大伦大法毁瓦砾，小计小数横干将。",
            "背面反复盖常态，是非毁誉无定章。",
            "朝为懿亲暮仇虏，外结同好中豺狼。",
            "奉之屈膝转摇尾，挤之下石仍挥枪。",
            "喜跻跖𫏋夷齐上，怒黜皋益共鲧傍。",
            "要之总总皆吾外，于我内者庸何伤。",
            "达人大观等毫毛，不为欣戚留心胸。",
            "刚应以柔逆以顺，噪应以静暴以恭。",
            "红炉点雪不少凝，曲直胜负何所量。",
            "况乎他石可攻玉，火经百炼金始刚。",
            "坚吾志节熟吾仁，理义之益端无穷。"
        ],
        "notes": "",
        "id": "c5757628d9f3b591cc16670229702746"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "叙赵守备学释菜会馂",
        "preface": "",
        "paragraphs": [
            "嘉定四年日在房，赵侯来守南清漳。",
            "下车百事所未遑，先务化原修泮宫。",
            "发帑市材鸠众工，改偏易陋规模洪。",
            "大门复旧正当阳，直挹名第真仙峰。",
            "泮渠下疏清波溶，时与潮汐相流通。",
            "两廊轩轩如翚飞，朱栏翼之森卫防。",
            "讲堂岩岩峙中央，高明洞豁无暧曚。",
            "东西两舍夹其旁，扉楹新厂标祠堂。",
            "诸祠畴昔乱无章，从今一正峣相望。",
            "东祀无极濂溪翁，浑沦再辟如羲皇。",
            "二程从而大发扬，千载绝学始有光。",
            "文公继之撷精刚，发挥大学明中庸。",
            "善集诸儒粲朝纲，金声玉振真玲珑。",
            "此邦况又旧游乡，流风遗泽尤洋洋。",
            "合为四座俨颙颙，卓示师表开群蒙。",
            "女令圣门知所从，无徒自弃甘面墙。",
            "西祀唐人相国常，首变蛮俗趋文风。",
            "配以周欧二俊良，破荒桂籍先传芳。",
            "端明蔡公著清忠，始自莲幕起腾骧。",
            "东溪高公拔上庠，劲节凛凛凌秋霜。",
            "力摧秦桧锐锋铓，濒死奋不顾厥躬。",
            "列为五像竦昂昂，论世尚友激懦慵。",
            "要令片善有磨砻，无往不切进修功。",
            "越惟明年神祝融，群工告备襡器藏。",
            "侯曰轮奂美而彰，落成合与诸宾同。",
            "释菜之礼久已亡，在泮饮酒仪亦荒。",
            "今其举之始自邛，不宜草略宜周详。",
            "时惟月琯中林钟，旬有三日方曈眬。",
            "阖郡文武诸曹郎，下及生员隶学供。",
            "庙廷叙立严班行，银青错间绯紫裳。",
            "主人升自阼阶东，束茅灌献文宣王。",
            "韭芹蔬笋罗芬芗，配食兖邹二国封。",
            "跪伏拜起仪从容，精神昭格孚冥茫。",
            "恭惟道德万世隆，参天配地相始终。",
            "再诣东祠诸儒宗，荐以时器陈时饔。",
            "粢盛醴齐烹羔羊，尊师一意照无穷。",
            "三诣西祠诸贤踪，馈荐一视东祠丰。",
            "岂应故事诚有将，示人友善何日忘。",
            "祀事既毕登堂堭，峨冠列坐咸肃恭。",
            "广文巍榻歌鲁颂，讲扬经义发童蒙。",
            "卷经群趋跻而跄，旧堂序列环而重。",
            "老少团拜敬而雍，申明孝弟消强梁。",
            "更衣紫袖巾缩缝，旋复故坐举馂觞。",
            "羞桃华瓜仍蕉黄，左殽右胾羹及粱。",
            "五行大白益静庄，威仪秩秩无忀徉。",
            "三劝和乐恩意浓，酬酢指逊交更相。",
            "主人载笑色而康，方今太平无征攘。",
            "幸与诸宾相庆逢，愿均饮醉文字中。",
            "众宾欣谢且惭惶，此会旷典昔未尝。",
            "今幸亲与沾霈霶，报之愧无圭与璋。",
            "文班进请输肺肠，泮仪民则诗言飏。",
            "风教基本今既崇，礼逊兴行道义充。",
            "观听感德还降衷，自达闾巷无奸凶。",
            "异时刺史入三公，又推此道柔万邦。",
            "移风易俗归醇酿，均令天下跻虞唐。",
            "武班进请披心胸，侯饮于泮为道长。",
            "可屈群丑服淮羌，献囚献馘不告讻。",
            "坐格飞鸮食我桑，赂金贡齿皆来降。",
            "异时锡命侯弓彤，又相君德成安强。",
            "樽俎自折万里冲，会同四海来氐羌。",
            "诸生继进吐卑悰，惟申文武无异方。",
            "加之俾尔炽而昌，加之俾尔寿而臧。",
            "降尔遐福如陵冈，嗣续与国同无疆。",
            "北溪野人狷且狂，躬陪盛仪喜莫量。",
            "直述诗史为铺张，昭示来世惊盲聋。"
        ],
        "notes": "",
        "id": "44a9541a2157c87c23561cada7edfdf2"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "送赵守备解南漳赴湖北仓",
        "preface": "",
        "paragraphs": [
            "前年邦人迎公来，人人喜公来何暮。",
            "今年邦人送公去，人人恨公去何遽。",
            "公在南漳甫三年，仁政率起百年慕。",
            "在民条目皆可书，及人惠爱何胜数。",
            "农歌田野士歌学，工歌市廛商歌路。",
            "攀辕无愿以公归，断鞅必欲留公住。",
            "天子爱民南北均，岂暇私漳一隅故。",
            "命公乘轺使荆湖，历访民瘼清民蠹。",
            "况曰古来用武地，直瞰中原正门户。",
            "英才分布岂偶然，筹划端为恢拓具。",
            "北视敌众纷蠢蠢，义槩宁无激衷素。",
            "挽河洗兵特余功，不日入为圣明辅。",
            "沃心迪德文太平，上窥周召参伊傅。",
            "鲰生忝出陶镕下，日望清光日以阻。",
            "阖门惟知自好修，何敢越分求攀附。",
            "窃幸斯道有主盟，用舍行藏无所与。"
        ],
        "notes": "",
        "id": "497a7f17b70a9c93e099d05b2ff9bedd"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "用敖教所赠诗韵送行",
        "preface": "",
        "paragraphs": [
            "臞庵先生仙籍豪，固非尘中浪骼骨。",
            "挺特不随时世粧，那学儿女夸首髴。",
            "朅来龙江主文盟，𬬻锤广大无弃物。",
            "裁狂雕朽谁弗容，游刃三年不少𠜾。",
            "野人掩关北溪曲，于道未能探丝忽。",
            "甘谢驰驱抱孤拙，反获优容免呵咄。",
            "纡轸衡茅过招邀，寘之学海沧流潏。",
            "道德渊源漫斟酌，理义刍豢饱啮龁。",
            "由堂赐室纵步蹑，渊鳞骞翼恣手捽。",
            "金篦刮瘼丹起废，万斛尘胸为一拂。",
            "要令龊龊鑛璞姿，无或晶光向埋没。",
            "云何聚散不可常，征车已驾城东月。",
            "当今中原若角崩，曦娥薄蚀耀计孛。",
            "庙堂侧席急选用，英才讵复偏方屈。",
            "便起鸮林簉鹓行，感时怒竖冲冠发。",
            "整顿乾纲靖坤维，扶掖炎精夐熛欻。",
            "拯危直鼓济商楫，逢邪须奋击泚笏。",
            "挽回一气转洪钧，平地春雷百蛰出。",
            "雍容细旃讲唐虞，正鞸垂绅其弁突。",
            "抑均斯道觉斯民，何但诸王私荫樾。"
        ],
        "notes": "",
        "id": "67a8bae491c1bbb5b20926398fb794d2"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "咏陈世良天开图画之阁",
        "preface": "",
        "paragraphs": [
            "九仙来来到筠谷，谁向云端缔高阁。",
            "背倚金山作后屏，左右龙虎交蟠伏。",
            "前头诸峰列碧霄，献奇贡异相联络。",
            "文笔时时气蔚葱，香腾旦旦烟𬪩郁。",
            "瀑布西奔扈卫雄，席帽东出朝宗肃。",
            "玉栏管住不断势，铜鼎蓄就无穷禄。",
            "石潭通贯洗马陂，一派寒流腰带束。",
            "雨旸舒惨变万状，青黄紫绿呈千簇。",
            "十里风光尽入怀，四时春色常在目。",
            "好是天开一图画，丹青巨擘难描摸。",
            "阁中仙翁有佳趣，襟抱磊磊还落落。",
            "饱餐苍秀炯诗囊，静挹菁华洗愁斛。",
            "日暄昼永酒三樽，月明夜清琴一曲。",
            "兴来草木欣荣意，意到鸢鱼自飞跃。",
            "此外应无人境喧，于中觉有天真乐。",
            "试问仙翁为阿谁，世良其字陈其族。"
        ],
        "notes": "",
        "id": "804df8148e38279de7cb9194d77c8d4f"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "和林叔己咏扬守福寿林塘之韵",
        "preface": "",
        "paragraphs": [
            "史君幽趣钟灵台，胸中图画如天开。",
            "居闲薄发林塘胜，根原福寿两山来。",
            "石骨旁峙虎蹲踞，泉脉下绕龙瀊洄。",
            "高低随巧结亭榭，收拾造化成锦堆。",
            "绯黄紫绿献态度，纤洪浓淡敷条枚。",
            "四时春色常在目，嘘咻无用邹律催。",
            "那知禁林凤池上，须君缓步锵鸣瓌。",
            "讵容袖手此山下，龟朋鹤侣相追陪。"
        ],
        "notes": "",
        "id": "85b77f65458c38a3b5b44adcbfc311cb"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "和林叔己咏福寿林塘韵谢杨守举状",
        "preface": "",
        "paragraphs": [
            "漳台最尊第一峰，分支福寿飞双虹。",
            "寿山左蟠气葱葱，福山右峙状窿窿。",
            "中有洞壶出尘踪，景物簇聚造化功。",
            "不减杜陵门城东，未数漆园旧崆峒。",
            "高人卓荦关西公，神仙识趣清瀛蓬。",
            "疏瀹寒泉众流潈，刮筑岩石群山嵩。",
            "涤洿剔秽辑和冲，飞甍敞栋势如穹。",
            "福寿林塘扁其中，银钩铁画灿黑松。",
            "以次亭榭随窠空，各各标揭题疎通。",
            "濯缨一点尘不丛，澄澄北绕冰壶融。",
            "新绿东开青藻芃，磨铜彻底莹渊衷。",
            "水竹环之翠垂弓，波光暗射惊鱼虫。",
            "西问荷花满地红，千枝万朵烂烧空。",
            "行行半山杖履逢，小憇平章景异同。",
            "绝巅奇观趋阴朦，四方八达辉明珑。",
            "俯瞰阛阓罔利翁，徒登垄断夸嵷嵷。",
            "主人绿鬓碧方瞳，寿山嵯峩福海洪。",
            "济川才具如飞𦨴，须游凤池职乃充。",
            "能苏民瘼如香䓖，须从禁苑驰华骢。",
            "况屡乘麾天眷隆，阳春脚布随处丰。",
            "自当九二任发蒙，均陶生民天降侗。",
            "未应山人邀渤仝，登高临清玩昽瞳。",
            "西隣隠雾有豹鼨，欲化龙虎九霄翀。",
            "卵翼之恩始而终，端頼余福锡厥躬，庶几攀附于飞雄。"
        ],
        "notes": "",
        "id": "c003ab1c961ac92eba8c1b06ddaf422a"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "仙霞岭歌",
        "preface": "",
        "paragraphs": [
            "仙霞何事名仙霞，巅末得之神仙家。",
            "此山南来绝高峻，上插云表参天涯。",
            "群仙游宴绝顶上，不饮烟火汤与茶。",
            "朝餐赤霞吸其英，暮餐黄霞咀其华。",
            "日傲烟霞为洞府，不踏尘寰寸泥沙。",
            "后躅跻攀不可得，危梯峻级频咨嗟。",
            "高人欲解行者疲，掇作好语清而嘉。",
            "故取仙霞起人慕，非以仙霞为世夸。",
            "流传岁月浸久远，此意零落说又差。",
            "谓酌流霞固浅陋，谓著霞衣亦浮葩。",
            "我来登陟动幽趣，愧无洒落清襟怀。",
            "聊寓数言代岭记，未可例视为南华。"
        ],
        "notes": "",
        "id": "1a67ab588b24cf1e157592800a86f72f"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "谒张公祠",
        "preface": "",
        "paragraphs": [
            "古来传说双剑灵，精气直上干云星。",
            "有如掘出为世用，一挥便可四海清。",
            "方今扰扰边尘起，中原分裂乱无纪。",
            "正好提携为扫平，何事双龙卧此水。",
            "试问张公知不知，英灵千载如生时。",
            "何时神物得神用，为报风云会合期。"
        ],
        "notes": "",
        "id": "7ce56040a97f5551818f23de7872c75f"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "三月十一夜纪候",
        "preface": "",
        "paragraphs": [
            "春光正浓二三月，气候不作春和柔。",
            "白昼炎炎若盛夏，半夜凄凄如老秋。"
        ],
        "notes": "",
        "id": "084de91ef8189c02a0e8385693820ef9"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "久不雨",
        "preface": "",
        "paragraphs": [
            "草庐卧龙目未开，岩溪作霖手未擡。",
            "苍生望望亦劳尔，霶霈甘泽从何来。"
        ],
        "notes": "",
        "id": "74c7071b97b5bf4a6ec4b4ea09844d37"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "贺傅寺丞喜雨二十六韵",
        "preface": "",
        "paragraphs": [
            "去冬九旬已渴雨，那意今春渴尤苦。",
            "自开正元越三月，生意全蛰不闯吐。",
            "阳威烈烈炽盛夏，田野熬熬剧焦釜。",
            "新秧既长且干萎，播种无由可入土。",
            "农民望雨若倒垂，类叹天命我无所。",
            "太守念膺民命寄，如伤体肤痛心膂。",
            "奔祷山川社稷前，下及百祠靡不举。",
            "坛告雷师雷莫闻，江叩龙神龙弗顾。",
            "间或沾洒随即收，翘想霶霈殊乌有。",
            "日切一日不遑宁，直欲伐牲实笾俎。",
            "精虔充积四十朝，幽明贯彻忽无阻。",
            "季春望夜五鼓余，瓦鸣琢琢簷垂缕。",
            "起来四顾云黑暝，阿香驱车震鼍鼓。",
            "甘霔一番复一番，达昼倾盆莫之御。",
            "东阡西陌土膏溶，负耒荷锄翕旁午。",
            "父语其子兄语弟，或曰我侯感格故。",
            "滴滴皆是真珠饭，天救我民赐我哺。",
            "非我下民能动天，侯泽我民如父母。",
            "既优既渥尚未已，实颖实栗决可睹。",
            "人解戚容为懽忻，岁转凶兆为丰阜。",
            "从知天人本一机，气脉流通有如许。",
            "端犹影响应形声，证验昭昭真足数。",
            "亦侯作霖大手段，家学渊源传自古。",
            "岂徒蕞尔南漳滨，特私所惠偏一坞。",
            "抑将天下济苍生，行赴九重大用汝。"
        ],
        "notes": "",
        "id": "185678781839cc925cccc82e103a7f66"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "训儿童八首 孔子",
        "preface": "",
        "paragraphs": [
            "孔子生东鲁，斯文实在兹。",
            "六经垂训法，万世共宗师。"
        ],
        "notes": "",
        "id": "8b92c44422b8b719d9234a39f561aa3d"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "训儿童八首 弟子",
        "preface": "",
        "paragraphs": [
            "洙泗三千众，何人得正传。",
            "省身有曾子，克己独颜渊。"
        ],
        "notes": "",
        "id": "79f200db8ef7fbc340757392e3d75a75"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "训儿童八首 颜子",
        "preface": "",
        "paragraphs": [
            "贤哉颜氏子，陋巷独幽居。",
            "箪食与瓢饮，萧然乐有余。"
        ],
        "notes": "",
        "id": "cb6847d0f9db6b855e6bd6646dcb9a6c"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "训儿童八首 曾子",
        "preface": "",
        "paragraphs": [
            "敬谨曾参氏，临深履薄如。",
            "平生传圣训，要具孝经书。"
        ],
        "notes": "",
        "id": "e2017ea7d0e03f21da9dfbb1918d3a02"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "训儿童八首 人子",
        "preface": "",
        "paragraphs": [
            "人子勤于孝，无时志不存。",
            "夜来安寝息，早起问寒暄。"
        ],
        "notes": "",
        "id": "3cc8ca7b6feab933c42f6e5226df7041"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "训儿童八首 洒扫",
        "preface": "",
        "paragraphs": [
            "奉水微微洒，恭提帚与箕。",
            "室堂须净扫，几案亦轻麾。"
        ],
        "notes": "",
        "id": "8c59b671c362595f1dfe133bbcc01778"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "训儿童八首 应对",
        "preface": "",
        "paragraphs": [
            "应对须恭谨，言言罔不祗。",
            "父呼唯无诺，长问逊为辞。"
        ],
        "notes": "",
        "id": "d1ae249548aa95a716bef249dcf1011b"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "训儿童八首 进退",
        "preface": "",
        "paragraphs": [
            "进退须恭敬，时时勿敢轻。",
            "先生趋拱立，长者后徐行。"
        ],
        "notes": "",
        "id": "d24b6f86721ea6b310b1cdea2f4b252c"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "西征黄莲坑遇雪",
        "preface": "",
        "paragraphs": [
            "行入黄莲北，风严雪又加。",
            "满山罗玉树，遍地错琼花。",
            "清洒姿无颣，虚明质不华。",
            "瘴眸为一洗，惊觉若仙家。"
        ],
        "notes": "",
        "id": "39a826a38ebfd573a46fc56d905fa60e"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "分水岭",
        "preface": "",
        "paragraphs": [
            "宝贝山前去，琼瑶世界行。",
            "蜡鞋穿瑟瑟，竹杖独铿铿。",
            "冻色迫毛窍，寒光射眼晴。",
            "酒亭何处认，速欲一壶倾。"
        ],
        "notes": "",
        "id": "6e0c9b29095116d0b4d169e3113711a6"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "祝杖投钱唐江",
        "preface": "",
        "paragraphs": [
            "尔自黄源岭，相从到上都。",
            "扶持千险阻，策掖万崎岖。",
            "凤沼波应煖，龙门路不迂。",
            "便须齐变化，霈泽济寰区。"
        ],
        "notes": "",
        "id": "0c28be2c22d4c8c10c1c0e462cdcc87d"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "和陈叔余韵二首一以谢来意一以勉之  其一",
        "preface": "",
        "paragraphs": [
            "碌碌平生学，惭无席上珍。",
            "仅余守师训，岂欲衒时人。",
            "误入侯门听，翻劳友义陈。",
            "愿从温故业，庶或稍知新。"
        ],
        "notes": "",
        "id": "a26512fb0febd94c7b5d3ae34887c277"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "和陈叔余韵二首一以谢来意一以勉之  其二",
        "preface": "",
        "paragraphs": [
            "此道何曾远，吾儒自有珍。",
            "反求皆在我，中画岂由人。",
            "利善分须白，知行语未陈。",
            "若能祛旧见，明德日惟新。"
        ],
        "notes": "",
        "id": "6067a5e762563898164d19a8d7496074"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "送王子正宰长乐二首  其一",
        "preface": "",
        "paragraphs": [
            "一阳天运复来亨，君子随时亦吉征。",
            "暂向三山濒海处，小驰百里爱人声。",
            "从知文物新长乐，便作弦歌旧武城。",
            "须信道行由此兆，牛刀指日宰寰瀛。"
        ],
        "notes": "",
        "id": "25eb2f9d21cab1c405f123a053e74cac"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "送王子正宰长乐二首  其二",
        "preface": "",
        "paragraphs": [
            "君当民社戴星游，我玩箪瓢守故丘。",
            "袂自此分何所憾，学无与讲是吾忧。",
            "圣心未可窥觇得，道体难从寡陋求。",
            "鳞翼元无南北间，时推绪论发蒙不。"
        ],
        "notes": "",
        "id": "0abe47848cdf52516911fab8284d473a"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "送瘳子晦倅潮还别四绝  其一",
        "preface": "",
        "paragraphs": [
            "紫阳门户耸参天，骈往纷来几计千。",
            "谁立脚跟老弥笃，交溪原上有深传。"
        ],
        "notes": "",
        "id": "dc50cf457f8c8d067e5b130c078fb397"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "送瘳子晦倅潮还别四绝  其二",
        "preface": "",
        "paragraphs": [
            "使车南骛过吾邦，幸挹端严毅直风。",
            "多谢两年勤尺素，谆谆频为发童蒙。"
        ],
        "notes": "",
        "id": "54296c96a0e7158602d8a287dba3354a"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "送瘳子晦倅潮还别四绝  其三",
        "preface": "",
        "paragraphs": [
            "松窗梅雪岁寒余，奉别城东古驿头。",
            "君去有行应可乐，我来独学重为忧。"
        ],
        "notes": "",
        "id": "a3cb887b8e339cf8b6338e63dbb530ca"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "送瘳子晦倅潮还别四绝  其四",
        "preface": "",
        "paragraphs": [
            "圣贤事业浩无疆，未易孤闻寡见穷。",
            "友善更资天下士，时推一二附南鸿。"
        ],
        "notes": "",
        "id": "f03c700acadc7f3272bb070cd258699c"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "送廖婿林伯鲁东归南寺席中因举送王长乐诗伯鲁用后篇韵求教故复依其韵以别之",
        "preface": "",
        "paragraphs": [
            "良夜禅房款一游，义心相与重山丘。",
            "少陪文字赓酬乐，顿释胸怀鄙隠忧。",
            "我愧反身无寸得，君方努力勇前求。",
            "悬知日有新新益，还肯双鱼远寄不。"
        ],
        "notes": "",
        "id": "1c672c8a192a87dec2af0b2ee73c9a44"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "和丁祖舜重修日涉园",
        "preface": "",
        "paragraphs": [
            "重来日涉整前盟，欲与渊明细论朋。",
            "向市閙中浑觉胜，可人幽处不妨仍。",
            "岁寒依旧竹三迳，春意长新花数棚。",
            "对景舂容无一事，好将气马款调乘。"
        ],
        "notes": "",
        "id": "303c66750e3384446460893347a2a2f6"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "依赵尉狱空韵上陈宰",
        "preface": "",
        "paragraphs": [
            "民沐仁风状小儿，陶陶远罪日何知。",
            "圜扉草色春长茂，公舍棠阴昼缓移。",
            "谁复鼠牙纷击剥，类将鸡黍乐追随。",
            "涂歌里咏喧传处，尽是吾侯德政碑。"
        ],
        "notes": "",
        "id": "d0772734d79570f8e7ef67563ee4387b"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "依方宗丞和林签判赏梅进璧水之韵",
        "preface": "",
        "paragraphs": [
            "冰玉精神清且凝，不嫌霜霜惨于刑。",
            "传来春信严明地，吐出阳和节爱亭。",
            "孤艳迥凌仙子桂，余香暗及庶民星。",
            "寻盟璧水浑闲事，好整和羹入帝庭。"
        ],
        "notes": "",
        "id": "214713180e81b1b7e4b423e15f8f0ede"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "送陈尉后之园  其一",
        "preface": "",
        "paragraphs": [
            "岩邑崎岖俗最狞，君来谈笑自风生。",
            "平戎大策方微露，执讯奇功便立成。",
            "百里秋光瓜代及，九重春色笋班荣。",
            "金闺此去应无阻，好把胸中次第行。"
        ],
        "notes": "",
        "id": "e0403516911fbc3b30fc24f9018c075f"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "送陈尉后之园  其二",
        "preface": "",
        "paragraphs": [
            "世论年来太不和，真真伪伪总偏颇。",
            "阳尊孔孟阴排斥，深怯周程浪诋诃。",
            "谁是横流坚立砥，类于入室反操戈。",
            "始终无负传心处，一片精刚要不磨。"
        ],
        "notes": "",
        "id": "85aa292866dfc2487b541104dae38b99"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "送滕教归二首  其一",
        "preface": "",
        "paragraphs": [
            "本是山林一陋蒙，何心驰骛利名中。",
            "只因尺檄来蓬户，故策驽才入藻宫。",
            "既尔薰陶知厚德，又于历练熟颓风。",
            "区区未饫高山仰，何事征蹄今已东。"
        ],
        "notes": "",
        "id": "c70bd9dd01afc06b71b3ad59f30fa8f4"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "送滕教归二首  其二",
        "preface": "",
        "paragraphs": [
            "驿道芬菲春气柔，征蹄去去不容留。",
            "俯辞南国抠衣佩，直向端门拜冕旒。",
            "璧沼从知新训导，石渠旋复细刊雠。",
            "泽民致主渊源学，那或浮沉逐辈流。"
        ],
        "notes": "",
        "id": "ea48b2ff532531ebd95607a864407507"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "不赴十姊初度之席",
        "preface": "",
        "paragraphs": [
            "吾姊今朝庆诞辰，奈何贱弟亦同伦。",
            "汝逢寿考荣双老，我感劬劳悼昔人。",
            "赞祝欲陪千岁愿，追思难遏寸心真。",
            "一懽一戚应殊分，只任天情不必均。"
        ],
        "notes": "",
        "id": "05bfe0fdc07934288c10494f07c75df2"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "湖斋对莲",
        "preface": "",
        "paragraphs": [
            "平湖花叶乱相撑，恰对幽斋小榻清。",
            "万绿浅深非作意，千红浓淡总无情。",
            "好观物态群嘉萃，从识乾元一理生。",
            "占毕暇余时与玩，会予心处有谁评。"
        ],
        "notes": "",
        "id": "7368fccc1502b5876ff980ec5fb60158"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "对葵",
        "preface": "",
        "paragraphs": [
            "开阖随阳自晓昏，轻如绡縠净瑶琨。",
            "淡黄相枕五重靓，浓紫深藏一窍浑。",
            "熟视绝无粧点态，细看不见剪裁痕。",
            "谁能会取个中意，与玩乾坤造化根。"
        ],
        "notes": "",
        "id": "f6d84f02f93a666ad3aac9dd43922efe"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "和丁大咏史君祷雨之韵",
        "preface": "",
        "paragraphs": [
            "史君持志一恭谦，何间幽明与巨纤。",
            "渴雨方将为旱闵，卧龙便不复泥潜。",
            "连宵颇作霶𩃱注，阖郡均蒙优渥沾。",
            "窃喜阳春端有脚，闾阎和气日须添。"
        ],
        "notes": "",
        "id": "a6d4d7bfe7fcbf52b220e0d4311d6c24"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "用明师叔韵赠画工张子英",
        "preface": "",
        "paragraphs": [
            "虽凭缣素状仪容，的自毫心蕴妙锋。",
            "个个本来天所赋，随人变化有奇工。"
        ],
        "notes": "",
        "id": "50d98f809f26eb2a64141882932a464e"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "送王子正赴灨倅  其一",
        "preface": "",
        "paragraphs": [
            "飞腾仙驭自漳滨，去去西隅指灨津。",
            "夹道宾僚方一际，满城老稚便皆春。",
            "正心诚意平生学，爱物亲民此日仁。",
            "只恐贰藩车未煖，紫泥催促贰皇钧。"
        ],
        "notes": "",
        "id": "6a3f4cafc56ab0693c670bbe6e4a66c3"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "送王子正赴灨倅  其二",
        "preface": "",
        "paragraphs": [
            "昔日濂溪倅此州，施为洒落岂常俦。",
            "今承遗躅百余载，又得当朝一隽流。",
            "诏世典刑应未泯，在民德化岂无求。",
            "发挥旧事重增焕，好与邦人作胜谋。"
        ],
        "notes": "",
        "id": "e71a6d4624f8cac07e96631319dec9fe"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "子方宗弟侧弄之璋",
        "preface": "",
        "paragraphs": [
            "珍祥充塞故旁流，底信先传庆有由。",
            "莫讶鸡胞宁吐凤，须知虎气已吞牛。",
            "古来孽士皆荣达，此日宗支自颖尤。",
            "蛰蛰绳绳从未艾，会看贵种出公侯。"
        ],
        "notes": "",
        "id": "e0912b2efd0a37706bb0b7ac44c08b10"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "西征范田遇雪三绝  其一",
        "preface": "",
        "paragraphs": [
            "夜宿荒村曰范田，声声频滴屋簷前。",
            "朝来揭起柴扉看，满目青山白玉巅。"
        ],
        "notes": "",
        "id": "0d4830f8b0cb498f7e05e8da21e95b87"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "西征范田遇雪三绝  其二",
        "preface": "",
        "paragraphs": [
            "饱啗炊粱莱菔羹，皂台催促赶前程。",
            "手携竹杖足穿革，缓拨琼花徒步行。"
        ],
        "notes": "",
        "id": "7aec57851ed134675112a66c47d5e319"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "西征范田遇雪三绝  其三",
        "preface": "",
        "paragraphs": [
            "历历山坳冻迫人，指头欲堕痹难伸。",
            "探囊速买三杯后，更觉阳和畅此身。"
        ],
        "notes": "",
        "id": "69c7e57b3ee08ae7192b8858a2261ac9"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "大浆岭",
        "preface": "",
        "paragraphs": [
            "大浆陟降几千层，积雪朝来错去程。",
            "溜石琼花新琢就，平田玉镜恰尘成。",
            "不嫌冻气侵肌栗，最爱清姿照胆明。",
            "聊把杖头敲击处，那忘疲苶旅中情。"
        ],
        "notes": "",
        "id": "ea3be14139aa133352176e30ff43cb40"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "过武夷",
        "preface": "",
        "paragraphs": [
            "武夷山下几回过，未暇于中赏一遭。",
            "狮鹤诸仙知我意，故将青霭淡遮罗。"
        ],
        "notes": "",
        "id": "f05a78e801d68e5bc307db1c221ef9b2"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "紫溪遇日",
        "preface": "",
        "paragraphs": [
            "日露雪头红玉盘，氤氲和气霭人寰。",
            "回眸万素无从觅，依旧千山列翠鬟。"
        ],
        "notes": "",
        "id": "20cde2d184162fd65b8295812de30638"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "铅山遇霜",
        "preface": "",
        "paragraphs": [
            "冒风冒雪冒霜寒，手足胼胝百状艰。",
            "只为胸中春一点，未能忘世卧溪山。"
        ],
        "notes": "",
        "id": "f735e8829f12b0057ecf0fb3609745a8"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "和梅韵",
        "preface": "",
        "paragraphs": [
            "不妨雪压与霜糊，友结松筠鄙橘奴。",
            "特放孤标先煖觉，肯随众卉望寒逋。",
            "疑将冰月为精爽，端借琼瑶琢体肤。",
            "闯出一元生物意，从兹引领万容姝。"
        ],
        "notes": "",
        "id": "0b9dbdab58e60d7b45e72ad5de5b01f1"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "示儿定孙二绝  其一",
        "preface": "",
        "paragraphs": [
            "童蒙发轫最初时，庸圣分岐谨所之。",
            "凡百小儿嬉戏事，汝皆鄙俚不须为。"
        ],
        "notes": "",
        "id": "f80bddf0ec420868af7e1b87dfe2c01d"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "示儿定孙二绝  其二",
        "preface": "",
        "paragraphs": [
            "丈夫尚志志高明，勿效卑卑世俗情。",
            "从上一条平坦路，千贤万圣所通行。"
        ],
        "notes": "",
        "id": "b990b09d3a58a7bbb772564d8d06e4f4"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "邻舍横逆",
        "preface": "",
        "paragraphs": [
            "茫茫薄俗沸蚊蛆，礼义全无一点余。",
            "只得杜门对贤圣，专来教子读诗书。",
            "千般横直休干己，一切是非无问渠。",
            "若救乡邻为被发，风波转起挠吾庐。"
        ],
        "notes": "",
        "id": "95b02e47a0643bd572d6ca174fa9c8b3"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "西征过仙霞雪晴",
        "preface": "",
        "paragraphs": [
            "自入仙霞十里程，满山晴雪射虚明。",
            "路从宝贝洞中去，人在琼瑶世界行。",
            "枯木竞传千状巧，荒崖亦作十分清。",
            "回环四望真奇观，识破乾坤洒落情。"
        ],
        "notes": "",
        "id": "bedf37d7944f7ca77981dc2f2d29bd6b"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "过江山遇雪",
        "preface": "",
        "paragraphs": [
            "江山方进半程前，正值群游剪水仙。",
            "满道盐花堆粲粲，飞空粉屑舞翩翩。",
            "樊墙庐舍皆银饰，沟渎潢污尽玉瑱。",
            "却认青山埋不得，嶆峨气势直凌天。"
        ],
        "notes": "",
        "id": "def1406f07951e0c322b823994910b95"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "平坦雪兼风雨",
        "preface": "",
        "paragraphs": [
            "自从平坦望衢南，值雪霏霏日日添。",
            "既挟狂风和面扑，又偕猛雨向身沾。",
            "手拈纸伞凝犹痹，足踏皮鞋冻亦渐。",
            "那识坚刚金石操，于中凛凛独争严。"
        ],
        "notes": "",
        "id": "b0ee5c8e35a9a60c0b80c500ac9cbcdd"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "玩雪",
        "preface": "",
        "paragraphs": [
            "南人乍见此般奇，惊怪谁司妙化机。",
            "月里姮娥筛粉撒，云端仙子削琼飞。",
            "宝山瑶室随村峙，玉树银花夹道辉。",
            "造物襟怀真洒落，更无尘滓间纤微。"
        ],
        "notes": "",
        "id": "b15ce3a6abe43b52c41009835e7fac8b"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "过衢州第二程见麦雪中青",
        "preface": "",
        "paragraphs": [
            "雪过三衢越厚埋，却于农事不为灾。",
            "今朝方尔半融释，陇麦青青奋出来。"
        ],
        "notes": "",
        "id": "b86f85e0a08d7c4290c911d08538b2d4"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "答留粹中承奉求教之韵",
        "preface": "",
        "paragraphs": [
            "玉质虽精更用礲，切磋磨琢趣无穷。",
            "但于天理昭如视，何患私情众互攻。",
            "明善诚身为要诀，博文约礼是深功。",
            "从今日用培基处，敬道尤须彻始终。"
        ],
        "notes": "",
        "id": "833533e94f1643416bee98a36d96f734"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "横逆自广三绝  其一",
        "preface": "",
        "paragraphs": [
            "汤文事小岂为迷，物我从来绝町畦。",
            "胸次洞然天地阔，本无南北与东西。"
        ],
        "notes": "",
        "id": "c92b02c01b73de02ef316eecc12afc97"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "横逆自广三绝  其二",
        "preface": "",
        "paragraphs": [
            "乐天一说见轲书，岂是高谈强解渠。",
            "牛马蚊虻无足校，不须芥蔕此襟裾。"
        ],
        "notes": "",
        "id": "365955b730cee0c6f176441ab7ac95af"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "横逆自广三绝  其三",
        "preface": "",
        "paragraphs": [
            "仁人方寸万机空，片逆何能介此中。",
            "视尔恰如风动竹，在予安有竹嫌风。"
        ],
        "notes": "",
        "id": "6e3c1d8f0660ef140a73fccea5a97969"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "赵守礼延入学陈伯跃有诗咏其事因和以复之",
        "preface": "",
        "paragraphs": [
            "赵学规模本自宏，师传敢背此心盟。",
            "追思严训昭如在，立誓终身笃所行。",
            "每患无成辜宿志，那知自鬻钓浮名。",
            "贤侯爱友交提奖，重我惭惶未见荣。"
        ],
        "notes": "",
        "id": "b172687d76ae3f1edcbd19e7660d79ac"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "修学扁大成殿门依敖教韵上赵寺丞",
        "preface": "",
        "paragraphs": [
            "育才为国寸心丹，修泮时闻锵八鸾。",
            "绿引沧溟循道入，青徘名第对门看。",
            "宸钩日焕龙蛇动，书阁云齐牛斗寒。",
            "末学幸陪芹藻豆，讵耽秋菊夕英餐。"
        ],
        "notes": "",
        "id": "691c35154266226b4c755b77f3f25940"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "存心",
        "preface": "",
        "paragraphs": [
            "心藏隠奥最难知，出入无时不可羁。",
            "须向动时牢把住，莫教失却便支离。"
        ],
        "notes": "",
        "id": "46a32a747e8eb788b836c6e0811f9c24"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "和卓廷瑞赠诗之韵四绝  其一",
        "preface": "",
        "paragraphs": [
            "一见襟怀便豁然，交情输写意忘年。",
            "倾囊经训璠玙富，与我从头细细传。"
        ],
        "notes": "",
        "id": "a33265d4b343d328305f3ced1eb8149a"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "和卓廷瑞赠诗之韵四绝  其二",
        "preface": "",
        "paragraphs": [
            "日复陪游泮水湄，发挥史学到渊微。",
            "直从天理人心处，剖破存亡治乱机。"
        ],
        "notes": "",
        "id": "74c8ef62c02f65b88298d251665f1dec"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "和卓廷瑞赠诗之韵四绝  其三",
        "preface": "",
        "paragraphs": [
            "长书一卷墨新题，志在斯民寿域跻。",
            "历历爱君忧国语，施行须自起锄犁。"
        ],
        "notes": "",
        "id": "5ae6bbe82e819a02b3a92b7570624f91"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "和卓廷瑞赠诗之韵四绝  其四",
        "preface": "",
        "paragraphs": [
            "我愧年几六十秋，时华虚度事优柔。",
            "头云皓矣未闻道，深藉磨砻与勿休。"
        ],
        "notes": "",
        "id": "da313dad3cf246c18011e138a1c40f7e"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "林户求明道堂诗二首  其一",
        "preface": "",
        "paragraphs": [
            "秉彝同是得天生，道在其中本自明。",
            "气为禀来微有蔽，欲因感处复多萌。",
            "磨砻须到十分粹，克治全教一味清。",
            "从此洞然无别体，真元辉露日光星。"
        ],
        "notes": "",
        "id": "0f8b80888caef01d47ed10b51da44427"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "林户求明道堂诗二首  其二",
        "preface": "",
        "paragraphs": [
            "自从河洛发真筌，节目纲条已粲然。",
            "志若坚刚方可适，心如扞格决难诠。",
            "从头格物为当务，稳步求仁乃秘传。",
            "表里直须名副实，高标终不愧前贤。"
        ],
        "notes": "",
        "id": "533e3b49406b24730361e1fe5a654540"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "游雷峰塔处晦上人求诗",
        "preface": "",
        "paragraphs": [
            "摆脱人间名利缰，湖山深处事韬藏。",
            "要知晦里真消息，养取灵台一点光。"
        ],
        "notes": "",
        "id": "c09100210c94fc1cad05308d04403f74"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "无言上人求诗依黄簿韵",
        "preface": "",
        "paragraphs": [
            "休说西来几许年，此身动静莫非禅。",
            "须知天理流行妙，不待人言髣髴传。",
            "运水搬柴存实则，著衣吃饭即当然。",
            "若能默悟真消息，剖破诸空亿大千。"
        ],
        "notes": "",
        "id": "fca4d1f784b183a8124473e845c30ad3"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "寓严陵学和邓学录相留之韵",
        "preface": "",
        "paragraphs": [
            "道为贤侯讲泮宫，渊源程子及周翁。",
            "路开正脉同归极，川障狂澜浪驾空。",
            "珍重前廊浑气合，督提后进要心通。",
            "圣门相与从容入，矩步规行不用匆。"
        ],
        "notes": "",
        "id": "da91ee2d7d8720596d2d2ac176b5b505"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "题盖竹庙六绝  其一",
        "preface": "",
        "paragraphs": [
            "人心污物本来灵，动静那分晦与明。",
            "昼接事为思有主，夜思无主梦因成。"
        ],
        "notes": "",
        "id": "05bceb384e06715f0a0997a586147248"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "题盖竹庙六绝  其二",
        "preface": "",
        "paragraphs": [
            "梦生于想本来非，一自魂交百感随。",
            "漠漠茫茫无定准，若何据此卜前逵。"
        ],
        "notes": "",
        "id": "ae4cc8a1c7595e44850f012092040540"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "题盖竹庙六绝  其三",
        "preface": "",
        "paragraphs": [
            "世人莫悟此端原，兆自心机辟阖间。",
            "却向妖祠求证应，妖祠于我固何关。"
        ],
        "notes": "",
        "id": "305fb2bd89ecf1ebc225c183bf1c2c25"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "题盖竹庙六绝  其四",
        "preface": "",
        "paragraphs": [
            "至人神定气常清，夜息虚明一若醒。",
            "假使妖祠能献兆，如何窥得此门庭。"
        ],
        "notes": "",
        "id": "b1c6b2396dd5afa66a144c9b174e6513"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "题盖竹庙六绝  其五",
        "preface": "",
        "paragraphs": [
            "大都流俗急荣名，切切于中梦自形。",
            "附会便为神所告，神明虚得号通灵。"
        ],
        "notes": "",
        "id": "1eeec1859f708549d0d0f4ce61bf92d4"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "题盖竹庙六绝  其六",
        "preface": "",
        "paragraphs": [
            "升沉大分系于天，决匪人谋所必然。",
            "告尔往来通达者，不须赘赘鬼神前。"
        ],
        "notes": "",
        "id": "fb1095078e62bc0cdf2317ee22407d63"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "冯中郎庙",
        "preface": "",
        "paragraphs": [
            "为问中郎昔抗忠，力箴颇牧不能庸。",
            "如今疆埸多尘扰，颇牧还能容不容。"
        ],
        "notes": "",
        "id": "4627a1d8966978f71b14285f073a9ca8"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "西楚霸王庙二绝  其一",
        "preface": "",
        "paragraphs": [
            "气压关河力拔山，绝人武勇更无前。",
            "若于今代当戎寄，子弟何须用八千。"
        ],
        "notes": "",
        "id": "2344c3f3569b333b02943ca3b5647b2c"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "西楚霸王庙二绝  其二",
        "preface": "",
        "paragraphs": [
            "辙乱旗靡绕旧畿，烽烟起处羽书驰。",
            "思君一剑为平荡，盖世英魂知不知。"
        ],
        "notes": "",
        "id": "5c8572474305682db6071ef330369181"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "题江郎庙六绝  其一",
        "preface": "",
        "paragraphs": [
            "三石参天作柱擎，自从开辟便峥嵘。",
            "何为末俗为奇怪，尽道江郎魄化成。"
        ],
        "notes": "",
        "id": "3fc53fa77e452f9f807d6615880eacf1"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "题江郎庙六绝  其二",
        "preface": "",
        "paragraphs": [
            "缘尔江家兄弟三，平生爱此石岩岩。",
            "寓居石下多年代，陋俗因成附会谈。"
        ],
        "notes": "",
        "id": "4a9ee7b4db2061a22f0538dd7e08427f"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "题江郎庙六绝  其三",
        "preface": "",
        "paragraphs": [
            "好看三石绝奇踪，自是山灵气所钟。",
            "致雨兴云功利博，合编祀典以神封。"
        ],
        "notes": "",
        "id": "a51a2d98be924b40f7a56925765aecce"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "题江郎庙六绝  其四",
        "preface": "",
        "paragraphs": [
            "礼经岳渎视公侯，只谓祠仪一例修。",
            "不识鬼神情状者，错将经意以人求。"
        ],
        "notes": "",
        "id": "5685855c17d80d421853d59bfe06a13e"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "题江郎庙六绝  其五",
        "preface": "",
        "paragraphs": [
            "峙立嶆峨本石形，人其庙貌据何经。",
            "祗宜坛壝为民祷，时雨时旸便是灵。"
        ],
        "notes": "",
        "id": "b1809f0a78b6ef8372c90edee7cc91f8"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "题江郎庙六绝  其六",
        "preface": "",
        "paragraphs": [
            "礼学无人发世蒙，正神流弊与妖同。",
            "既非气类相求者，岂解精诚妙感通。"
        ],
        "notes": "",
        "id": "894cff1f7da155f4aa64eea5aaf1650c"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "和傅侍郎至临漳感旧十咏  其一",
        "preface": "",
        "paragraphs": [
            "阳复东郊雨阁丝，欢迎父老拥车随。",
            "竞传碧眼朱颜在，宛若当年剖竹时。"
        ],
        "notes": "",
        "id": "6a237cabb1b254c978615f6bd1baf126"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "和傅侍郎至临漳感旧十咏  其二",
        "preface": "",
        "paragraphs": [
            "黄堂盛事据今论，向日郎君忠肃孙。",
            "依旧诚心劳抚字，漳民世世沐深恩。"
        ],
        "notes": "",
        "id": "7d5091e91d387ea270f5195ddeb51abb"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "和傅侍郎至临漳感旧十咏  其三",
        "preface": "",
        "paragraphs": [
            "郡圃森森几阅春，一番太守一番新。",
            "何如今日同行乐，彩袖恭陪紫橐人。"
        ],
        "notes": "",
        "id": "8dbf234f79d6776cc752f0bfd8a431ff"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "和傅侍郎至临漳感旧十咏  其四",
        "preface": "",
        "paragraphs": [
            "燕游规画孔明庐，陈法区藏梅李株。",
            "慨想先儒遗意远，能将旧观一还无。"
        ],
        "notes": "",
        "id": "ee336d689737089f195a5d884eb36e22"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "和傅侍郎至临漳感旧十咏  其五",
        "preface": "",
        "paragraphs": [
            "老榕盘鬰植根深，意到扶藜赏绿阴。",
            "天理流行随寓足，何心故步与追寻。"
        ],
        "notes": "",
        "id": "7871f972c1e417c9d91d342bbad7f2e7"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "和傅侍郎至临漳感旧十咏  其六",
        "preface": "",
        "paragraphs": [
            "依山种竹衬山佳，傍水栽花水妬霞。",
            "一意生生俱好玩，休分红翠有无遮。"
        ],
        "notes": "",
        "id": "1304a8f920ce6a460c39fe08f6c44abe"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "和傅侍郎至临漳感旧十咏  其七",
        "preface": "",
        "paragraphs": [
            "云移月色爽人看，雨趁潮声迅拍栏。",
            "自是与民同乐地，何妨一整复前欢。"
        ],
        "notes": "",
        "id": "d2318672dcc42efee6f91d6053cbfded"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "和傅侍郎至临漳感旧十咏  其八",
        "preface": "",
        "paragraphs": [
            "南州佳品胜罗浮，青女飞花任打头。",
            "寒涸更深香更烈，松朋梅友敢凌不。"
        ],
        "notes": "",
        "id": "814bcbcc251e3f4dd12712137329e705"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "和傅侍郎至临漳感旧十咏  其九",
        "preface": "",
        "paragraphs": [
            "三山昂首状魁嵬，虎踞龙蟠萃一台。",
            "若跨地灵规贡宇，英才衮衮拔条枚。"
        ],
        "notes": "",
        "id": "d6f947f5055a737d9b72593a9bec1dd5"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "和傅侍郎至临漳感旧十咏  其一○",
        "preface": "",
        "paragraphs": [
            "台前一带绕漳溪，台下回环万象齐。",
            "就拓宏模须大手，非为谄语病丁畦。"
        ],
        "notes": "",
        "id": "7e7d55b3a3911bbf77a631efb0c63dfb"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "和陈侍郎韵寄题林尉肯堂",
        "preface": "",
        "paragraphs": [
            "肯堂题扁自名公，表里须教实一同。",
            "门阅不夸车马大，家声端藉礼诗隆。",
            "熟仁便足膏粱味，殉义能传清白风。",
            "终始此生无忝处，精诚妙与古人通。"
        ],
        "notes": "",
        "id": "ada344cc607882f93c21730b02532ab3"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "和陈侍郎韵寄题林尉尚䌹堂",
        "preface": "",
        "paragraphs": [
            "中庸尚䌹示诸儒，为己何心世毁誉。",
            "只要美中存德本，无容饰外事文余。",
            "鱼潜理趣真如灼，屋漏工夫的不虚。",
            "珍重子思深属意，一言纲领此篇书。"
        ],
        "notes": "",
        "id": "88650a29bdf3c0f1e2f7281d8fa9859b"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "权长泰簿喜雨呈郑宰",
        "preface": "",
        "paragraphs": [
            "夜雨滂沱一若倾，朝来南亩足春耕。",
            "相呼荷耒奔趋急，便与担秧插莳盈。",
            "令尹精诚知到处，上天仁爱见真情。",
            "从今可释悬悬望，百里已无愁叹声。"
        ],
        "notes": "",
        "id": "d854bf5c48139deda764480d12a89252"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "四月十八日喜雨再用前韵呈郑宰",
        "preface": "",
        "paragraphs": [
            "民间霓望正频倾，天泽如期为养耕。",
            "终夜连朝淋不住，上畦下亩浸皆盈。",
            "春来又见兹浓霈，秋获何愁弗满情。",
            "感格一机无外事，气和端自有和声。"
        ],
        "notes": "",
        "id": "2829e39c1e6e7f5b9635a52ecc349e41"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "解职归题主簿轩壁",
        "preface": "",
        "paragraphs": [
            "偶然寓兴五山阴，可叹颓波日转深。",
            "鼓瑟齐门莫同调，舞韶郑侧鲜知音。",
            "归寻旧径扫新榻，从整遗编理素琴。",
            "惟有春秋知罪我，外余横直一何心。"
        ],
        "notes": "",
        "id": "4ea0ee4c6ac65bfa4d9c96e5f806e268"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "挽王郎中五首  其一",
        "preface": "",
        "paragraphs": [
            "早得名师友，渊源正不他。",
            "持身庄以重，接物简而和。",
            "游夏文章学，求由政事科。",
            "朝闻今可矣，为恨复云何。"
        ],
        "notes": "",
        "id": "ec737e6ff2ae3cd4c82bd5bc5580a902"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "挽王郎中五首  其二",
        "preface": "",
        "paragraphs": [
            "壮岁登科甲，淹迟暮始通。",
            "闽中驰德政，灨上振儒风。",
            "药石王宫训，权衡璧水功。",
            "俨然遗躅在，谁不悼思公。"
        ],
        "notes": "",
        "id": "d637333f7da08f010855d210fc9029ca"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "挽王郎中五首  其三",
        "preface": "",
        "paragraphs": [
            "剖竹毘陵郡，乘轺古越城。",
            "活民均惠泽，报主一忠诚。",
            "强御歛踪伏，奸欺束手清。",
            "至今诵遗爱，何日可忘情。"
        ],
        "notes": "",
        "id": "62c19f00db93beccd8f927ae75ba4438"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "挽王郎中五首  其四",
        "preface": "",
        "paragraphs": [
            "暮景孤高节，岩岩挺岁寒。",
            "松姿标雪岭，玉质照冰盘。",
            "一介应无取，纤毫不可干。",
            "老成视前辈，宜作典刑看。"
        ],
        "notes": "",
        "id": "6b8bb167be394eb568d1bf8475fdd56d"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "挽王郎中五首  其五",
        "preface": "",
        "paragraphs": [
            "近甸勋劳著，中朝宠眷隆。",
            "召从宗正贰，躐进户曹郎。",
            "从橐方虚伫，生经遽不融。",
            "睪如岩下息，万古俨公宫。"
        ],
        "notes": "",
        "id": "738c5bacf1d6eada1a857e3da4f168e2"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "挽杨料院二首  其一",
        "preface": "",
        "paragraphs": [
            "早识渊源正，从师事切磨。",
            "天姿纯不颣，世俗淡无波。",
            "庐墓诚于孝，刑家俭以和。",
            "自应仁者寿，命也奈之何。"
        ],
        "notes": "",
        "id": "3f4b8db3151d18044d5f7d96275fea3b"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "挽杨料院二首  其二",
        "preface": "",
        "paragraphs": [
            "恩沐贤关渥，名登桂籍荣。",
            "古田驰义勇，永福播仁声。",
            "料院从优选，朝阶即坦行。",
            "胡为成契阔，第尔哭铭旌。"
        ],
        "notes": "",
        "id": "a30b463714e50fabab13e5a7b63d13d9"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "挽程推官二首  其一",
        "preface": "",
        "paragraphs": [
            "壮岁声场屋，高年仅小行。",
            "鄫江夷暴迹，湟水雪冤情。",
            "节志冰壶洁，襟期玉井清。",
            "竟登泉石趣，勇去谢荣名。"
        ],
        "notes": "",
        "id": "fb5db2291aab878b87372fba3aa48cf6"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "挽程推官二首  其二",
        "preface": "",
        "paragraphs": [
            "生质钟来厚，风流近古人。",
            "奉官常翼翼，居里复恂恂。",
            "甥姪诲犹子，夫妻敬若宾。",
            "噫嘻公不死，嗣世有簪绅。"
        ],
        "notes": "",
        "id": "20d2e78cd35101a6c2fed2ce1ab9fab4"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "挽萧知县二首  其一",
        "preface": "",
        "paragraphs": [
            "资禀于人异，天钟自粹夷。",
            "怀才无表襮，制行绝瑕疵。",
            "孝比王祥笃，知机下惠遗。",
            "乡闾称厚德，已矣但长噫。"
        ],
        "notes": "",
        "id": "3da3ec6940a0140cd943539e46f27a88"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "挽萧知县二首  其二",
        "preface": "",
        "paragraphs": [
            "早擢儒科秀，旋驱仕路荣。",
            "平反东广幕，抚字桂阳城。",
            "选调方优脱，朝阶自坦行。",
            "如何中道处，遽尔辍千旌。"
        ],
        "notes": "",
        "id": "cbd90d31b9efceb6c167b217da225b0b"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "挽孙少卿四首  其一",
        "preface": "",
        "paragraphs": [
            "自抛襕苎列簪绅，便展施为志获伸。",
            "剖竹三衢无警盗，乘轺两浙蔑冤民。",
            "居官清节冰壶凛，到处仁恩雨露春。",
            "历历典刑如在日，慕思遗爱几多人。"
        ],
        "notes": "",
        "id": "81fca573a485d3e562f090712ff634c9"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "挽孙少卿四首  其二",
        "preface": "",
        "paragraphs": [
            "圣主更新大化年，趋朝正预拔茅连。",
            "青华上厕郎星列，近密光陪卿月联。",
            "垂蹑从班提从橐，遽萌归兴乞归田。",
            "至今士论追怀处，第诵南山景行篇。"
        ],
        "notes": "",
        "id": "3f6e79053f9ddbf04bd649d159666185"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "挽孙少卿四首  其三",
        "preface": "",
        "paragraphs": [
            "厚德天钟有异资，反身尤谨事操持。",
            "俭勤忠孝传家训，直谅忱恂获上知。",
            "正色嫉邪严莫犯，高标立懦屹难移。",
            "睪如香坂孤峰下，千载唯存笃行碑。"
        ],
        "notes": "",
        "id": "32a1ff206f5aacd6d4c9147d5aff6c31"
    },
    {
        "author": "陈淳",
        "dynasty": "宋",
        "type": "诗",
        "rhythmic": "",
        "title": "挽孙少卿四首  其四",
        "preface": "",
        "paragraphs": [
            "福庆于人鲜比方，一生坦若履康庄。",
            "好逑得偶天官胄，嗣子能传月窟芳。",
            "寿入九龄光宝箓，服膺三品灿金章。",
            "始终可谓无遗憾，信矣荣归死不亡。"
        ],
        "notes": "",
        "id": "80dbb62d17723812f09de9318c13f786"
    }
]