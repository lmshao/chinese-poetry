[
    {
        "author": "常衮",
        "dynasty": "唐",
        "type": "诗",
        "rhythmic": "",
        "title": "奉和圣制麟德殿燕百僚应制",
        "preface": "",
        "paragraphs": [
            "云辟御筵张，山呼圣寿长。",
            "玉阑丰瑞草，金陛立神羊。",
            "台鼎资庖膳，天星奉酒浆。",
            "蛮夷陪作位，犀象舞成行。",
            "网已袪三面，歌因守四方。",
            "千秋不可极，花发满宫香。"
        ],
        "notes": "",
        "id": "5a0b99af4e2fbc17f358a870ef0f80a6"
    },
    {
        "author": "常衮",
        "dynasty": "唐",
        "type": "诗",
        "rhythmic": "",
        "title": "晚秋集贤院即事寄徐薛二侍郎",
        "preface": "",
        "paragraphs": [
            "穆穆上清居，沈沈中秘书。",
            "金铺深内殿，石甃净寒渠。",
            "花树台斜倚，空烟阁半虚。",
            "缥囊披锦绣，翠轴卷琼琚。",
            "墨润冰文茧，香销蠹字鱼。",
            "翻黄桐叶老，吐白桂花初。",
            "旧德双游处，聊芳十载余。",
            "北朝荣庾薛，西汉盛严徐。",
            "侍讲亲华扆，徴吟步绮疏。",
            "缀帘金翡翠，赐砚玉蟾蜍。",
            "序秩东南远，离忧岁月除。",
            "承明期重入，江海意何如。"
        ],
        "notes": "",
        "id": "71d1a5171913e90631447f7b1d622570"
    },
    {
        "author": "常衮",
        "dynasty": "唐",
        "type": "诗",
        "rhythmic": "",
        "title": "早秋望华清宫树因以成咏",
        "preface": "",
        "paragraphs": [
            "可怜云木丛，满禁碧蒙蒙。",
            "色润灵泉近，险清辇路通。",
            "玉坛标八桂，金井识双桐。",
            "交映凝寒露，相和起夜风。",
            "数枝盘石上，几叶落云中。",
            "燕拂宜秋霁，蝉鸣觉昼空。",
            "翠屏更隐见，珠缀共玲珑。",
            "雷雨生成早，樵苏禁令雄。",
            "野藤高助绿，仙果迥呈红。",
            "惆怅缭垣暮，兹山闻暗虫。"
        ],
        "notes": "",
        "id": "5cb40d508dfdca2f2d4cc16ddd84d93c"
    },
    {
        "author": "常衮",
        "dynasty": "唐",
        "type": "诗",
        "rhythmic": "",
        "title": "和考功员外杪秋忆终南旧宅之作",
        "preface": "",
        "paragraphs": [
            "静忆溪边宅，知君许谢公。",
            "晓霜凝耒耜，初日照梧桐。",
            "涧鼠喧藤蔓，山禽窜石丛。",
            "白云当岭雨，黄叶绕阶风。",
            "野菓垂桥上，高泉落水中。",
            "欢荣来自间，羸贱赏曾通。",
            "月满珠藏海，天晴鹤在笼。",
            "余阴如可寄，愿得隐墙东。"
        ],
        "notes": "",
        "id": "264cbaf59006e3512986769537afdb14"
    },
    {
        "author": "常衮",
        "dynasty": "唐",
        "type": "诗",
        "rhythmic": "",
        "title": "题金吾郭将军石洑茅堂",
        "preface": "",
        "paragraphs": [
            "云戟曙沈沈，轩墀清且深。",
            "家传成栋美，尧宠结茅心。",
            "玉佩多依石，油幢亦在林。",
            "炉香诸洞暖，殿影众山阴。",
            "草奏风生笔，筵开雪满琴。",
            "客从龙阙至，僧自虎溪寻。",
            "潇洒延清赏，周流会素襟。",
            "终朝惜尘步，一醉见华簪。"
        ],
        "notes": "",
        "id": "74d3b7907db7387a9b10c909d07e6fb0"
    },
    {
        "author": "常衮",
        "dynasty": "唐",
        "type": "诗",
        "rhythmic": "",
        "title": "登栖霞寺",
        "preface": "",
        "paragraphs": [
            "林香雨气新，山寺绿无尘。",
            "遂结云外侣，共游天上春。",
            "鹤鸣金阁丽，僧语竹房邻。",
            "待月水流急，惜花风起频。",
            "何方非坏境，此地有归人。",
            "回首空门外，皤然一幻身。"
        ],
        "notes": "",
        "id": "bd477be5fdf7ec71335abd079e7fe025"
    },
    {
        "author": "常衮",
        "dynasty": "唐",
        "type": "诗",
        "rhythmic": "",
        "title": "逢南中使寄岭外故人",
        "preface": "",
        "paragraphs": [
            "见说南来处，苍梧指桂林。",
            "过秋天更煖，边海日长阴。",
            "巴路缘云出，蛮乡入洞深。",
            "信回人自老，梦到月应沈。",
            "碧水通春色，青山寄远心。",
            "炎方难久客，为尔一沾襟。"
        ],
        "notes": "",
        "id": "02f4b03b88f9c7638288d550960495e8"
    },
    {
        "author": "常衮",
        "dynasty": "唐",
        "type": "诗",
        "rhythmic": "",
        "title": "代员将军罢战后归故里",
        "preface": "",
        "paragraphs": [
            "结发事疆场，全生到海乡。",
            "连云防铁岭，同日破渔阳。",
            "牧马胡天晚，移军碛路长。",
            "枕戈眠古戍，吹角立繁霜。",
            "归老勋仍在，酬恩虏未忘。",
            "独行过邑里，多病对农桑。",
            "雄劒依尘橐，兵符寄药囊。",
            "空余麾下将，犹逐羽林郎。"
        ],
        "notes": "",
        "id": "f1a5235b8a8a877dc6bc2fcd2860812a"
    },
    {
        "author": "常衮",
        "dynasty": "唐",
        "type": "诗",
        "rhythmic": "",
        "title": "咏冬瑰花",
        "preface": "",
        "paragraphs": [
            "独鹤寄烟霜，双鸾思晚芳。",
            "旧阴依谢宅，新艳出萧墙。",
            "蝶散摇轻露，莺衔入夕阳。",
            "雨朝胜濯锦，风夜剧焚香。",
            "丽日千层艳，孤霞一片光。",
            "密来惊叶少，动处觉枝长。",
            "布影期高赏，留春为远方。",
            "尝闻赠琼玖，叨和愧升堂。"
        ],
        "notes": "",
        "id": "16218845cc92f8861c20ea4bf5f8e53c"
    },
    {
        "author": "常衮",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "风候已应同岭北，云山仍喜似终南。"
        ],
        "notes": "",
        "id": "879dafc8388be46639e76db53b1beb16"
    },
    {
        "author": "常衮",
        "dynasty": "唐",
        "type": "诗",
        "rhythmic": "",
        "title": "送薛县丞还家",
        "preface": "",
        "paragraphs": [
            "之子一为别，秋霜万里心。",
            "野花山路冷，明月柳边阴。",
            "聚首情犹浅，垂鞭意更深。",
            "望君自珍重，幽赏托瑶琴。"
        ],
        "notes": "",
        "id": "b9c5e41ea429fd9cca2c4bce5e252864"
    },
    {
        "author": "常衮",
        "dynasty": "唐",
        "type": "诗",
        "rhythmic": "",
        "title": "赴京旅次感怀",
        "preface": "",
        "paragraphs": [
            "万里云烟绕画楼，客居无事转深愁。",
            "秋风翠阁看初动，玉露金茎望欲流。",
            "廿载承恩谁报主，一生僚属且封侯。",
            "明朝努力长安道，不为晴川恋旧游。",
            "（以上二诗见沁泉山馆郭柏苍校刊本《唐制诏集》。",
            "）。"
        ],
        "notes": "",
        "id": "66bed731b65fabf01eba68083f976591"
    },
    {
        "author": "常衮",
        "dynasty": "唐",
        "type": "诗",
        "rhythmic": "",
        "title": "浮萍赋附歌",
        "preface": "",
        "paragraphs": [
            "大江之水东西流，别有孤萍朝夕浮。",
            "莫言此中长泛泛，终当结实触王舟。",
            "（见《文苑英华》卷一四九）。"
        ],
        "notes": "",
        "id": "831a4b57bf6b214a35e4f8ddc10fcc5a"
    }
]