[
    {
        "author": "蔡权",
        "dynasty": "宋",
        "type": "诗",
        "rhythmic": "",
        "title": "自咏",
        "preface": "",
        "paragraphs": [
            "故居廌山东，十载去不还。",
            "故人庐峰北，一念长周旋。",
            "风波既渺藐，岁月空推延。",
            "园地益新好，亭馆故依然。",
            "忆昔紫阳翁，沉醉春风前。",
            "登览意有会，携提笔如椽。",
            "银钩并铁画，灿烂疑蛇蜒。",
            "至今雕梁上，日夕生云烟。",
            "触事多思远，抚景良独妍。",
            "秀色可览结，岚光渺无边。",
            "斯文与斯亭，千古垂不刊。"
        ],
        "notes": "",
        "id": "b2a58cfcab2494d1291bd739d528944a"
    },
    {
        "author": "蔡权",
        "dynasty": "宋",
        "type": "诗",
        "rhythmic": "",
        "title": "夜叹",
        "preface": "",
        "paragraphs": [
            "不寐中宵发叹歌，无闻见恶竟如何。",
            "堪嗟岁月蹉跎久，却悔尘寰错误多。",
            "事业分明卑管晏，源流直上接丘轲。",
            "衰颜皓发雄心在，蓄艾从今起宿疴。"
        ],
        "notes": "",
        "id": "bfcdc58d1cc232514a1595968032c18e"
    },
    {
        "author": "蔡权",
        "dynasty": "宋",
        "type": "诗",
        "rhythmic": "",
        "title": "和鹅湖三先生韵",
        "preface": "",
        "paragraphs": [
            "朱陆豪雄夙所钦，本仁祖义浑同心。",
            "高明顿足先登岸，邃密为山渐到岑。",
            "易简支离争诮切，禅关俗学互浮沉。",
            "撑眉拏眼来葱岭，公论昭明在古今。"
        ],
        "notes": "",
        "id": "1455a13c61fc93d6a0998213a6dbdbe2"
    },
    {
        "author": "蔡权",
        "dynasty": "宋",
        "type": "诗",
        "rhythmic": "",
        "title": "游西山",
        "preface": "",
        "paragraphs": [
            "洞天杳杳白云低，古木丛阴路欲迷。",
            "昼永并无人迹混，夜深惟有鸟声啼。",
            "雨昏草色寒侵院，风入松声响乱溪。",
            "隔宿寻幽心未惬，马回山下日将西。"
        ],
        "notes": "",
        "id": "579de95a2570268640e66fd76bb8c8aa"
    },
    {
        "author": "蔡权",
        "dynasty": "宋",
        "type": "诗",
        "rhythmic": "",
        "title": "夜坐",
        "preface": "",
        "paragraphs": [
            "露冷风高天气清，中秋月色更分明。",
            "扪怀永夜心同照，抱膝孤灯兴自倾。",
            "漏尽欣无尘客坐，钟鸣恍有老仙迎。",
            "归来最爱天机静，莫遣纷纷混世情。"
        ],
        "notes": "",
        "id": "922b1dd1243600f7e0c573e855449ae4"
    },
    {
        "author": "蔡权",
        "dynasty": "宋",
        "type": "诗",
        "rhythmic": "",
        "title": "掩扉",
        "preface": "",
        "paragraphs": [
            "院静秋深昼掩扉，倦游园圃坐忘归。",
            "休惊白发催颜瘦，且看黄鹂绕树飞。",
            "翠竹受风生远韵，碧梧竟夕含清晖。",
            "此间标格谁能会，唯有孤星入少微。"
        ],
        "notes": "",
        "id": "394ba253b9c6fc6bb511657f1b8d2704"
    }
]