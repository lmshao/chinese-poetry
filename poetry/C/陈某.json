[
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "山居",
        "preface": "",
        "paragraphs": [
            "白云护危屋，遥隔世人家。",
            "野迳不多竹，幽兰自作花。",
            "敝衣僧说法，枯叶树成槎。",
            "门外禽相狎，双双浴晚沙。"
        ],
        "notes": "",
        "id": "af96c0d8565f14e3450b8c09d7b4db5b"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "湘灵鼓瑟",
        "preface": "",
        "paragraphs": [
            "苍梧云杳杳，湘浦月沈沈。",
            "谁将竹间泪，弹成丝上音。",
            "如怨复如诉，可听不可寻。",
            "乃知二帝子，尚怀千载心。",
            "君臣等天地，死生空古今。"
        ],
        "notes": "",
        "id": "7e66404e085a044381a29c3976e028bd"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "贫居",
        "preface": "",
        "paragraphs": [
            "秋风山木飞，秋日独行时。",
            "身共衣冠老，妻嫌富贵迟。",
            "自分浇菊水，闲写咏贫诗。",
            "此意不可说，夜窗明月知。"
        ],
        "notes": "",
        "id": "d95b62a8b26dd16301f9afd2024418eb"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "江心寺",
        "preface": "",
        "paragraphs": [
            "谁把袈裟筑半峰，倚云楼阁打天钟。",
            "东西塔上自分屿，风雨声中忽见龙。",
            "隔岸愁吹孤戍角，归鸦寒立夕阳松。",
            "旧时行殿成荒土，烟草萋萋暝色重。"
        ],
        "notes": "",
        "id": "97a5ec87aecddafceb4070d48ff3fe9e"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "闽峤军中",
        "preface": "",
        "paragraphs": [
            "翠华齐拥霍嫖姚，却向青山说豹韬。",
            "兵马夜行残月下，弓旌寒响朔风高。",
            "壶浆故老愁啼血，野饭将军猛茹毛。",
            "自笑书生随玉帐，也腰刀剑束征袍。"
        ],
        "notes": "",
        "id": "0822c6d95f37f7b5bae67a906bb0024b"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "秋兴",
        "preface": "",
        "paragraphs": [
            "禾黍离离雨满村，望中兵火几家存。",
            "荒城半是征人骨，秋月偏惊旅客魂。",
            "岂意战尘临老见，不知心事向谁论。",
            "抱茅盖得青山屋，多种桃花映酒樽。"
        ],
        "notes": "",
        "id": "2e262166036e209374d854391dfd2bc7"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "王宗起城南溪屋",
        "preface": "",
        "paragraphs": [
            "水上小亭清更新，绿阴纨扇白纶巾。",
            "岂无修竹娱佳客，却有清风来故人。",
            "老树秋声凉入骨，澄江波影玉生鳞。",
            "读书偏爱虚窗静，不管门前庾亮尘。"
        ],
        "notes": "",
        "id": "6156dba0c9b93cfbba90d3c574342808"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "泉南满归过省下呈友人",
        "preface": "",
        "paragraphs": [
            "二月泉南驿骑回，乱离怀抱为君开。",
            "双凫暂假王乔力，百里空淹蒋琬才。",
            "省幙薇阴遮案静，溪船山色入楼来。",
            "应知别后遥相忆，清夜吹箫月满台。"
        ],
        "notes": "",
        "id": "bf344f120fdd03da1c92eca3c3990679"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "访陈彦太不遇",
        "preface": "",
        "paragraphs": [
            "每忆可人陈太丘，不辞山路远追游。",
            "清霜拂鬓鸡声早，白鹤横江月影浮。",
            "岂为开樽无北海，虚闻悬榻待南州。",
            "题诗兴尽空归去，回首梅花百尺楼。"
        ],
        "notes": "",
        "id": "9fd70163d1ec62c857507fb98138c48b"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "九日次王善夫韵",
        "preface": "",
        "paragraphs": [
            "道路多荆棘，尘埃满客衣。",
            "西风九日至，往事百年非。",
            "王粲思何切，冯驩叹未归。",
            "只因江汉远，却使雁鸿稀。"
        ],
        "notes": "",
        "id": "aa2a2f64c2d374a8628b655e87ca444f"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "小景",
        "preface": "",
        "paragraphs": [
            "山迥云垂野，江空水接天。",
            "西风陶令宅，落日季鹰船。",
            "愁绪丹心外，归心白雁前。",
            "如何倦游客，犹是未归年。"
        ],
        "notes": "",
        "id": "25b295a4aa96b3f82787810e451d9da5"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "宋奥寄友",
        "preface": "",
        "paragraphs": [
            "落日犹未落，青山还自青。",
            "鸟飞云外见，泉过竹边听。",
            "童子求新汲，先生守旧扃。",
            "相看不相见，应注太玄经。"
        ],
        "notes": "",
        "id": "80131b034d289241664e1e49669e0b8f"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "病中闻歌有感",
        "preface": "",
        "paragraphs": [
            "伏枕已三月，清明节已过。",
            "光阴流水去，风雨落花多。",
            "病久难禁酒，愁深懒听歌。",
            "门前舟楫动，无奈客怀何。"
        ],
        "notes": "",
        "id": "1bb2b0aef84fe0ca7fd0639413e909dc"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "赵仲瑜小景  其一",
        "preface": "",
        "paragraphs": [
            "远水望不极，断云低复连。",
            "青山秋树屋，野渡夕阳船。",
            "幽思沧洲上，归心白雁前。",
            "异乡非隠地，聊欲寄林泉。"
        ],
        "notes": "",
        "id": "151a2d937b244a5e4804f079374c1f9e"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "赵仲瑜小景  其二",
        "preface": "",
        "paragraphs": [
            "老树依岩壑，危桥隔远村。",
            "桃花春满岸，云气晓当门。",
            "白鸟来书屋，青山落酒樽。",
            "渔舟忽相过，疑是武陵源。"
        ],
        "notes": "",
        "id": "235dd5d8f21d6ebd7ada741b14625384"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "官舍有感",
        "preface": "",
        "paragraphs": [
            "腊近衣方授，山深寒愈严。",
            "病将书卷废，愁伏酒杯添。",
            "故里风尘隔，微官岁月淹。",
            "思归归未得，低首愧陶潜。"
        ],
        "notes": "",
        "id": "f95a677a7c165d7e7e1af1bcd6758082"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "王生小景",
        "preface": "",
        "paragraphs": [
            "何处佳山水，依稀类辋川。",
            "春风摩诘画，夜月剡溪船。",
            "云树乡心外，鶑花客泪边。",
            "不嫌茅屋小，应喜是归年。"
        ],
        "notes": "",
        "id": "d8806e035862bfeb9f0eb1e69ca98758"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "秋夜风雨次韵",
        "preface": "",
        "paragraphs": [
            "独卧苦不寐，灯残知夜深。",
            "青毡犹是客，白发最关心。",
            "遶屋鸟三匝，隔江龙一吟。",
            "谁家催寄远，孤泪滴清砧。"
        ],
        "notes": "",
        "id": "4b178246a6bdcbb8987780c12a6753f6"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "中秋客邸感怀",
        "preface": "",
        "paragraphs": [
            "今夜天边月，谁期海上看。",
            "家山虽间隔，儿女暂团栾。",
            "露重银蟾湿，风清玉宇寒。",
            "年年长是客，强把一樽欢。"
        ],
        "notes": "",
        "id": "d7d6385b6da67a8f09bd123f66d51cd0"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "偶成  其一",
        "preface": "",
        "paragraphs": [
            "滑滑春泥塞路途，漫漫新水涨江湖。",
            "出门世路皆行险，只好山林听鹧鸪。"
        ],
        "notes": "",
        "id": "0829e59e536d93e4f2fc0429d14fe5af"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "偶成  其二",
        "preface": "",
        "paragraphs": [
            "南山作雨北山云，野哭村歌处处闻。",
            "淮岱十年多盗贼，谁知一半是官军。"
        ],
        "notes": "",
        "id": "60033e696518db137e27f2d1ddfb9559"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "偶成  其三",
        "preface": "",
        "paragraphs": [
            "城南春深草乱飞，门前流水没渔矶。",
            "百年此地踏青客，今岁从军犹未归。"
        ],
        "notes": "",
        "id": "decba5887de00e42e972025622628d5e"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "回回僧",
        "preface": "",
        "paragraphs": [
            "秋风响耳环，古怪聚人看。",
            "赤脚行霜地，腥身礼月坛。",
            "儋斋犹买肉，挂帛不遮寒。",
            "亦有西来意，相逢欲语难。"
        ],
        "notes": "",
        "id": "3cd45cc3dddf0ac98119090701fa34e6"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "罗浮山",
        "preface": "",
        "paragraphs": [
            "乾坤未失鹿，沧海欲飞灰。",
            "人已逃时去，山犹择地来。",
            "寒流清有影，怪木老非梅。",
            "西有龙翔寺，禅门彻夜开。"
        ],
        "notes": "",
        "id": "161c15a40dac32a88e7218ffbcf63f13"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "夜归",
        "preface": "",
        "paragraphs": [
            "青松行未尽，林外一钟闻。",
            "小雨不伤月，西风忽破云。",
            "棹归秋水远，邻语夜灯分。",
            "稚子能无寐，空斋读古文。"
        ],
        "notes": "",
        "id": "7371da8ee2df67c4adc28177d8e5069c"
    },
    {
        "author": "陈某",
        "dynasty": "宋",
        "type": "诗",
        "rhythmic": "",
        "title": "留题九龙岩",
        "preface": "",
        "paragraphs": [
            "里俗相传有九龙，昔年栖隠此岩中。",
            "烟霄一去□□隔，石户双开旧径通。",
            "月影日光东北近，泉声山色古今同。",
            "何当便脱卑凡累，来伴僧闲论苦空。"
        ],
        "notes": "",
        "id": "e79c47cc6bf294cce267acfe7ad75a37"
    }
]