[
    {
        "author": "陈梅庄",
        "dynasty": "宋",
        "type": "诗",
        "rhythmic": "",
        "title": "述怀  其一",
        "preface": "",
        "paragraphs": [
            "一寸柔肠万叠萦，那堪更值此春情。",
            "黄鹂知我无情绪，飞过花梢禁不声。"
        ],
        "notes": "",
        "id": "f63cbac98550387f7cc295ce8cf7f54f"
    },
    {
        "author": "陈梅庄",
        "dynasty": "宋",
        "type": "诗",
        "rhythmic": "",
        "title": "述怀  其二",
        "preface": "",
        "paragraphs": [
            "一片愁心怯杜鹃，懒妆从任鬓云偏。",
            "怕郎却起阳关意，常掩琵琶第四弦。"
        ],
        "notes": "",
        "id": "3da1c0b8733efeea7396f2248b8cf008"
    },
    {
        "author": "陈梅庄",
        "dynasty": "宋",
        "type": "诗",
        "rhythmic": "",
        "title": "述怀  其三",
        "preface": "",
        "paragraphs": [
            "山城忽忽欲昏黄，又了浮生半日忙。",
            "侍妾不须烧绛蜡，让由明月入回廊。"
        ],
        "notes": "",
        "id": "ccc91d3981ae0085b8ec080ebfb0ce0e"
    }
]