[
    {
        "author": "曹谷",
        "dynasty": "宋",
        "type": "诗",
        "rhythmic": "",
        "title": "送张无梦归天台",
        "preface": "",
        "paragraphs": [
            "几载仙山下，无机世莫分。",
            "因为天市客，方识帝乡云。",
            "炼气壶中见，还元海内闻。",
            "名高赤城洞，歌赐紫皇君。",
            "步逐飚轮健，香随斗极焚。",
            "何当挹蓬阆，鸾鹤自成群。"
        ],
        "notes": "",
        "id": "f3b859c8a7f83533d94cc80137bfe919"
    },
    {
        "author": "曹谷",
        "dynasty": "宋",
        "type": "诗",
        "rhythmic": "",
        "title": "为王钦若作命书  其一",
        "preface": "",
        "paragraphs": [
            "七十年中一一加，弄珠滩上事堪夸。",
            "碧油幢下闻啼鸟，千日招还上汉槎。"
        ],
        "notes": "",
        "id": "f1416f59ed0541a772bc41de66256bde"
    },
    {
        "author": "曹谷",
        "dynasty": "宋",
        "type": "诗",
        "rhythmic": "",
        "title": "为王钦若作命书  其二",
        "preface": "",
        "paragraphs": [
            "周匝将临壬戌岁，定鼎门前春色异。",
            "一千日上少三镮，再入和羹宜尽瘁。"
        ],
        "notes": "",
        "id": "a30bf0919fc1b1db766531c459130172"
    },
    {
        "author": "曹谷",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "临去尚犹闻禁漏，异姓嘉名在史书。"
        ],
        "notes": "",
        "id": "ed92986f2853905878c5e34054da312c"
    }
]