[
    {
        "author": "陈文孙",
        "dynasty": "宋",
        "type": "诗",
        "rhythmic": "",
        "title": "寄莫道人  其一",
        "preface": "",
        "paragraphs": [
            "林木自春兰自芽，游山过我兴何赊。",
            "铁桥问径最高顶，石洞开云随处家。",
            "人讶长年能绿发，我知真性即丹砂。",
            "谈锋未了归途速，一雨洗尘清可涯。"
        ],
        "notes": "",
        "id": "1f46a720e1086dc28531b5dc07ecba88"
    },
    {
        "author": "陈文孙",
        "dynasty": "宋",
        "type": "诗",
        "rhythmic": "",
        "title": "寄莫道人  其二",
        "preface": "",
        "paragraphs": [
            "暂闲吏债访仙居，云亦随人为卷舒。",
            "桑下忽逢三度宿，腹中如饱十年书。",
            "哦诗对酒谁知我，食柏餐霞一任渠。",
            "底事若能无障碍，不愁无地著吾庐。"
        ],
        "notes": "",
        "id": "507f89900842d483fded5ecebeeaaf93"
    }
]