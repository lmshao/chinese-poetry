[
    {
        "author": "陈存",
        "dynasty": "宋",
        "type": "诗",
        "rhythmic": "",
        "title": "和太师平章魏国贾公遗潜侍郎之作",
        "preface": "",
        "paragraphs": [
            "先腊催开万玉林，人心悦处即天心。",
            "山河洞彻重瞳远，宫阙高寒一柱任。",
            "瑞应崆峒知有日，尘清洄曲在斯今。",
            "神功变化无留迹，便放阳春卷积阴。"
        ],
        "notes": "",
        "id": "61705e5eaad884189e62b2fc5a872834"
    },
    {
        "author": "陈存",
        "dynasty": "宋",
        "type": "诗",
        "rhythmic": "",
        "title": "挽赵良淳三首  其一",
        "preface": "",
        "paragraphs": [
            "日惨天无色，城危岁迫除。",
            "孤忠元自许，一死不知余。",
            "束衽全遗体，呼儿受诀书。",
            "登陴才信宿，肠断正愁予。"
        ],
        "notes": "",
        "id": "a9e2c244abf028ee3b469da030672c27"
    },
    {
        "author": "陈存",
        "dynasty": "宋",
        "type": "诗",
        "rhythmic": "",
        "title": "挽赵良淳三首  其二",
        "preface": "",
        "paragraphs": [
            "忠定扶神鼎，安邦不顾身。",
            "曾孙能致命，属籍岂无人。",
            "归骨番江上，招魂霅水滨。",
            "死生均此念，老病泣遗民。"
        ],
        "notes": "",
        "id": "27ae4ea39f99e8f8f38fda6e87954ee2"
    },
    {
        "author": "陈存",
        "dynasty": "宋",
        "type": "诗",
        "rhythmic": "",
        "title": "挽赵良淳三首  其三",
        "preface": "",
        "paragraphs": [
            "慷慨君酬国，奔逃我丧家。",
            "陆沈同一壑，渊涉眇无涯。",
            "祈死惟嫌晚，余生只自嗟。",
            "蒿莱连雉堞，落日噪栖鸦。"
        ],
        "notes": "",
        "id": "49c911a34cfce81be2c13ca880c5ce51"
    },
    {
        "author": "陈存",
        "dynasty": "宋",
        "type": "诗",
        "rhythmic": "",
        "title": "丹阳作",
        "preface": "",
        "paragraphs": [
            "暂入新丰市，犹闻旧酒香。",
            "抱琴沽一醉，尽日卧垂杨。"
        ],
        "notes": "",
        "id": "d6409e38f08472779ec301571347aa5d"
    },
    {
        "author": "陈存",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "云连京国深。"
        ],
        "notes": "",
        "id": "f0ffd01a1eaec8f43aca1704d9f0cb20"
    },
    {
        "author": "陈存",
        "dynasty": "唐",
        "type": "诗",
        "rhythmic": "",
        "title": "穆陵路",
        "preface": "",
        "paragraphs": [
            "西游匣长劒，日暮湘楚间。",
            "歇马上秋草，逢人问故关。",
            "孤村绿塘水，旷野白云山。",
            "方念此中去，何时此路还。"
        ],
        "notes": "",
        "id": "0816a374679ba6d90a43bee65ebd5456"
    },
    {
        "author": "陈存",
        "dynasty": "唐",
        "type": "诗",
        "rhythmic": "",
        "title": "清溪馆作",
        "preface": "",
        "paragraphs": [
            "指途清溪里，左右唯深林。",
            "云蔽望乡处，雨愁为客心。",
            "遇人多物役，听鸟时幽音。",
            "何必沧浪水，庶兹浣尘襟。"
        ],
        "notes": "",
        "id": "fc6ca8e88e3dcc2ab817227a3886223c"
    },
    {
        "author": "陈存",
        "dynasty": "唐",
        "type": "诗",
        "rhythmic": "",
        "title": "寓居武丁馆",
        "preface": "",
        "paragraphs": [
            "暑雨飘已过，凉飙触幽衿。",
            "虚馆无喧尘，绿槐多昼阴。",
            "俯视古苔积，仰聆早蝉吟。",
            "放卷一长想，闭门千里心。"
        ],
        "notes": "",
        "id": "01c5bcbd15c7eadcd9ac24ff5b0fa0d4"
    },
    {
        "author": "陈存",
        "dynasty": "唐",
        "type": "诗",
        "rhythmic": "",
        "title": "楚州赠别周愿侍御",
        "preface": "",
        "paragraphs": [
            "漂泊楚水来，舍舟坐高馆。",
            "途穷在中路，孤征慕前伴。",
            "风雨一留宿，关山去欲嬾。",
            "淮南木叶飞，夜闻广陵散。"
        ],
        "notes": "",
        "id": "d9b5719b7f85532be558d0c609d6e291"
    },
    {
        "author": "陈存",
        "dynasty": "唐",
        "type": "诗",
        "rhythmic": "",
        "title": "送刘秀才南归",
        "preface": "",
        "paragraphs": [
            "鸟啼杨柳垂，此别千万里。",
            "古路入商山，春风去灞水。",
            "停车落日在，罢酒离人起。",
            "蓬户寄龙沙，送归情讵已。"
        ],
        "notes": "",
        "id": "43b990e64cba3a7fdfe9f42cf9b6cee0"
    },
    {
        "author": "陈存",
        "dynasty": "唐",
        "type": "诗",
        "rhythmic": "",
        "title": "丹阳作",
        "preface": "",
        "paragraphs": [
            "暂入新丰市，犹闻旧酒香。",
            "抱琴沽一醉，尽日卧垂杨。"
        ],
        "notes": "",
        "id": "d6409e38f08472779ec301571347aa5d"
    }
]