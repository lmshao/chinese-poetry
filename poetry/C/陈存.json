[
    {
        "author": "陈存",
        "dynasty": "宋",
        "type": "诗",
        "rhythmic": "",
        "title": "和太师平章魏国贾公遗潜侍郎之作",
        "preface": "",
        "paragraphs": [
            "先腊催开万玉林，人心悦处即天心。",
            "山河洞彻重瞳远，宫阙高寒一柱任。",
            "瑞应崆峒知有日，尘清洄曲在斯今。",
            "神功变化无留迹，便放阳春卷积阴。"
        ],
        "notes": "",
        "id": "dc4f8929ca009269e8d59900b01a8829"
    },
    {
        "author": "陈存",
        "dynasty": "宋",
        "type": "诗",
        "rhythmic": "",
        "title": "挽赵良淳三首  其一",
        "preface": "",
        "paragraphs": [
            "日惨天无色，城危岁迫除。",
            "孤忠元自许，一死不知余。",
            "束衽全遗体，呼儿受诀书。",
            "登陴才信宿，肠断正愁予。"
        ],
        "notes": "",
        "id": "64be1a348c1fd88e76dc435a644258ab"
    },
    {
        "author": "陈存",
        "dynasty": "宋",
        "type": "诗",
        "rhythmic": "",
        "title": "挽赵良淳三首  其二",
        "preface": "",
        "paragraphs": [
            "忠定扶神鼎，安邦不顾身。",
            "曾孙能致命，属籍岂无人。",
            "归骨番江上，招魂霅水滨。",
            "死生均此念，老病泣遗民。"
        ],
        "notes": "",
        "id": "1001b4a455045c5870f9934cbcff6ec2"
    },
    {
        "author": "陈存",
        "dynasty": "宋",
        "type": "诗",
        "rhythmic": "",
        "title": "挽赵良淳三首  其三",
        "preface": "",
        "paragraphs": [
            "慷慨君酬国，奔逃我丧家。",
            "陆沈同一壑，渊涉眇无涯。",
            "祈死惟嫌晚，余生只自嗟。",
            "蒿莱连雉堞，落日噪栖鸦。"
        ],
        "notes": "",
        "id": "3f2763c64028889326a1bd7368df5147"
    },
    {
        "author": "陈存",
        "dynasty": "宋",
        "type": "诗",
        "rhythmic": "",
        "title": "丹阳作",
        "preface": "",
        "paragraphs": [
            "暂入新丰市，犹闻旧酒香。",
            "抱琴沽一醉，尽日卧垂杨。"
        ],
        "notes": "",
        "id": "0fbf8b56c77d7051052aa1e815ec1708"
    },
    {
        "author": "陈存",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "云连京国深。"
        ],
        "notes": "",
        "id": "f0ffd01a1eaec8f43aca1704d9f0cb20"
    },
    {
        "author": "陈存",
        "dynasty": "唐",
        "type": "诗",
        "rhythmic": "",
        "title": "穆陵路",
        "preface": "",
        "paragraphs": [
            "西游匣长劒，日暮湘楚间。",
            "歇马上秋草，逢人问故关。",
            "孤村绿塘水，旷野白云山。",
            "方念此中去，何时此路还。"
        ],
        "notes": "",
        "id": "b2258f2d03d0310ce05c6ad9c8fe9437"
    },
    {
        "author": "陈存",
        "dynasty": "唐",
        "type": "诗",
        "rhythmic": "",
        "title": "清溪馆作",
        "preface": "",
        "paragraphs": [
            "指途清溪里，左右唯深林。",
            "云蔽望乡处，雨愁为客心。",
            "遇人多物役，听鸟时幽音。",
            "何必沧浪水，庶兹浣尘襟。"
        ],
        "notes": "",
        "id": "c6fbccf35765a92cb85d558d9a61b17f"
    },
    {
        "author": "陈存",
        "dynasty": "唐",
        "type": "诗",
        "rhythmic": "",
        "title": "寓居武丁馆",
        "preface": "",
        "paragraphs": [
            "暑雨飘已过，凉飙触幽衿。",
            "虚馆无喧尘，绿槐多昼阴。",
            "俯视古苔积，仰聆早蝉吟。",
            "放卷一长想，闭门千里心。"
        ],
        "notes": "",
        "id": "9d41ff4cc6ed85f7b579382bd74131fe"
    },
    {
        "author": "陈存",
        "dynasty": "唐",
        "type": "诗",
        "rhythmic": "",
        "title": "楚州赠别周愿侍御",
        "preface": "",
        "paragraphs": [
            "漂泊楚水来，舍舟坐高馆。",
            "途穷在中路，孤征慕前伴。",
            "风雨一留宿，关山去欲嬾。",
            "淮南木叶飞，夜闻广陵散。"
        ],
        "notes": "",
        "id": "208b0af1f84f6324c0b83eebc773a6be"
    },
    {
        "author": "陈存",
        "dynasty": "唐",
        "type": "诗",
        "rhythmic": "",
        "title": "送刘秀才南归",
        "preface": "",
        "paragraphs": [
            "鸟啼杨柳垂，此别千万里。",
            "古路入商山，春风去灞水。",
            "停车落日在，罢酒离人起。",
            "蓬户寄龙沙，送归情讵已。"
        ],
        "notes": "",
        "id": "8b317fb2869c92df1d18ef7b89563c3b"
    },
    {
        "author": "陈存",
        "dynasty": "唐",
        "type": "诗",
        "rhythmic": "",
        "title": "丹阳作",
        "preface": "",
        "paragraphs": [
            "暂入新丰市，犹闻旧酒香。",
            "抱琴沽一醉，尽日卧垂杨。"
        ],
        "notes": "",
        "id": "0fbf8b56c77d7051052aa1e815ec1708"
    }
]