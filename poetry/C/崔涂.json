[
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "琴曲歌辞 幽兰",
        "preface": "",
        "paragraphs": [
            "幽植众能知，贞芳只暗持。",
            "自无君子佩，未是国香衰。",
            "白露沾长早，青春每到迟。"
        ],
        "notes": "",
        "id": "6602cee776f5cd485384de92befe5c2e"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "秋夕送友人归吴",
        "preface": "",
        "paragraphs": [
            "离心醉岂懽，把酒彊相宽。",
            "世路须求达，还家亦未安。",
            "旅程愁算远，江月坐吟残。",
            "莫羡扁舟兴，功成去不难。"
        ],
        "notes": "",
        "id": "6731424332928de8b465dec854cef140"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "长安逢江南僧",
        "preface": "",
        "paragraphs": [
            "孤云无定踪，忽到又相逢。",
            "说尽天涯事，听残上国钟。",
            "问人寻寺僻，乞食过街慵。",
            "忆到曾栖处，开门对数峰。"
        ],
        "notes": "",
        "id": "4601a52bb54909eca47fc527353f70b8"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "晚次修路僧",
        "preface": "",
        "paragraphs": [
            "平尽不平处，尚嫌功未深。",
            "应难将世路，便得称师心。",
            "高鸟下残照，白烟生远林。",
            "更闻清磬发，聊喜缓尘襟。"
        ],
        "notes": "",
        "id": "4abde14751de277a85257f46434d146a"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "湖外送友人游边",
        "preface": "",
        "paragraphs": [
            "我泛潇湘浦，君行指塞云。",
            "两乡天外隔，一径渡头分。",
            "雨暗江花老，笳愁陇月曛。",
            "不堪来去鴈，迢递思离群。"
        ],
        "notes": "",
        "id": "e08d768441712097169ba3137a5be634"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "读段太尉碑",
        "preface": "",
        "paragraphs": [
            "愤激计潜成，临危岂顾生。",
            "秪空持一笏，便欲碎长鲸。",
            "国已酬徽烈，家犹耸义声。",
            "不知青史上，谁可计功名。"
        ],
        "notes": "",
        "id": "48b92481b9836cc152224d931c7947f3"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "夕次洛阳道中",
        "preface": "",
        "paragraphs": [
            "秋风吹故城，城下独吟行。",
            "高树鸟已息，古原人尚耕。",
            "流年川暗度，往事月空明。",
            "不复叹岐路，马前尘夜生。"
        ],
        "notes": "",
        "id": "fa15575b64d5486a3ed409d7071b06c4"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "读方干诗因怀别业",
        "preface": "",
        "paragraphs": [
            "把君诗一吟，万里见君心。",
            "华发新知少，沧洲旧隐深。",
            "潮冲虚阁上，山入暮窗沈。",
            "忆宿高斋夜，庭枝识海禽。"
        ],
        "notes": "",
        "id": "ca566bc202ec474ac9d96f8326c99f37"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "题嵩阳隐者",
        "preface": "",
        "paragraphs": [
            "四十年高梦，生涯指一丘。",
            "无人同久住，有鹤对冥修。",
            "草杂芝田出，泉和石髓流。",
            "更嫌庭树老，疑是世间秋。"
        ],
        "notes": "",
        "id": "8f13b1b7f3ed638ccfcc1e243ec28bf6"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "友人问卜见招",
        "preface": "",
        "paragraphs": [
            "何必问蓍龟，行藏自可期。",
            "但逢公道日，即是命通时。",
            "乐善知无厌，操心幸不欺。",
            "岂能花下泪，长似去年垂。"
        ],
        "notes": "",
        "id": "02fd4bb293a390762d751eefce7b1a13"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "江行晚望",
        "preface": "",
        "paragraphs": [
            "木落曙江晴，寒郊极望平。",
            "孤舟三楚去，万里独吟行。",
            "鸟占横查立，人当故里耕。",
            "十年来复去，不觉二毛生。"
        ],
        "notes": "",
        "id": "5c8a119bb0f2c04a5a8b80182b423067"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "巫山庙",
        "preface": "",
        "paragraphs": [
            "双黛俨如嚬，应伤故国春。",
            "江山非旧主，云雨是前身。",
            "梦觉传词客，灵犹福楚人。"
        ],
        "notes": "",
        "id": "239e8c997db68ebb288ac7831763a8c2"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "秋夕与友人话别",
        "preface": "",
        "paragraphs": [
            "怀君非一夕，此夕倍堪悲。",
            "华发犹漂泊，沧洲又别离。",
            "冷禽栖不定，衰叶堕无时。",
            "况值干戈隔，相逢未可期。"
        ],
        "notes": "",
        "id": "d4b839d3d97294d631e4ea0707f4501c"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "与友人同怀江南别业",
        "preface": "",
        "paragraphs": [
            "因君话故国，此夕倍依依。",
            "旧业临秋水，何人在钓矶。",
            "浮名如纵得，沧海亦终归。",
            "却是风尘里，如何便息机。"
        ],
        "notes": "",
        "id": "c75ee752f4f90c743430280142f35f39"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "苦吟",
        "preface": "",
        "paragraphs": [
            "朝吟复暮吟，只此望知音。",
            "举世轻孤立，何人念苦心。",
            "他乡无旧识，落日羡归禽。",
            "况住寒江上，渔家似故林。"
        ],
        "notes": "",
        "id": "4b547841319093e6e2a72fa7ce0cf96e"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "春日郊居酬友人见贻",
        "preface": "",
        "paragraphs": [
            "荒斋原上掩，不出动经旬。",
            "忽觉草木变，始知天地春。",
            "方期五字达，未厌一箪贫。",
            "丽句劳相勉，余非乐钓纶。"
        ],
        "notes": "",
        "id": "d3238c72e5f0294a80ad0bc2624a69e6"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "问卜",
        "preface": "",
        "paragraphs": [
            "承家望一名，几欲问君平。",
            "自小非无志，何年即有成。",
            "岂能长失路，争忍学归耕。",
            "不拟逢昭代，悠悠过此生。"
        ],
        "notes": "",
        "id": "788b3c83c163e0da3d7bb0dba266aba3"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "蜀城春",
        "preface": "",
        "paragraphs": [
            "天涯憔悴身，一望一沾巾。",
            "在处有芳草，满城无故人。",
            "怀才皆得路，失计自伤春。",
            "清镜不能照，鬓毛愁更新。"
        ],
        "notes": "",
        "id": "a8554cbf3bf84ab999efd5969e08a65d"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "送道士于千龄游南岳",
        "preface": "",
        "paragraphs": [
            "物外与谁期，人间又别离。",
            "四方多事日，高岳独游时。",
            "猨狖潇湘树，烟波屈宋祠。",
            "无因陪此去，空惜鬓将衰。"
        ],
        "notes": "",
        "id": "1d0c59368aad04248f11c8e07d68f8d5"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "入蜀赴举秋夜与先生话别",
        "preface": "",
        "paragraphs": [
            "欲怆峨嵋别，中宵寝不能。",
            "听残池上雨，吟尽枕前灯。",
            "失计方期隐，修心未到僧。",
            "云门一万里，应笑又担簦。"
        ],
        "notes": "",
        "id": "e6b60b20e8a282cde17674d6f6a61501"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "春晚怀进士韦澹",
        "preface": "",
        "paragraphs": [
            "故里花应尽，江楼梦尚残。",
            "半生吟欲过，一命达何难。",
            "特立珪无玷，相思草有兰。",
            "二年春怅望，不似在长安。"
        ],
        "notes": "",
        "id": "d3882a1484757403c9ea438c13502dce"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "言怀",
        "preface": "",
        "paragraphs": [
            "干时虽苦节，趋世且无机。",
            "及觉知音少，翻疑所业非。",
            "青云如不到，白首亦难归。",
            "所以沧江上，年年别钓矶。"
        ],
        "notes": "",
        "id": "f5758b687ff09ea21ebbb819e7399d4c"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "秋夜兴上人别",
        "preface": "",
        "paragraphs": [
            "常时岂不别，此别异常情。",
            "南国初闻鴈，中原未息兵。",
            "暗蛩侵语歇，疎磬入吟清。",
            "曾听无生说，辞师话此行。"
        ],
        "notes": "",
        "id": "14a3fe37976fb4e09eb19cef11045f9b"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "感花",
        "preface": "",
        "paragraphs": [
            "绣轭香鞯夜不归，少年争惜最红枝。",
            "东风一阵黄昏雨，又到繁华梦觉时。"
        ],
        "notes": "",
        "id": "e1281949f3acdeef1f940c47bc966d73"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "秋宿天彭僧舍",
        "preface": "",
        "paragraphs": [
            "身世两相惜，秋云每独兴。",
            "难将尘界事，话向雪山僧。",
            "力善知谁许，归耕又未能。",
            "此怀平不得，挑尽草堂灯。"
        ],
        "notes": "",
        "id": "e69fac3a1cffed688fe50bfdf6e5ca2e"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "秋夜僧舍闻猨",
        "preface": "",
        "paragraphs": [
            "哀猨听未休，禅景夜方幽。",
            "暂得同僧静，那能免客愁。",
            "影摇云外树，声褭月中秋。",
            "曾向巴江宿，当时泪亦流。"
        ],
        "notes": "",
        "id": "910d6c108313dbdab0dc8a81bf41e681"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "过昭君故宅",
        "preface": "",
        "paragraphs": [
            "以色静胡尘，名还异众嫔。",
            "免劳征战力，无愧绮罗身。",
            "骨竟埋青冢，魂应怨画人。",
            "不堪逢旧宅，寥落对江滨。"
        ],
        "notes": "",
        "id": "c6f057ae8e7d07c094a7d7a83672b735"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "过洛阳故城",
        "preface": "",
        "paragraphs": [
            "三十世皇都，萧条是霸图。",
            "片墙看破尽，遗迹渐应无。",
            "野径通荒苑，高槐映远衢。",
            "独吟人不问，清冷自呜呜。"
        ],
        "notes": "",
        "id": "4dffe12b4f4c3db026717b3ef1306340"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "秋夕与友人同会",
        "preface": "",
        "paragraphs": [
            "章句积微功，星霜二十空。",
            "僻应如我少，吟喜得君同。",
            "月上僧归后，诗成客梦中。",
            "更闻栖鹤警，清露滴青松。"
        ],
        "notes": "",
        "id": "95ec9b81745963880d958e307889f25b"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "春日登吴门",
        "preface": "",
        "paragraphs": [
            "故国望不见，愁襟难暂开。",
            "春潮映杨柳，细雨入楼台。",
            "静少人同到，晴逢鴈正来。",
            "长安远于日，搔首独徘徊。"
        ],
        "notes": "",
        "id": "2c53e5377c81ff1f121e52d560191128"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "湘中秋怀迁客",
        "preface": "",
        "paragraphs": [
            "兰杜晓香薄，汀洲夕露繁。",
            "并闻燕塞鴈，独立楚人村。",
            "雾散孤城上，滩回曙枕喧。",
            "不堪逢贾傅，还欲吊湘沅。"
        ],
        "notes": "",
        "id": "725fa69990466729b1577be6d341de0f"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "南山旅舍与故人别",
        "preface": "",
        "paragraphs": [
            "一日又将暮，一年看即残。",
            "病知新事少，老别旧交难。",
            "山尽路犹险，雨余春却寒。",
            "那堪试回首，烽火是长安。"
        ],
        "notes": "",
        "id": "578c0c6bd1989d2e27616880c1cd220a"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "东林愿禅师院",
        "preface": "",
        "paragraphs": [
            "与世渐无缘，身心独了然。",
            "讲销林下日，腊长定中年。",
            "磬绝朝斋后，香焚古寺前。",
            "非因送小朗，不到虎谿边。"
        ],
        "notes": "",
        "id": "5006a5857788bf64967c7d5b5323d9c3"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "孤鴈 一",
        "preface": "",
        "paragraphs": [
            "湘浦离应晚，边城去已孤。",
            "如何万里计，只在一枝芦。",
            "迥起波摇楚，寒栖月映蒲。"
        ],
        "notes": "",
        "id": "74b875d3eb84d86e0b95c039a1102bc3"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "孤鴈 二",
        "preface": "",
        "paragraphs": [
            "几行归去尽，片影独何之。",
            "暮雨相呼失，寒塘独下迟。",
            "渚云低暗度，关月冷遥随。",
            "未必逢矰缴，孤飞自可疑。"
        ],
        "notes": "",
        "id": "d3bcf0e7bcdf73052217b68efa161cb4"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "寄青城山颢禅师",
        "preface": "",
        "paragraphs": [
            "怀师不可攀，师往杳冥间。",
            "林下谁闻法，尘中只见山。",
            "终年人不到，尽日鸟空还。",
            "曾听无生说，应怜独未还。"
        ],
        "notes": "",
        "id": "68af275cd63b303e81cc2a5d0e6c8e4a"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "秋夕与王处士话别",
        "preface": "",
        "paragraphs": [
            "微灯照寂寥，此夕正迢迢。",
            "丹桂得已晚，故山归尚遥。",
            "虫声移暗壁，月色动寒条。",
            "此去如真隐，期君试一瓢。"
        ],
        "notes": "",
        "id": "8e801259b885c1acf87b9a2726febdd7"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "秋日犍为道中",
        "preface": "",
        "paragraphs": [
            "久客厌岐路，出门吟且悲。",
            "平生未到处，落日独行时。",
            "芳草不长绿，故人无重期。",
            "那堪更南渡，乡国已天涯。"
        ],
        "notes": "",
        "id": "a9e3c373167a51604cf547e263afb71a"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "送僧归江东",
        "preface": "",
        "paragraphs": [
            "坐彻秦城夏，行登越客船。",
            "去留那有著，语默不离禅。",
            "叶拥临关路，霞明近海天。",
            "更寻同社侣，应得虎溪边。"
        ],
        "notes": "",
        "id": "c3767ab07fed24c6b0f911d3994d0b25"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "喜友人及第",
        "preface": "",
        "paragraphs": [
            "孤吟望至公，已老半生中。",
            "不有同人达，兼疑此道穷。",
            "只应才自薄，岂是命难通。",
            "尚激抟溟势，期君借北风。"
        ],
        "notes": "",
        "id": "1afe0b05aa1121bcf6e4e6d1c495bbea"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "上巳日永崇里言怀",
        "preface": "",
        "paragraphs": [
            "未敢分明赏物华，十年如见梦中花。",
            "游人过尽衡门掩，独自凭栏到日斜。"
        ],
        "notes": "",
        "id": "d97301f3c33901ddd39172c9be4da9f5"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "送僧归天竺",
        "preface": "",
        "paragraphs": [
            "忽忆曾栖处，千峰近沃州。",
            "别来秦树老，归去海门秋。",
            "汲带寒汀月，禅隣贾客舟。",
            "遥思清兴惬，不厌石林幽。"
        ],
        "notes": "",
        "id": "0ab958eec059e12fa3d267bc81ba0975"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "牛渚夜泊",
        "preface": "",
        "paragraphs": [
            "烟老石矶平，袁郎夜泛情。",
            "数吟人不遇，千古月空明。",
            "人事年年别，春潮日日生。",
            "无因逢谢尚，风物自凄清。"
        ],
        "notes": "",
        "id": "d55c1865023544ba7923a84a2cb0449b"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "送友人归江南",
        "preface": "",
        "paragraphs": [
            "渚田芳草徧，共忆故山春。",
            "独往沧洲暮，相看白发新。",
            "定过林下寺，应见社中人。",
            "只恐东归后，难将鸥鸟亲。"
        ],
        "notes": "",
        "id": "631cb5d2d120b4a30347b34b6689a990"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "过陶征君隐居",
        "preface": "",
        "paragraphs": [
            "陶令昔居此，弄琴遗世荣。",
            "田园三亩绿，轩冕一铢轻。",
            "衰柳自无主，白云犹可耕。",
            "不随陵谷变，应只有高名。"
        ],
        "notes": "",
        "id": "8edd970a18aca393ebb0d7f894fb631b"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "江上旅泊",
        "preface": "",
        "paragraphs": [
            "汀洲一夜泊，久客半连樯。",
            "尽说逢秋色，多同忆故乡。",
            "孤冈生晚烧，独树隐回塘。",
            "欲问东归路，遥知隔渺茫。"
        ],
        "notes": "",
        "id": "2b16b1154055b82b8c1b313dea855de5"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "灞上",
        "preface": "",
        "paragraphs": [
            "长安名利路，役役古田今。",
            "征骑少闲日，绿杨无旧阴。",
            "水侵秦甸阔，草接汉陵深。",
            "紫阁曾过处，依稀白鸟沈。"
        ],
        "notes": "",
        "id": "b4de676264405604597ef9e800906bab"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "寄舅",
        "preface": "",
        "paragraphs": [
            "中朝轩冕内，久绝宁家亲。",
            "白社同孤立，青云独并伸。",
            "致君期折槛，举职在埋轮。",
            "须信尧庭草，犹能指佞人。"
        ],
        "notes": "",
        "id": "969f47f6251ea5d77f50a33393a01271"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "赠休粮僧",
        "preface": "",
        "paragraphs": [
            "闻钟独不斋，何事更关怀。",
            "静少人过院，闲从草上堦。",
            "生台无鸟下，石路有云埋。",
            "为忆禅中旧，时犹梦百崖。"
        ],
        "notes": "",
        "id": "e983373777d7db70a314304f96603d22"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "题绝岛山寺",
        "preface": "",
        "paragraphs": [
            "绝岛跨危栏，登临到此难。",
            "夕阳高鸟过，疎雨一钟残。",
            "骇浪摇空阔，灵山厌渺漫。",
            "那堪更回首，乡树隔云端。"
        ],
        "notes": "",
        "id": "8b02854b403c5504c7be92403e8b92b5"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "读侯道华真人传",
        "preface": "",
        "paragraphs": [
            "汉皇轻万乘，方士说三丹。",
            "不得修心要，翻知出世难。",
            "茂陵春竟绿，金掌曙空寒。",
            "何似先生去，翩翩逐彩鸾。"
        ],
        "notes": "",
        "id": "b00887b3ad87d07cc67d6554b44221fa"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "残花",
        "preface": "",
        "paragraphs": [
            "迟迟傍晓阴，昨夜色犹深。",
            "毕竟终须落，堪悲古与今。",
            "明年何处见，尽日此时心。",
            "蜂蝶无情极，残香更不寻。"
        ],
        "notes": "",
        "id": "01ed7f229ec75574843642352464ffd1"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "题兴善寺隋松院与人期不至",
        "preface": "",
        "paragraphs": [
            "青青伊涧松，移植在莲宫。",
            "藓色前朝雨，秋声半夜风。",
            "长闲应未得，暂赏亦难同。",
            "不及禅栖者，相看老此中。"
        ],
        "notes": "",
        "id": "914b1303e69d9197618b56ddc3debfda"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "樵者",
        "preface": "",
        "paragraphs": [
            "行山行采薇，闲翦蕙为衣。",
            "避世嫌山浅，逢人说姓稀。",
            "有时还独醉，何处掩衡扉？",
            "莫看棋终局，溪风晚待归。"
        ],
        "notes": "",
        "id": "aa70227ea5b66b08b2e2bda1c0d2742a"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "南涧耕叟",
        "preface": "",
        "paragraphs": [
            "年年南涧滨，力尽志犹存。",
            "雨雪朝耕苦，桑麻岁计贫。",
            "战添丁壮役，老忆太平春。",
            "见说经荒后，田园半属人。"
        ],
        "notes": "",
        "id": "8fe793269c371d0e519d5a1b7a6a4fe3"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "春日闲居忆江南旧业",
        "preface": "",
        "paragraphs": [
            "杜门朝复夕，岂是解谋身。",
            "梦不离泉石，林唯称隐沦。",
            "渐谙浮世事，转忆故山春。",
            "南国水风暖，又应生白苹。"
        ],
        "notes": "",
        "id": "2ed32ebcaaa6872ff3bcf2dc8ef709a4"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "屈原庙",
        "preface": "",
        "paragraphs": [
            "谗胜祸难防，沈冤信可伤。",
            "本图安楚国，不是怨怀王。",
            "庙古碑无字，洲晴蕙有香。",
            "独醒人尚笑，谁与奠椒浆。"
        ],
        "notes": "",
        "id": "5892552810eef2f92bfdbc8b1feea287"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "宿庐山绝顶山舍",
        "preface": "",
        "paragraphs": [
            "一磴出林端，千峰次第看。",
            "长闲如未遂，暂到亦应难。",
            "谷树云埋老，僧窗瀑影寒。",
            "自嫌心不达，向此梦长安。"
        ],
        "notes": "",
        "id": "252d162a9b8c2bc1021ed4f21d9c5c8d"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "王逸人隐居",
        "preface": "",
        "paragraphs": [
            "一径入千岑，幽人许重寻。",
            "不逢秦世乱，未觉武陵深。",
            "石转生寒色，云归带夕阴。",
            "却愁危坐久，看尽暝栖禽。"
        ],
        "notes": "",
        "id": "df6b52d68976646218f37064842d20ef"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "申州道中",
        "preface": "",
        "paragraphs": [
            "风紧日凄凄，乡心向此迷。",
            "水分平楚阔，山接故关低。",
            "客路缘烽火，人家厌鼓鼙。",
            "那堪独驰马，江树穆陵西。"
        ],
        "notes": "",
        "id": "fdab3821283817ec7abd2b93916c342b"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "江上怀翠微寺空上人",
        "preface": "",
        "paragraphs": [
            "旅泛本无定，相逢那可期。",
            "空怀白阁夜，未荅碧云诗。",
            "暮雨潮生早，春寒鴈到迟。",
            "所思今不见，乡国正天涯。"
        ],
        "notes": "",
        "id": "f90073daaea9ff272c64b0bd79f5d9d2"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "秋宿鹤林寺",
        "preface": "",
        "paragraphs": [
            "步步入林中，山穷意未穷。",
            "偏逢僧话久，转与鹤栖同。",
            "烛焰风销尽，兰条露湿空。",
            "又须从此别，江上正秋鸿。"
        ],
        "notes": "",
        "id": "d74d5d0e7808affe9524bc33fdb431a6"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "远望",
        "preface": "",
        "paragraphs": [
            "长为乡思侵，望极即沾襟。",
            "不是前山色，能伤愁客心。",
            "平芜连海尽，独树隐云深。",
            "况复斜阳外，分明有去禽。"
        ],
        "notes": "",
        "id": "9cc3957b5120bb6b267464e80cf0dcef"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "秋晚书怀",
        "preface": "",
        "paragraphs": [
            "看看秋色晚，又是出门时。",
            "白发生非早，青云去自迟。",
            "梦唯怀上国，迹不到他岐。",
            "以此坚吾道，还无媿已知。"
        ],
        "notes": "",
        "id": "9cfff8d75c228b9c611b1c9d6a472cee"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "途中秋晚送友人归江南",
        "preface": "",
        "paragraphs": [
            "又指烟波算路岐，此生多是厌羇离。",
            "正逢摇落仍须别，不待登临已合悲。",
            "里巷半空兵过后，水云初冷鴈来时。",
            "扁舟未得如君去，空向沧江梦所思。"
        ],
        "notes": "",
        "id": "4a42095a8871846c0b02add4b75a5e7d"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "己亥岁感事",
        "preface": "",
        "paragraphs": [
            "正闻青犊起葭萌，又报黄巾犯汉营。",
            "岂是将皆无上略，直疑天自弃苍生。",
            "瓜沙旧戍犹传檄，吴楚新春已废耕。",
            "见说圣君能仄席，不知谁是请长缨。"
        ],
        "notes": "",
        "id": "ea18be726b25c04928a9a70be565c4cc"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "金陵晚眺",
        "preface": "",
        "paragraphs": [
            "苇声骚屑水天秋，吟对金陵古渡头。",
            "千古是非输蝶梦，一轮风雨属渔舟。",
            "若无仙分应须老，幸有归山即合休。",
            "何必登临更惆怅，比来身世只如浮。"
        ],
        "notes": "",
        "id": "10bb88b10576fe4a3fae1e5ba7103347"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "过长江贾岛主簿旧厅",
        "preface": "",
        "paragraphs": [
            "雕琢文章字字精，我经此处倍伤情。",
            "身从谪宦方沾禄，才被槌埋更有声。",
            "过县已无曾识吏，到厅空见旧题名。",
            "长江一曲年年水，应为先生万古清。"
        ],
        "notes": "",
        "id": "855cd98cf550d088dedf7e0352061787"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "途中感怀寄青城李明府",
        "preface": "",
        "paragraphs": [
            "鳞鬣催残志未休，壮心飜是此身讐。",
            "并闻寒雨多因夜，不得乡书又到秋。",
            "耕钓旧交吟好忆，雪霜危栈去堪愁。",
            "如何只是三年别，君著朱衣我白头。"
        ],
        "notes": "",
        "id": "5bd1dbe04e2429e76ad5906d7fff056f"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "夏日书怀寄道友",
        "preface": "",
        "paragraphs": [
            "达即匡邦退即耕，是非何足挠平生。",
            "终期道向希夷得，未省心因宠辱惊。",
            "峰转暂无当户影，雉飞时有隔林声。",
            "十年惟悟吟诗句，待得中原欲铸兵。"
        ],
        "notes": "",
        "id": "b4af3a47fe5512a874316d6718b6a9d3"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "和进士张曙闻鴈见寄",
        "preface": "",
        "paragraphs": [
            "断行哀响递相催，争趁高秋作恨媒。",
            "云外关山闻独去，渡头风雨见初来。",
            "也知榆塞寒须别，莫恋苹汀暖不回。",
            "试向富春江畔过，故园犹合有池台。"
        ],
        "notes": "",
        "id": "f3ffa021e4abd52dff87b391b6487501"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "鹦鹉洲即事",
        "preface": "",
        "paragraphs": [
            "怅望春襟郁未开，重吟鹦鹉益堪哀。",
            "曹瞒尚不能容物，黄祖何曾解爱才。",
            "幽岛暖闻燕鴈去，晓江晴觉蜀波来。",
            "何人正得风涛便，一点轻帆万里回。"
        ],
        "notes": "",
        "id": "2a8a1b0cae33f0ed43cc74a3970c5bd0"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "读留侯传",
        "preface": "",
        "paragraphs": [
            "覆楚讐韩势有余，男儿遭遇更难如。",
            "偶成汉室千年业，只读圯桥一卷书。",
            "翻把壮心轻尺组，却烦商皓正皇储。",
            "若能终始匡天子，何必□□□□□。"
        ],
        "notes": "",
        "id": "65f30470966acb863ad7563ca0ad1c0d"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "赤壁怀古",
        "preface": "",
        "paragraphs": [
            "汉室河山鼎势分，勤王谁肯顾元勋。",
            "不知征伐由天子，唯许英雄共使君。",
            "江上战余陵是谷，渡头春在草连云。",
            "分明胜败无寻处，空听渔歌到夕曛。"
        ],
        "notes": "",
        "id": "dca442ccf9b0ec8eb9014c98ea690e96"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "东晋 一",
        "preface": "",
        "paragraphs": [
            "五陵豪侠笑为儒，将为儒生只读书。",
            "看取不成投笔后，谢安功业复何如。"
        ],
        "notes": "",
        "id": "5d5ea974e0ed71731e9dd828c6d73420"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "东晋 二",
        "preface": "",
        "paragraphs": [
            "秦国金陵王气全，一龙正道始东迁。",
            "兴亡竟不关人事，虚倚长淮五百年。"
        ],
        "notes": "",
        "id": "aa960e2774d3eae259f9b1bee69064a2"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "春夕",
        "preface": "",
        "paragraphs": [
            "水流花谢两无情，送尽东风过楚城。",
            "胡蝶梦中家万里，子规枝上月三更。",
            "故园书动经年绝，华发春唯满镜生。",
            "自是不归归便得，五湖烟景有谁争。"
        ],
        "notes": "",
        "id": "bb46dc62aa71cf7d3c68418f6e6b4621"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "涧松",
        "preface": "",
        "paragraphs": [
            "寸寸凌霜长劲条，路人犹笑未干霄。",
            "南园桃李虽堪羡，争奈春残又寂寥。"
        ],
        "notes": "",
        "id": "313db9b02af9c3a112279d927fefcf23"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "湘中弦 一",
        "preface": "",
        "paragraphs": [
            "苍山遥遥江潾潾，路傍老尽没闲人。",
            "王孙不见草空绿，惆怅渡头春复春。"
        ],
        "notes": "",
        "id": "81fc01f3127c1b3b8493aef8e2370a85"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "湘中弦 二",
        "preface": "",
        "paragraphs": [
            "烟愁雨细云冥冥，杜兰香老三湘清。",
            "故山望断不知处，𫛸鴂隔花时一声。"
        ],
        "notes": "",
        "id": "910183127964c81130346d8a951e7257"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "续纪汉武",
        "preface": "",
        "paragraphs": [
            "分明三鸟下储胥，一觉钧天梦不如。",
            "争那白头方士到，茂陵红叶已萧疎。"
        ],
        "notes": "",
        "id": "50488ffb06a27fef2ed29f04904d0a24"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "陇上逢江南故人",
        "preface": "",
        "paragraphs": [
            "三声戍角边城暮，万里乡心塞草春。",
            "莫学少年轻远别，陇关西少向东人。"
        ],
        "notes": "",
        "id": "14063106c0bc574876b24f5f7e0d6f91"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "夷陵夜泊",
        "preface": "",
        "paragraphs": [
            "家依楚塞穷秋别，身逐孤舟万里行。",
            "一曲巴歌半江月，便应消得二毛生。"
        ],
        "notes": "",
        "id": "f3406c3f2c72ff6eb0eeaeab60fcbb6f"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "橹声",
        "preface": "",
        "paragraphs": [
            "烟外桡声远，天涯幽梦回。",
            "争知江上客，不是故乡来。"
        ],
        "notes": "",
        "id": "fa81bd5866f4f1eda5c1144724b721d9"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "海棠图",
        "preface": "",
        "paragraphs": [
            "海棠花底三年客，不见海棠花盛开。",
            "却向江南看图画，始慙虚到蜀城来。"
        ],
        "notes": "",
        "id": "5c4793e837b06dfdbf3fec25091182db"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "云",
        "preface": "",
        "paragraphs": [
            "得路直为霖济物，不然闲共鹤忘机。",
            "无端却向阳台畔，长送襄王暮雨归。"
        ],
        "notes": "",
        "id": "6bb5cd6919b521e33a1c68951c9f38ad"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "过二妃庙",
        "preface": "",
        "paragraphs": [
            "残阳楚水畔，独吊舜时人。",
            "不及庙前草，至今江上春。"
        ],
        "notes": "",
        "id": "11700f9d1202d8c2ca5e3d7c06780baf"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "送友人",
        "preface": "",
        "paragraphs": [
            "登高迎送远，春恨并依依。",
            "不得沧洲信，空看白鹤归。"
        ],
        "notes": "",
        "id": "3d6085eb6424cf31a7d1669bcba97694"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "声",
        "preface": "",
        "paragraphs": [
            "欢戚犹来恨不平，此中高下本无情。",
            "韩娥绝唱唐衢哭，尽是人间第一声。"
        ],
        "notes": "",
        "id": "b881fbaf12998abe5f46fbdfe8b40812"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "放鹧鸪",
        "preface": "",
        "paragraphs": [
            "秋入池塘风露微，晓开笼槛看初飞。",
            "满身金翠画不得，无限烟波何处归。"
        ],
        "notes": "",
        "id": "83cac036ab4c30455f5053fe2c38a822"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "泉",
        "preface": "",
        "paragraphs": [
            "远辞岩窦泻潺潺，静拂云根别故山。",
            "可惜寒声留不得，旋添波浪向人间。"
        ],
        "notes": "",
        "id": "818098ffae63f0302796fe9a698adc1a"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "巫山旅别",
        "preface": "",
        "paragraphs": [
            "五千里外三年客，十二峰前一望秋。",
            "无限别魂招不得，夕阳西下水东流。"
        ],
        "notes": "",
        "id": "2dd701492daf9bc4891ffa00315601ad"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "幽兰",
        "preface": "",
        "paragraphs": [
            "幽植众宁知，芬芳只暗持。",
            "自无君子佩，未是国香衰。",
            "白露沾长草，春风到每迟。",
            "不如当路草，芬馥欲何为。"
        ],
        "notes": "",
        "id": "a39b6b06cc90c589203fccb8837f7e27"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "读庾信集",
        "preface": "",
        "paragraphs": [
            "四朝十帝尽风流，建业长安两醉游。",
            "唯有一篇杨柳曲，江南江北为君愁。"
        ],
        "notes": "",
        "id": "87dc5b81871a50540111fb9d668f2ecc"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "过绣岭宫",
        "preface": "",
        "paragraphs": [
            "古殿春残绿野阴，上皇曾此驻泥金。",
            "三城帐属升平梦，一曲铃关怅望心。",
            "苑路暗迷香辇绝，缭垣秋断草烟深。",
            "前朝旧物东流在，犹为年年下翠岑。"
        ],
        "notes": "",
        "id": "9b2386ec27e210b2a9cfacbec6ff3667"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "巴山道中除夜书怀",
        "preface": "",
        "paragraphs": [
            "迢遰三巴路，羇危万里身。",
            "乱山残雪夜，孤烛异乡春。",
            "渐与骨肉远，转于僮仆亲。",
            "那堪正漂泊，明日岁华新。"
        ],
        "notes": "",
        "id": "c8f399cd4962ed25959475eaf4f8703d"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "题净众寺古松",
        "preface": "",
        "paragraphs": [
            "百尺森疎倚梵台，昔人谁见此初栽。",
            "故园未有偏堪恋，浮世如闲即合来。",
            "天暝岂分苍翠色，岁寒应识栋梁材。",
            "清阴可惜不驻得，归去暮城空首回。"
        ],
        "notes": "",
        "id": "3f471522dc203b417a178a76b8047d48"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "折杨柳",
        "preface": "",
        "paragraphs": [
            "朝朝车马如蓬转，处处江山待客归。",
            "若使人间少离别，杨花应合过春飞。"
        ],
        "notes": "",
        "id": "97fbd14d453304d3b9ca4ebe4041bf12"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "年年七夕渡瑶轩，谁道秋期有泪痕。",
            "自是人间一周岁，何妨天上只黄昏。"
        ],
        "notes": "",
        "id": "5391e3fafec62948d6c54a3f998d0511"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "泛楚江",
        "preface": "",
        "paragraphs": [
            "九重城外家书远，百里洲前客棹还。",
            "金印碧幢如见问，一生安稳是长闲。"
        ],
        "notes": "",
        "id": "778444e6b80aa0ae89eee2478ea4a158"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "初过汉江",
        "preface": "",
        "paragraphs": [
            "襄阳好向岘亭看，人物萧条值岁阑。",
            "为报习家多置酒，夜来风雪过江寒。"
        ],
        "notes": "",
        "id": "4c82341817d4494a73ac13c7ad7a8da7"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "题授阳镇路",
        "preface": "",
        "paragraphs": [
            "越鸟巢边溪路断，秦人耕处洞门开。",
            "小桃花发春风起，千里江山一梦回。"
        ],
        "notes": "",
        "id": "1274382c1e719996a00305eca45a49c8"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "初识梅花",
        "preface": "",
        "paragraphs": [
            "江北不如南地暖，江南好断北人肠。",
            "燕脂桃颊棃花粉，共作寒梅一面粧。"
        ],
        "notes": "",
        "id": "3413cdc70c1c4206d51dcacbe210a4ec"
    },
    {
        "author": "崔涂",
        "dynasty": "唐",
        "type": "诗",
        "rhythmic": "",
        "title": "江雨望花",
        "preface": "",
        "paragraphs": [
            "细雨满江春水涨，好风留客野梅香。",
            "避秦不是无归意，一度逢花一断肠。"
        ],
        "notes": "",
        "id": "2952ff7c77a6f3b11f40358ebfdb101a"
    }
]