[
    {
        "author": "陈侗",
        "dynasty": "宋",
        "type": "诗",
        "rhythmic": "",
        "title": "送程给事知越州",
        "preface": "",
        "paragraphs": [
            "夕郎乡思满江皋，昼锦东归意气豪。",
            "侯国台门牙戟盛，使君楼艓隼旟高。",
            "琐窗暮入曾批敕，仙殿晨趋罢染毫。",
            "曲水春风修禊饮，卧龙山雨望秋涛。",
            "番禺已有金汤惠，秦望应先衮綍褒。",
            "莫恋蓬莱便栖志，伫看拂拭吕虔刀。"
        ],
        "notes": "",
        "id": "4e349cfa6d34e692c31220281f9ca8d2"
    },
    {
        "author": "陈侗",
        "dynasty": "宋",
        "type": "诗",
        "rhythmic": "",
        "title": "题东老庵",
        "preface": "",
        "paragraphs": [
            "我昔名东老，君能老此庵。",
            "溪风开梵帙，岩月伴庄谈。",
            "世味闲无著，人情晚更谙。",
            "萧然尘外意，回首谢图南。"
        ],
        "notes": "",
        "id": "66a59d2f16f027788dd5028e26728c8d"
    }
]