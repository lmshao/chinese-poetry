[
    {
        "author": "陈振甫",
        "dynasty": "宋",
        "type": "诗",
        "rhythmic": "",
        "title": "赠张师",
        "preface": "",
        "paragraphs": [
            "富贵不可絷，潇然脱尘羁。",
            "神气自涵养，岩壑方栖迟。",
            "山中有宰相，物外多仙师。",
            "蓬莱定不达，节操请坚持。"
        ],
        "notes": "",
        "id": "1c6457b02e9f4d9badcae61ee77aa0a7"
    },
    {
        "author": "陈振甫",
        "dynasty": "宋",
        "type": "诗",
        "rhythmic": "",
        "title": "赠冲虚斋朱道士",
        "preface": "",
        "paragraphs": [
            "玉室金堂世有人，龙眠龟息鹤精神。",
            "暑风吹起尘三丈，城市出来闲采真。"
        ],
        "notes": "",
        "id": "ed0e5216c3719bbc1a89109fdc5bd95c"
    },
    {
        "author": "陈振甫",
        "dynasty": "宋",
        "type": "诗",
        "rhythmic": "",
        "title": "醉赠宫主许存道",
        "preface": "",
        "paragraphs": [
            "我到洞天双眼明，凭虚不觉骨毛轻。",
            "更有清幽许存道，为写高山流水声。"
        ],
        "notes": "",
        "id": "8a6dfb7261681f095bdefebd92326942"
    }
]