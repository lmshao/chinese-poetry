[
    {
        "author": "程之才",
        "dynasty": "宋",
        "type": "诗",
        "rhythmic": "",
        "title": "白云楼",
        "preface": "",
        "paragraphs": [
            "鬻熊城郭遶苍苔，万叠烟岚亦壮哉。",
            "平地窥觎心未惬，重楼徙倚眼初开。",
            "据襟风月争新入，刮目江山破迥来。",
            "日落三峨知处所，本来浮双阙欲崔嵬。",
            "胡床不愧庾公兴，奕簟还思杜老才。",
            "更待携衾尽清景，夜深栏槛逼昭回。"
        ],
        "notes": "",
        "id": "59a152c93e1d6d401f2c19df81b1d0e2"
    },
    {
        "author": "程之才",
        "dynasty": "宋",
        "type": "诗",
        "rhythmic": "",
        "title": "碧落洞",
        "preface": "",
        "paragraphs": [
            "名因物之累，物尝不厌名。",
            "标之曰到难，日有车马声。",
            "苍崖匪才凿，洞室百步宏。",
            "潜龙想鳞鬣，石乳悬旒缨。",
            "溪流湛其中，吞吐日月精。",
            "其源咫尺耳，盥濯未尝经。",
            "我来先振衣，色变水石清。",
            "倚杖聊四顾，高低古今铭。",
            "颇恨辙迹多，不益云萝情。",
            "西南有复岭，烟霞昼晦冥。",
            "呼僧指问之，山外或小平。",
            "茅茨构石壁，兔鹿浑微生。",
            "沈吟幽栖地，雅兴宿志并。",
            "何时一椽屋，散髪入岩坰。",
            "脱略五千言，坐忘六尺形。",
            "看云会所适，以此休余龄。"
        ],
        "notes": "",
        "id": "0a8443af7e7e287b8da9f38c40b7627e"
    },
    {
        "author": "程之才",
        "dynasty": "宋",
        "type": "诗",
        "rhythmic": "",
        "title": "次东坡碧落洞韵",
        "preface": "",
        "paragraphs": [
            "粤从度岭来，日见乱山横。",
            "触目皆荒凉，宁复乐事并。",
            "谁谓乱山间，僊境通玉京。",
            "奇怪如雁荡，清虚胜赤城。",
            "嵌空幽且深，层曲无欹倾。",
            "巨禴万仞高，天造妙难削。",
            "悬崖攒滴乳，涧水清濯缨。",
            "我来洞门开，山意如相迎。",
            "熟视石壁字，神清喜勿惊。",
            "回思紫阳山，追随许宣平。"
        ],
        "notes": "",
        "id": "64b18a49c562e86f699c81e676410595"
    }
]