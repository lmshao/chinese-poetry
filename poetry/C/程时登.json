[
    {
        "author": "程时登",
        "dynasty": "宋",
        "type": "诗",
        "rhythmic": "",
        "title": "题唐显孝饶娥墓  其一",
        "preface": "",
        "paragraphs": [
            "悠悠孤愤倚中流，饱阅川陵四百秋。",
            "水际丛祠犹昨日，人间抔土几荒丘。",
            "故乡爱说饶饶姓，往事空传柳柳州。",
            "满目夕阳凝睇久，桐花飞落钓鱼舟。"
        ],
        "notes": "",
        "id": "c9c1c6e8e45ef7da08df4fe668b573ed"
    },
    {
        "author": "程时登",
        "dynasty": "宋",
        "type": "诗",
        "rhythmic": "",
        "title": "题唐显孝饶娥墓  其二",
        "preface": "",
        "paragraphs": [
            "松阴庭户枕清波，小立碑亭校旧讹。",
            "一念纲常行宇宙，几番风雨起山河。",
            "世间如此丈夫少，天下从渠女妇多。",
            "倚遍栏干千古意，登临不敢更高歌。"
        ],
        "notes": "",
        "id": "4c8103b054b387d4733053d22a5f75d7"
    }
]