[
    {
        "author": "蔡蒙吉",
        "dynasty": "宋",
        "type": "诗",
        "rhythmic": "",
        "title": "阴那山",
        "preface": "",
        "paragraphs": [
            "宫阙空悬胜绝奇，天然泉石画中窥。",
            "五峰指月攒寒玉，二水流云漾碧漪。",
            "鱼鸟身如游极乐，猿猴心似发菩提。",
            "沈沈钟鼓僧闲寂，客亦忘言自得之。"
        ],
        "notes": "",
        "id": "57ccd08357061459b6d7552b81d12043"
    },
    {
        "author": "蔡蒙吉",
        "dynasty": "宋",
        "type": "诗",
        "rhythmic": "",
        "title": "梅江晚泛二首  其一",
        "preface": "",
        "paragraphs": [
            "罢读出江岸，江波滚滚来。",
            "呼舟闲打桨，载月二更回。"
        ],
        "notes": "",
        "id": "07d72b11b204810c31dc5a5aec90e757"
    },
    {
        "author": "蔡蒙吉",
        "dynasty": "宋",
        "type": "诗",
        "rhythmic": "",
        "title": "梅江晚泛二首  其二",
        "preface": "",
        "paragraphs": [
            "何处吹横笛，萧萧荻苇丛。",
            "徐看钓艇出，蓑笠一渔翁。"
        ],
        "notes": "",
        "id": "5f6f565202f8be4ba340272a757a6bde"
    },
    {
        "author": "蔡蒙吉",
        "dynasty": "宋",
        "type": "诗",
        "rhythmic": "",
        "title": "游王寿山",
        "preface": "",
        "paragraphs": [
            "王寿山头石径斜，不知何处有仙家。",
            "烟霞踏遍芒鞋破，一路春鸠啼落花。"
        ],
        "notes": "",
        "id": "8a79f10eda159f17ba65f5c4707c3416"
    }
]