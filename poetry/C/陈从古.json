[
    {
        "author": "陈从古",
        "dynasty": "宋",
        "type": "诗",
        "rhythmic": "",
        "title": "绍兴辛巳秋过浯溪诵简斋诗因用其韵",
        "preface": "",
        "paragraphs": [
            "浯溪一股寒流碧，耸起双峰如削壁。",
            "两公文墨照溪津，到今草木增颜色。",
            "想当忠愤欲吐时，尽把江山供笔力。",
            "我来吊古不胜情，岂但登临爱泉石。",
            "渔阳旧事忍再论，仅頼令公安反侧。",
            "书生百感夜不眠，起读新诗转凄恻。"
        ],
        "notes": "",
        "id": "09f238b79c59309f9bd9af8ad56d2724"
    },
    {
        "author": "陈从古",
        "dynasty": "宋",
        "type": "诗",
        "rhythmic": "",
        "title": "重过浯溪",
        "preface": "",
        "paragraphs": [
            "小憩𢈪亭上，悠然倚一枝。",
            "云埋漫郎宅，水落鲁公碑。",
            "兴废悲前古，登临记昔时。",
            "重来头已白，忍看旧题诗。"
        ],
        "notes": "",
        "id": "b4715fa9999cfe709da830257eceae87"
    },
    {
        "author": "陈从古",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "多情今夜月，送我到衡州。"
        ],
        "notes": "",
        "id": "32016205d25bd40905b574c0311c6375"
    },
    {
        "author": "陈从古",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "半夜打篷风雨恶，平明已失系船痕。"
        ],
        "notes": "",
        "id": "dcfdd1064276ba95ae87001d5a74a36e"
    },
    {
        "author": "陈从古",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "礼部又开南省榜，卖花羞听叫文官。"
        ],
        "notes": "",
        "id": "e5f62d2a28446ce94fa4141b49c9fd92"
    },
    {
        "author": "陈从古",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "日借轻黄珠缀露。",
            "困倚东风，无限娇春处。",
            "看尽夭红浑谩语。",
            "淡妆偏称泥金缕。",
            "不共铅华争胜负。",
            "殿后开时，故欲寻春去。",
            "去似朝霞无定所。",
            "那堪更著催花雨。"
        ],
        "notes": "",
        "id": "ec56a0a4d9b05f179bb915b6bd191c19"
    }
]