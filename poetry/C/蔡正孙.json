[
    {
        "author": "蔡正孙",
        "dynasty": "宋",
        "type": "诗",
        "rhythmic": "",
        "title": "和叠山先生韵",
        "preface": "",
        "paragraphs": [
            "山色愁予渺渺青，平生心事杜鹃行。",
            "霜饕雪虐天终定，岁晚江空冰自清。",
            "肩上纲常千古重，眼前荣辱一毫轻。",
            "离明坤顺文箕事，此是先生素讲明。"
        ],
        "notes": "",
        "id": "812b4c4043bcc16fc5bdb487ac0397c7"
    },
    {
        "author": "蔡正孙",
        "dynasty": "宋",
        "type": "诗",
        "rhythmic": "",
        "title": "冷田村",
        "preface": "",
        "paragraphs": [
            "蓑下清风笠下烟，一篙三板插秧船。",
            "田家午馌行厨薄，尽在青裙两担肩。"
        ],
        "notes": "",
        "id": "350f68abb7f9dfef9ac9a92cfd9247f9"
    }
]