[
    {
        "author": "陈元老",
        "dynasty": "宋",
        "type": "诗",
        "rhythmic": "",
        "title": "寒食",
        "preface": "",
        "paragraphs": [
            "至后百五日，春光无火晨。",
            "金钿沽酒妾，罗袜弄毬人。",
            "鶑语如留意，花枝不卖贫。",
            "东园旧桃李，红白尽成尘。"
        ],
        "notes": "",
        "id": "c289db5976d1035eff29a17e560b951f"
    },
    {
        "author": "陈元老",
        "dynasty": "宋",
        "type": "诗",
        "rhythmic": "",
        "title": "登科",
        "preface": "",
        "paragraphs": [
            "引领群仙上紫微，云间相逐步相随。",
            "桃花直透三层浪，桂子高攀第一枝。",
            "阆苑更无前骤马，杏园都是后题诗。",
            "男儿显达当如此，满袖馨香天下知。"
        ],
        "notes": "",
        "id": "1de1b136bc7558939e44d959b4a7618d"
    },
    {
        "author": "陈元老",
        "dynasty": "宋",
        "type": "诗",
        "rhythmic": "",
        "title": "道士",
        "preface": "",
        "paragraphs": [
            "头戴鹿胎皮，身披鹤氅衣。",
            "月寒丹井立，霜白醮坛归。"
        ],
        "notes": "",
        "id": "2b1f76a52182ff165b1a9f38aaa1d3dc"
    }
]