[
    {
        "author": "陈翥",
        "dynasty": "宋",
        "type": "诗",
        "rhythmic": "",
        "title": "桐竹君咏",
        "preface": "",
        "paragraphs": [
            "高桐凌紫霞，修篁拂碧云。",
            "吾常居其间，自号桐竹君。",
            "不解倣俗利，所希脱世纷。",
            "会交但文学，启谈皆典坟。",
            "吁嗟机巧徒，反道胡足云。"
        ],
        "notes": "",
        "id": "b4f62a6125e5adabc2af723db9d32598"
    },
    {
        "author": "陈翥",
        "dynasty": "宋",
        "type": "诗",
        "rhythmic": "",
        "title": "西山桐十咏 桐栽",
        "preface": "",
        "paragraphs": [
            "吾有西山桐，栽之未盈握。",
            "所得从野人，移来自乔岳。",
            "节凝叶尚秘，根疏土自剥。",
            "匪为待篱鷃，庸将栖鸑鷟。",
            "异日成茂林，论材谁见擢。",
            "巨则为栋梁，微亦任楹桷。",
            "仍堪雅琴器，奏之反淳朴。",
            "大匠如顾怜，委躯愿雕斲。"
        ],
        "notes": "",
        "id": "9dc954c719832f08fdc48d879a59fbb7"
    },
    {
        "author": "陈翥",
        "dynasty": "宋",
        "type": "诗",
        "rhythmic": "",
        "title": "西山桐十咏 桐根",
        "preface": "",
        "paragraphs": [
            "吾有西山桐，密邻桃与李。",
            "得地自行根，受芘逾高藟。",
            "上濯春云膏，下滋醴泉髓。",
            "盘结侔循环，岐分类枝体。",
            "乘虚肌体大，坟涨土脉起。",
            "扶疏向山壤，蔓衍出林地。",
            "愿偕久深固，无为半生死。",
            "倘仪大厦材，合抱由兹始。"
        ],
        "notes": "",
        "id": "8fda4b5de548209b23a8d22d7b310abd"
    },
    {
        "author": "陈翥",
        "dynasty": "宋",
        "type": "诗",
        "rhythmic": "",
        "title": "西山桐十咏 桐花",
        "preface": "",
        "paragraphs": [
            "吾有西山桐，桐盛茂其花。",
            "香心自蝶恋，缥缈带无涯。",
            "白者含秀色，粲如凝瑶华。",
            "紫者吐芳英，烂若舒朝霞。",
            "素柰亦足拟，红杏宁相加。",
            "世但贵丹药，夭艳资骄奢。",
            "歌管绕庭槛，玩赏成矜夸。",
            "倘或求美材，为尔长所嗟。"
        ],
        "notes": "",
        "id": "9dd985c26fe474e9a4493eb04f8587f9"
    },
    {
        "author": "陈翥",
        "dynasty": "宋",
        "type": "诗",
        "rhythmic": "",
        "title": "西山桐十咏 桐叶",
        "preface": "",
        "paragraphs": [
            "吾有西山桐，下临百丈溪。",
            "布叶虽迟迟，庇根亦萋萋。",
            "密类张翠幄，青堪翦封圭。",
            "滑泽经日久，濡毳随干跻。",
            "近风带影动，坠雨向身低。",
            "宁隠凡鸟巢，自蔽仪凤栖。",
            "松柏徒尔顽，蒲柳空思齐。",
            "但有知心时，应使常弗迷。"
        ],
        "notes": "",
        "id": "bc1f87b0c56c248fb46dcb81c43fb3a8"
    },
    {
        "author": "陈翥",
        "dynasty": "宋",
        "type": "诗",
        "rhythmic": "",
        "title": "西山桐十咏 桐乳",
        "preface": "",
        "paragraphs": [
            "吾有西山桐，厥实状如乳。",
            "含房隠绿叶，致巢来翠羽。",
            "外滑自为穗，中虚不可数。",
            "轻渐曝秋阳，重即濡绵雨。",
            "霜后威气裂，随风到烟坞。",
            "虽非松柏子，受命亦知土。",
            "谁能好琴瑟，种之向春圃。",
            "始知非凡材，诸木岂予伍。"
        ],
        "notes": "",
        "id": "a2cbfadbbe8407b80465eab3e12befc9"
    },
    {
        "author": "陈翥",
        "dynasty": "宋",
        "type": "诗",
        "rhythmic": "",
        "title": "西山桐十咏 桐孤",
        "preface": "",
        "paragraphs": [
            "高梧已繁盛，萧萧西山陇。",
            "毳叶竟开展，孙枝自森耸。",
            "擅美推东南，滋荣藉萋菶。",
            "不能容燕雀，只许栖鸾凤。",
            "宁入吴人爨，堪随伯禹贡。",
            "雨露时加润，霜雪胡为冻。",
            "况有奇特材，足任雅琴用。",
            "中含太古音，可美清风颂。"
        ],
        "notes": "",
        "id": "29472e3456c6dcd04bda69d7f6927ebc"
    },
    {
        "author": "陈翥",
        "dynasty": "宋",
        "type": "诗",
        "rhythmic": "",
        "title": "西山桐十咏 桐风",
        "preface": "",
        "paragraphs": [
            "分材植梧桐，桐茂成翠林。",
            "日日来轻风，时时自登临。",
            "拂干动微毳，吹叶破圆阴。",
            "虚凉可解愠，轻鼓如调琴。",
            "莫传独鹄操，愿述栖凤吟。",
            "岂羞楚襄王，兰台堪披襟。",
            "亦陋陶隠居，高阁听松音。",
            "无为摇落意，慰我休闲心。"
        ],
        "notes": "",
        "id": "6a747e98ec87257780a026802e9f32bb"
    },
    {
        "author": "陈翥",
        "dynasty": "宋",
        "type": "诗",
        "rhythmic": "",
        "title": "西山桐十咏 桐阴",
        "preface": "",
        "paragraphs": [
            "枝软自相交，叶荣更分茂。",
            "所得成清阴，仍宜当白昼。",
            "荫疑翠帟展，翳若繁云覆。",
            "日午密影叠，风摇碎花漏。",
            "冷不蔽空井，高堪在庭甃。",
            "吾本闲野人，受乐忘茕疚。",
            "亭亭类张盖，翼翼如层构。",
            "月夕独裴回，犹思一重复。"
        ],
        "notes": "",
        "id": "3b746c4b595fe9188ce60d8061e09adf"
    },
    {
        "author": "陈翥",
        "dynasty": "宋",
        "type": "诗",
        "rhythmic": "",
        "title": "西山桐十咏 桐径",
        "preface": "",
        "paragraphs": [
            "时人羡桃李，下自成蹊径。",
            "而我爱梧桐，亦以成乎性。",
            "中平端队道，还往非辽敻。",
            "直入无欹斜，横延亦径挺。",
            "月夕叶影碎，春暮花光映。",
            "清朝蒙露湿，落日随烟暝。",
            "不使草蔓滋，任从根裂迸。",
            "堪诣蒋诩徒，惟任蓬蒿盛。"
        ],
        "notes": "",
        "id": "e8ff61e42718d39fca0687227533f3ae"
    },
    {
        "author": "陈翥",
        "dynasty": "唐",
        "type": "诗",
        "rhythmic": "",
        "title": "曲江亭望慈恩寺杏园花发",
        "preface": "",
        "paragraphs": [
            "曲江晴望好，近接梵王家。",
            "十亩开金地，千林发杏花。",
            "映云犹误雪，煦日欲成霞。",
            "紫陌传香远，红泉落影斜。",
            "园中春尚早，亭上路非赊。",
            "芳景堪游处，其如惜物华。"
        ],
        "notes": "",
        "id": "129c43a25e4ee7fa9cfe2d7cf4391157"
    },
    {
        "author": "陈翥",
        "dynasty": "唐",
        "type": "诗",
        "rhythmic": "",
        "title": "金钱花 一",
        "preface": "",
        "paragraphs": [
            "袅露牵风夹瘦莎，一星星火遍窠窠。",
            "闲门永巷新秋里，幸不伤廉莫怕多。"
        ],
        "notes": "",
        "id": "240210faca3d9d0d7b4720b486ec9c54"
    },
    {
        "author": "陈翥",
        "dynasty": "唐",
        "type": "诗",
        "rhythmic": "",
        "title": "金钱花 二",
        "preface": "",
        "paragraphs": [
            "古藓寒芜让品流，小斋多谢伴清幽。",
            "若教夷甫门前种，也是无多过一秋。"
        ],
        "notes": "",
        "id": "a210b4d7940ab2df89915a99f1cbbd4c"
    }
]