[
    {
        "author": "曹遇",
        "dynasty": "宋",
        "type": "词",
        "rhythmic": "宴桃源・如梦令",
        "title": "",
        "preface": "",
        "paragraphs": [
            "廉纤小雨养花天。",
            "池光映远山。",
            "蕙兰风暖正暄妍。",
            "归梁燕翼偏。",
            "芳草碧，绿波涟。",
            "良辰近禁烟。",
            "酒酣午枕兴怡然。",
            "莺声惊梦仙。"
        ],
        "notes": "",
        "id": "fc1ca3fb7be8242858da3c242e9e9eb0"
    },
    {
        "author": "曹遇",
        "dynasty": "宋",
        "type": "词",
        "rhythmic": "宴桃源・如梦令",
        "title": "",
        "preface": "",
        "paragraphs": [
            "西湖辟暑棹扁舟。",
            "忘机狎白鸥。",
            "荷香十里供瀛洲。",
            "山光翠欲流。",
            "歌浩浩，思悠悠。",
            "诗成兴未休。",
            "清风明月解相留。",
            "琴声万籁幽。"
        ],
        "notes": "",
        "id": "879f8ac21a8cc7f35214b26ff73d86ed"
    },
    {
        "author": "曹遇",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "造物巧能赋，新腊报花期。",
            "江梅清瘦，只是洁白逞芳姿。",
            "我欲超君绝类，故学仙家繁杏，秾艳映横枝。",
            "朱粉腻香脸，酒晕著冰肌。",
            "玉堂里，山驿畔，最希奇。",
            "谁将绛蜡笼玉，香雪染胭脂。",
            "好向歌台舞榭，斗取红妆娇面，偎依韵偏宜。",
            "羌管莫吹动，风月正相知。"
        ],
        "notes": "",
        "id": "a1ae440d5d6b21f90646fd65575e4153"
    },
    {
        "author": "曹遇",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "鉴湖千顷，四序风光好。",
            "拔棹皱涟漪，极目处、青山缭绕。",
            "微茫烟霭，鸥鹭点菰蒲，云帆过，钓舟横，俱被劳生扰。",
            "知章请赐，独占心何小。",
            "风月本无私，同众乐、宁论多少。",
            "浮家泛宅，它日郊陶朱，烹鲈鳜，酌松醪，吟笔千篇扫。"
        ],
        "notes": "",
        "id": "92c24286c6f61f8b260908e4adfdb041"
    },
    {
        "author": "曹遇",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "秋霁嫦娥二八，寒光逼散浮云。",
            "小山丛桂吐清芬，犹带蟾宫风韵。",
            "因念两登仙籍，恩沾雨露方新。",
            "汝今妙岁已能文。",
            "早折高枝荣奋。"
        ],
        "notes": "",
        "id": "472b22a91c0918143f612fa17c72c7da"
    }
]