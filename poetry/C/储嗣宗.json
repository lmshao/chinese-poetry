[
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "登芜城",
        "preface": "",
        "paragraphs": [
            "昔人登此地，丘垅已前悲。",
            "今日又非昔，春风能几时。"
        ],
        "notes": "",
        "id": "7b5824ae48b266794199b7367064f7d3"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "沧浪峡",
        "preface": "",
        "paragraphs": [
            "沧浪临古道，道上石成尘。",
            "自有沧浪峡，谁为无事人。"
        ],
        "notes": "",
        "id": "7ea66c00d2dbc566f581fc71c5e561a9"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "垓城",
        "preface": "",
        "paragraphs": [
            "百战未言非，孤军惊夜围。",
            "山河意气尽，泪湿美人衣。"
        ],
        "notes": "",
        "id": "4c96bf692d8fd82007f20517a7ae594f"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "南陂远望",
        "preface": "",
        "paragraphs": [
            "闲门横古塘，红树已惊霜。",
            "独立望秋草，野人耕夕阳。",
            "孤烟起蜗舍，飞鹭下渔梁。",
            "唯有田家事，依依似故乡。"
        ],
        "notes": "",
        "id": "334b2045115ff61462990ca4ad2015bb"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "宿玉箫宫",
        "preface": "",
        "paragraphs": [
            "尘飞不到空，露湿翠微宫。",
            "鹤影石桥月，箫声松殿风。",
            "绿毛辞世女，白发入壶翁。",
            "借问烧丹处，桃花几遍红。"
        ],
        "notes": "",
        "id": "b1664fe54e8501c14620c30ae4357ae1"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "晚眺徐州延福寺",
        "preface": "",
        "paragraphs": [
            "杉风振旅尘，晚景籍芳茵。",
            "片水明在野，万花深见人。",
            "静依归鹤思，远惜旧山春。",
            "今日惜携手，寄怀吟白苹。"
        ],
        "notes": "",
        "id": "26dbaa98426945d1dc7bf63bc37d520a"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "宿甘棠馆",
        "preface": "",
        "paragraphs": [
            "尘迹入门尽，悄然江海心。",
            "水声巫峡远，山色洞庭深。",
            "风桂落寒子，岚烟凝夕阴。",
            "前轩鹤归处，萝月思沈沈。"
        ],
        "notes": "",
        "id": "b6e3602fbfd82583f70e83ae4e1b9327"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "和茅山高拾遗忆山中杂题五首 山泉",
        "preface": "",
        "paragraphs": [
            "香味清机仙府回，萦纡乱石便流桮。",
            "春风莫泛桃花去，恐引凡人入洞来。"
        ],
        "notes": "",
        "id": "f374c486b1c6fd42eca7250192d96d60"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "和茅山高拾遗忆山中杂题五首 巢鹤",
        "preface": "",
        "paragraphs": [
            "千万云间丁令威，殷勤仙骨莫先飞。",
            "若逢茅氏传消息，贞白先生不久归。"
        ],
        "notes": "",
        "id": "4fec3bba692a71d3ababa65148c0e599"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "和茅山高拾遗忆山中杂题五首 胡山",
        "preface": "",
        "paragraphs": [
            "犬入五云音信绝，凤楼凝碧悄无声。",
            "焚香古洞步虚夜，露湿松花空月明。"
        ],
        "notes": "",
        "id": "3d0e4be781b4c88636b0dc4f5b04c6ce"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "和茅山高拾遗忆山中杂题五首 小楼",
        "preface": "",
        "paragraphs": [
            "松杉风外乱山青，曲几焚香对石屏。",
            "空忆去年春雨后，燕泥时污太玄经。"
        ],
        "notes": "",
        "id": "c954ab4a18186beac259d5dbdb2a9d4a"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "和茅山高拾遗忆山中杂题五首 山邻",
        "preface": "",
        "paragraphs": [
            "石桥春涧已归迟，梦入仙山山不知。",
            "柱史从来非俗吏，青牛道士莫相疑。"
        ],
        "notes": "",
        "id": "bc85236bb1d9404275c1413918e84088"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "送道士",
        "preface": "",
        "paragraphs": [
            "泠然御风客，与道自浮沈。",
            "黄鹤有归语，白云无忌心。",
            "药炉经月净，天路入壶深。"
        ],
        "notes": "",
        "id": "9b8f382938fab1fd8de0000c3b47c8ad"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "宿山馆",
        "preface": "",
        "paragraphs": [
            "寂寞对衰草，地凉凝露华。",
            "蝉鸣月中树，风落客前花。",
            "山馆无宿伴，秋琴初别家。",
            "自怜千万里，笔砚寄生涯。"
        ],
        "notes": "",
        "id": "bbf51c265a762a29c750780532db7096"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "入浮石山",
        "preface": "",
        "paragraphs": [
            "斜日出门去，残花已过春。",
            "鸟声穿叶远，虎迹渡溪新。",
            "入洞几时路，耕田何代人。",
            "自慙非避俗，不敢问迷津。"
        ],
        "notes": "",
        "id": "0372dc58ceec1c0a4962d33d70641c36"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "送人归故园",
        "preface": "",
        "paragraphs": [
            "远节惨言别，况予心久违。",
            "从来忆家泪，今日送君归。",
            "野路正风雪，还乡犹布衣。",
            "里中耕稼者，应笑读书非。"
        ],
        "notes": "",
        "id": "17338a776ea2791aeb63e00f378485e5"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "得越中书",
        "preface": "",
        "paragraphs": [
            "芳草离离思，悠悠春梦余。",
            "池亭千里月，烟水一封书。",
            "诗想怀康乐，文应吊子胥。",
            "扁舟恋南越，岂独为鲈鱼。"
        ],
        "notes": "",
        "id": "6a5426da6d19de1008e4174797749b9e"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "秋墅",
        "preface": "",
        "paragraphs": [
            "欲暮候樵者，望山空翠微。",
            "虹随余雨散，鵶带夕阳归。",
            "穷巷长秋草，孤村时捣衣。",
            "谁知多病客，寂寞掩柴扉。"
        ],
        "notes": "",
        "id": "ea0c2e64b2e8a4218989fe7f4df7442b"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "哭彭先生",
        "preface": "",
        "paragraphs": [
            "谷口溪声客自伤，那堪呜咽吊残阳。",
            "空阶鹤恋丹青影，秋雨苔封白石床。",
            "主祭孤儿初学语，无媒旅榇未还乡。",
            "门人远赴心丧夜，月满千山旧草堂。"
        ],
        "notes": "",
        "id": "4c758460ca0eead89a86ee347c0a9489"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "和顾非熊先生题茅山处士闲居",
        "preface": "",
        "paragraphs": [
            "归耕地肺绝尘喧，匣里青萍未报恩。",
            "浊酒自怜终日醉，古风时得野人言。",
            "鸟啼碧树闲临水，花满青山静掩门。",
            "唯有阶前芳草色，年年惆怅忆王孙。"
        ],
        "notes": "",
        "id": "d7e8d36a9fdc5c883cf276a4cb3b12f9"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "长安怀古",
        "preface": "",
        "paragraphs": [
            "祸稔萧墙终不知，生人力屈尽边陲。",
            "赤龙已赴东方暗，黄犬徒怀上蔡悲。",
            "面缺崩城山寂寂，土埋冤骨草离离。",
            "秋风解怨扶苏死，露泣烟愁红树枝。"
        ],
        "notes": "",
        "id": "30a2c7a7da8013943be3f2e8ecbd722a"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "过王右丞书堂二首 一",
        "preface": "",
        "paragraphs": [
            "澄潭昔卧龙，章句世为宗。",
            "独步声名在，千岩水石空。",
            "野禽悲灌木，落日吊清风。",
            "后学攀遗址，秋山闻草虫。"
        ],
        "notes": "",
        "id": "3650b829d5c2462fde76654b5cf4b5d6"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "过王右丞书堂二首 二",
        "preface": "",
        "paragraphs": [
            "万树影参差，石床藤半垂。",
            "萤光虽散草，鸟迹尚临池。",
            "风雅传今日，云山想昔时。",
            "感深苏属国，千载五言诗。"
        ],
        "notes": "",
        "id": "d05f4e7ab1079d4edd86baccfb07c7b9"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "孤鴈",
        "preface": "",
        "paragraphs": [
            "孤鴈暮飞急，萧萧天地秋。",
            "关河正黄叶，消息断青楼。",
            "湘渚烟波远，骊山风雨愁。",
            "此时万里道，魂梦遶沧洲。"
        ],
        "notes": "",
        "id": "68505aa1087d76f54b6cbb3209064e31"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "赠隐者",
        "preface": "",
        "paragraphs": [
            "尽室居幽谷，乱山为四邻。",
            "雾深知有术，窗静似无人。",
            "鹤语松上月，花明云里春。",
            "生涯更何许，尊酒与垂纶。"
        ],
        "notes": "",
        "id": "4252e498f8f8147387ab3db2d82039e9"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "早春怀薛公裕",
        "preface": "",
        "paragraphs": [
            "幽独自成愚，柴门日渐芜。",
            "陆机初入洛，孙楚又游吴。",
            "失意怨杨柳，异乡闻鹧鸪。",
            "相思复相望，春草满南湖。"
        ],
        "notes": "",
        "id": "fd41947ee3ff109424225576eca871c2"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "村月",
        "preface": "",
        "paragraphs": [
            "月午篱南道，前村半隐林。",
            "田翁独归处，荞麦露花深。"
        ],
        "notes": "",
        "id": "e418e379e60688fc8112d3f90c54346c"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "早春",
        "preface": "",
        "paragraphs": [
            "野树花初发，空山独见时。",
            "踟蹰历阳道，乡思满南枝。"
        ],
        "notes": "",
        "id": "74f644e40ebc2f94d431fdf1daa0693b"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "送友人游吴",
        "preface": "",
        "paragraphs": [
            "吴山青楚吟，草色异乡心。",
            "一酌水边酒，数声花下琴。",
            "登楼旧国远，探穴九疑深。",
            "更想逢秋节，那堪闻夜砧。"
        ],
        "notes": "",
        "id": "c3135544d3b93e6493faf466f55bc4de"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "赠别",
        "preface": "",
        "paragraphs": [
            "兰泽伤秋色，临风远别期。",
            "东城草虽绿，南浦柳无枝。",
            "直道岂易枉，暗投谁不疑。",
            "因君问行役，有泪湿江蓠。"
        ],
        "notes": "",
        "id": "69d65f653598d858fca4d26c60ccec10"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "经故人旧居",
        "preface": "",
        "paragraphs": [
            "万里访遗尘，莺声泪湿巾。",
            "古书无主散，废宅与山邻。",
            "宿草风悲夜，荒村月吊人。",
            "凄凉问残柳，今日为谁春。"
        ],
        "notes": "",
        "id": "5ce66aef410794fc7de3cdfa4c8bf388"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "随边使过五原",
        "preface": "",
        "paragraphs": [
            "偶逐星车犯虏尘，故乡常恐到无因。",
            "五原西去阳关废，日漫平沙不见人。"
        ],
        "notes": "",
        "id": "2fccd0e622aaddd37cba6051ba1de5c1"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "春怀寄秣陵知友",
        "preface": "",
        "paragraphs": [
            "庐江城外柳堪攀，万里行人尚未还。",
            "借问景阳台下客，谢家谁更卧东山。"
        ],
        "notes": "",
        "id": "3cf923f2df586bf42097c7d1913f8745"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "宋州月夜感怀",
        "preface": "",
        "paragraphs": [
            "鴈池衰草露沾衣，河水东流万事微。",
            "寂寞青陵台上月，秋风满树鹊南飞。"
        ],
        "notes": "",
        "id": "5cb415817ec558ed5daf9b31e6d7cfa5"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "吴宫",
        "preface": "",
        "paragraphs": [
            "荒台荆棘多，忠谏竟如何。",
            "细草迷宫巷，闲花悮绮罗。",
            "前溪徒自绿，子夜不闻歌。",
            "怅望清江暮，悠悠东去波。"
        ],
        "notes": "",
        "id": "bf6b698bdcc87402103cfe7ce2508c44"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "春游望仙谷",
        "preface": "",
        "paragraphs": [
            "清无车马尘，深洞百花春。",
            "鸡犬疑沾药，耕桑似避秦。",
            "登山采樵路，临水浣纱人。",
            "若得心无事，移家便卜邻。"
        ],
        "notes": "",
        "id": "243b0737e159c6040fe9b3b53a83adb0"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "圣女祠",
        "preface": "",
        "paragraphs": [
            "石屏苔色凉，流水遶祠堂。",
            "巢鹊疑天汉，潭花似镜妆。",
            "神来云雨合，神去蕙兰香。",
            "不复闻双佩，山门空夕阳。"
        ],
        "notes": "",
        "id": "dd36384cbb0185d824bda434bea7b0bc"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "宿范水",
        "preface": "",
        "paragraphs": [
            "行人倦游宦，秋草宿湖边。",
            "露湿芙蓉渡，月明渔网船。",
            "寒机深竹里，远浪到门前。",
            "何处思乡甚，歌声闻采莲。"
        ],
        "notes": "",
        "id": "203a8e4d9863e0ea2cbf0c1c84209fc7"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "送顾陶校书归钱塘",
        "preface": "",
        "paragraphs": [
            "清苦月偏知，南归瘦马迟。",
            "橐轻缘换酒，髪白为吟诗。",
            "水色西陵渡，松声伍相祠。",
            "圣朝思直谏，不是挂冠时。"
        ],
        "notes": "",
        "id": "5420708f7fab5850ba870f5e9f5f1eb6"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "题云阳高少府衙斋",
        "preface": "",
        "paragraphs": [
            "大隐能兼济，轩窗逐胜开。",
            "远含云水思，深得栋梁材。",
            "吏散山逾静，庭闲鸟自来。",
            "更怜幽砌色，秋雨长莓苔。"
        ],
        "notes": "",
        "id": "b3d37cc80c3b38177fcff1eb13e5142e"
    },
    {
        "author": "储嗣宗",
        "dynasty": "唐",
        "type": "诗",
        "rhythmic": "",
        "title": "送春",
        "preface": "",
        "paragraphs": [
            "无语共春别，细腰枝上红。",
            "来年又相见，还恐是愁中。",
            "（江标影刻宋本《唐五十家小集》）。"
        ],
        "notes": "",
        "id": "f1ecec728e88f06cce860f3b0ab64788"
    }
]