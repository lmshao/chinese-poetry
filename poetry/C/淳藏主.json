[
    {
        "author": "淳藏主",
        "dynasty": "宋",
        "type": "诗",
        "rhythmic": "",
        "title": "山居  其一",
        "preface": "",
        "paragraphs": [
            "拙直自知趋世远，疏愚赢得住山深。",
            "现成活计无他物，只有鳞皴杖一寻。"
        ],
        "notes": "",
        "id": "2e1027c82496d032fd89a667530614c6"
    },
    {
        "author": "淳藏主",
        "dynasty": "宋",
        "type": "诗",
        "rhythmic": "",
        "title": "山居  其二",
        "preface": "",
        "paragraphs": [
            "屋架数椽临水石，门通一径挂藤萝。",
            "自缘此处宜投老，饶得溪云早晚过。"
        ],
        "notes": "",
        "id": "726dbcc8b33fbb468d71766bacdce274"
    },
    {
        "author": "淳藏主",
        "dynasty": "宋",
        "type": "诗",
        "rhythmic": "",
        "title": "山居  其三",
        "preface": "",
        "paragraphs": [
            "自笑疏狂同拾得，谁知痴钝若南泉。",
            "几回食饱游山倦，只么和衣到处眠。"
        ],
        "notes": "",
        "id": "1c25d0034c552aac24149ab637dc115e"
    },
    {
        "author": "淳藏主",
        "dynasty": "宋",
        "type": "诗",
        "rhythmic": "",
        "title": "山居  其四",
        "preface": "",
        "paragraphs": [
            "无心闲淡云归洞，有影澄清月在潭。",
            "此景灼然超物外，本来成现不须参。"
        ],
        "notes": "",
        "id": "32ee5ebb959d8533693c6a53f1be1e00"
    },
    {
        "author": "淳藏主",
        "dynasty": "宋",
        "type": "诗",
        "rhythmic": "",
        "title": "山居  其五",
        "preface": "",
        "paragraphs": [
            "随身只有过头杖，饱腹唯凭折脚铛。",
            "几度遣闲何处好，水声山色里游行。"
        ],
        "notes": "",
        "id": "5df0c3f6eba05ef178407b072b30c63a"
    },
    {
        "author": "淳藏主",
        "dynasty": "宋",
        "type": "诗",
        "rhythmic": "",
        "title": "山居  其六",
        "preface": "",
        "paragraphs": [
            "瓦炉𦶟处清烟霭，铁磬敲时晓韵寒。",
            "一穿数珠粗又重，拈来百八不相谩。"
        ],
        "notes": "",
        "id": "bff702834e8cb3e2933e39632f67ae01"
    },
    {
        "author": "淳藏主",
        "dynasty": "宋",
        "type": "诗",
        "rhythmic": "",
        "title": "山居  其七",
        "preface": "",
        "paragraphs": [
            "一瓢颜子非为乐，四壁相如未是高。",
            "争似山家真活计，屋头松韵泻秋涛。"
        ],
        "notes": "",
        "id": "cd34fc55d59778a615eb1ae304e2f3ee"
    },
    {
        "author": "淳藏主",
        "dynasty": "宋",
        "type": "诗",
        "rhythmic": "",
        "title": "山居  其八",
        "preface": "",
        "paragraphs": [
            "数行大字贝多叶，一炷粗香古柏根。",
            "石室静延春昼永，杜鹃啼破落花村。"
        ],
        "notes": "",
        "id": "1a183e457ffdac25bbc675b345937de7"
    },
    {
        "author": "淳藏主",
        "dynasty": "宋",
        "type": "诗",
        "rhythmic": "",
        "title": "山居  其九",
        "preface": "",
        "paragraphs": [
            "渔父子歌甘露曲，拟寒山咏法灯诗。",
            "深云莫谓无人听，万像森罗历历知。"
        ],
        "notes": "",
        "id": "6c711a0666ca5836a05a1ce92e2610ba"
    },
    {
        "author": "淳藏主",
        "dynasty": "宋",
        "type": "诗",
        "rhythmic": "",
        "title": "山居  其一○",
        "preface": "",
        "paragraphs": [
            "坐石已知毛骨冷，漱泉长觉齿牙清。",
            "个中有味忘归念，身老无余合此情。"
        ],
        "notes": "",
        "id": "03c88834b96e0da6ff034f6f9f941035"
    },
    {
        "author": "淳藏主",
        "dynasty": "宋",
        "type": "诗",
        "rhythmic": "",
        "title": "山居  其一一",
        "preface": "",
        "paragraphs": [
            "幽岩静坐来驯虎，古涧经行自狎鸥。",
            "不是忘机能绝念，大都投老得心休。"
        ],
        "notes": "",
        "id": "f2b69e83cd559c0b8c3b2d7829cc8c84"
    },
    {
        "author": "淳藏主",
        "dynasty": "宋",
        "type": "诗",
        "rhythmic": "",
        "title": "山居  其一二",
        "preface": "",
        "paragraphs": [
            "怕寒嬾剃髼松发，爱煖频添榾柮柴。",
            "栗色伽梨撩乱挂，谁能劳苦强安排。"
        ],
        "notes": "",
        "id": "fed1608ddc375201dd7d166a404bde16"
    }
]