[
    {
        "author": "陈孔硕",
        "dynasty": "宋",
        "type": "诗",
        "rhythmic": "",
        "title": "挽吕东莱先生  其一",
        "preface": "",
        "paragraphs": [
            "北望非吾土，南来独此翁。",
            "孔颜当日意，杞宋百年风。",
            "与物阳春阔，随形镜影空。",
            "吾侪竟何罪，斯道合成穷。"
        ],
        "notes": "",
        "id": "ca9a61273ebc336a0ac02b66258317b8"
    },
    {
        "author": "陈孔硕",
        "dynasty": "宋",
        "type": "诗",
        "rhythmic": "",
        "title": "挽吕东莱先生  其二",
        "preface": "",
        "paragraphs": [
            "语绝香奁坏，人非铁磬存。",
            "罢官空数日，挟策与谁论。",
            "丈室尘埃乱，层城草木昏。",
            "寸心无诉处，号绝向令原。"
        ],
        "notes": "",
        "id": "a0168d28ab6dc9bbe376a54fe63965a6"
    },
    {
        "author": "陈孔硕",
        "dynasty": "宋",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "既全国色与天香，底用人间紫与黄。",
            "却喜骚人称第一，至今唤作百花王。"
        ],
        "notes": "",
        "id": "ca0a108a085946f77be83e42065fa7bb"
    },
    {
        "author": "陈孔硕",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "几树繁红一径深，春风裁剪锦成屏。",
            "花前莫作渊才恨，且看杨妃睡未醒。"
        ],
        "notes": "",
        "id": "ac9f0b105541bc5f3ee01d92be41e33a"
    },
    {
        "author": "陈孔硕",
        "dynasty": "宋",
        "type": "诗",
        "rhythmic": "",
        "title": "杨柳",
        "preface": "",
        "paragraphs": [
            "腊雪逢春次第消，等闲著脚上溪桥。",
            "柳条毕竟带儿女，一夜东风眼便娇。"
        ],
        "notes": "",
        "id": "72b74ac9da90771f1b344e11394eaa8f"
    },
    {
        "author": "陈孔硕",
        "dynasty": "宋",
        "type": "诗",
        "rhythmic": "",
        "title": "寄题刘潜夫于𫇭于斋",
        "preface": "",
        "paragraphs": [
            "昔闻子元子，爱歌于𫇭于。",
            "遣风今有继，此意古为徒。",
            "犊价逾刀剑，原饴变堇荼。",
            "闻弦知岂弟，连袂此欢呼。",
            "近事先苞篚，何人问牧刍。",
            "聚星亭涧好，容我受廛无。"
        ],
        "notes": "",
        "id": "9b22d3b46c7a420dc25eeecb28ee4f08"
    },
    {
        "author": "陈孔硕",
        "dynasty": "宋",
        "type": "诗",
        "rhythmic": "",
        "title": "无题",
        "preface": "",
        "paragraphs": [
            "鸣鼓人皆可，弹琴今复谁。",
            "尽赊王媪酒，休赋大苏诗。"
        ],
        "notes": "",
        "id": "78c2825f7f2024392fd70d83c7262013"
    },
    {
        "author": "陈孔硕",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "南民何德辱公忧，六辔周遭死始休。"
        ],
        "notes": "",
        "id": "6cdc05a2e082dfca81b257b6a39134f4"
    }
]