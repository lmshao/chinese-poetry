[
    {
        "author": "陈孔硕",
        "dynasty": "宋",
        "type": "诗",
        "rhythmic": "",
        "title": "挽吕东莱先生  其一",
        "preface": "",
        "paragraphs": [
            "北望非吾土，南来独此翁。",
            "孔颜当日意，杞宋百年风。",
            "与物阳春阔，随形镜影空。",
            "吾侪竟何罪，斯道合成穷。"
        ],
        "notes": "",
        "id": "8513e3f154a3253186cc4a8a98fc8135"
    },
    {
        "author": "陈孔硕",
        "dynasty": "宋",
        "type": "诗",
        "rhythmic": "",
        "title": "挽吕东莱先生  其二",
        "preface": "",
        "paragraphs": [
            "语绝香奁坏，人非铁磬存。",
            "罢官空数日，挟策与谁论。",
            "丈室尘埃乱，层城草木昏。",
            "寸心无诉处，号绝向令原。"
        ],
        "notes": "",
        "id": "383a0d1677f0cf56c2acb9c7e4ab9885"
    },
    {
        "author": "陈孔硕",
        "dynasty": "宋",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "既全国色与天香，底用人间紫与黄。",
            "却喜骚人称第一，至今唤作百花王。"
        ],
        "notes": "",
        "id": "83c9d2c27cefd5b4aafd8f495eac553b"
    },
    {
        "author": "陈孔硕",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "几树繁红一径深，春风裁剪锦成屏。",
            "花前莫作渊才恨，且看杨妃睡未醒。"
        ],
        "notes": "",
        "id": "b4922a3ff4a3ab1020f04ce01eb2b2ae"
    },
    {
        "author": "陈孔硕",
        "dynasty": "宋",
        "type": "诗",
        "rhythmic": "",
        "title": "杨柳",
        "preface": "",
        "paragraphs": [
            "腊雪逢春次第消，等闲著脚上溪桥。",
            "柳条毕竟带儿女，一夜东风眼便娇。"
        ],
        "notes": "",
        "id": "e71717b38eac8e1f014e708e6a44ca60"
    },
    {
        "author": "陈孔硕",
        "dynasty": "宋",
        "type": "诗",
        "rhythmic": "",
        "title": "寄题刘潜夫于𫇭于斋",
        "preface": "",
        "paragraphs": [
            "昔闻子元子，爱歌于𫇭于。",
            "遣风今有继，此意古为徒。",
            "犊价逾刀剑，原饴变堇荼。",
            "闻弦知岂弟，连袂此欢呼。",
            "近事先苞篚，何人问牧刍。",
            "聚星亭涧好，容我受廛无。"
        ],
        "notes": "",
        "id": "7e1139eb244501f4ae36565c7a52272e"
    },
    {
        "author": "陈孔硕",
        "dynasty": "宋",
        "type": "诗",
        "rhythmic": "",
        "title": "无题",
        "preface": "",
        "paragraphs": [
            "鸣鼓人皆可，弹琴今复谁。",
            "尽赊王媪酒，休赋大苏诗。"
        ],
        "notes": "",
        "id": "bf0fdb4ee91a95abd7610f4071f1e59c"
    },
    {
        "author": "陈孔硕",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "南民何德辱公忧，六辔周遭死始休。"
        ],
        "notes": "",
        "id": "77c98d2845f0ff3eb3551b04dad94e72"
    }
]