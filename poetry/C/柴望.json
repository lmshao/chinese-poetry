[
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "吴樵溪山居",
        "preface": "",
        "paragraphs": [
            "老子无家计，萧然屋数间。",
            "头边惟白发，眼底是青山。",
            "棋急鸟声散，琴低鹤睡闲。",
            "片云长似伴，朝去暮飞还。"
        ],
        "notes": "",
        "id": "417fe01849ca932626b942d88ae9de47"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "金台泊舟",
        "preface": "",
        "paragraphs": [
            "欲谋归去计，归去更匆匆。",
            "王化何时北，江流日夜东。",
            "片帆山共水，竟夕雨和风。",
            "时事只如此，相催成老翁。"
        ],
        "notes": "",
        "id": "94030a908b187013fa492cde14faa46e"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "宿湖外",
        "preface": "",
        "paragraphs": [
            "懒入城中去，来维柳下舟。",
            "空江明月上，残雨夕阳收。",
            "好景多归夜，他乡易得秋。",
            "倚梧吟不尽，樽酒更登楼。"
        ],
        "notes": "",
        "id": "434d4f694c6f5be5c6e39824f01556d6"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "山居",
        "preface": "",
        "paragraphs": [
            "老来无一事，僮与鹤相随。",
            "绕屋疎疎竹，编墙短短篱。",
            "起来花换影，知已睡多时。",
            "莫厌山居寂，山人祇自宜。"
        ],
        "notes": "",
        "id": "0cfea797564498b7571b47e7215a35e6"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "诏许出狱呈京尹节斋赵公",
        "preface": "",
        "paragraphs": [
            "臣子狂愚献直言，圣明宽大度如天。",
            "十封应诏皆焚藁，一片忧时祇似弦。",
            "数象逢丁阳九厄，元龟为鉴后千年。",
            "今朝有旨从天下，不到长沙到席前。"
        ],
        "notes": "",
        "id": "397e0098698ba562229fcaca292dbe4e"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "灵芝寺别祖席诸友",
        "preface": "",
        "paragraphs": [
            "落日寒城暮雨余，满斟离酒意何如。",
            "见妻还指张仪舌，痛国谁怜贾谊书。",
            "羸马病僮旋雇倩，寺禽山獠亦欷歔。",
            "长安可是深居处，更向深山深处居。"
        ],
        "notes": "",
        "id": "a00646aa04cd5eed27836214d425a1eb"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "富阳道中",
        "preface": "",
        "paragraphs": [
            "几年只向长安去，今日囊书被旨回。",
            "马首独行秋叶路，鲈鱼时共菊花杯。",
            "黄昏钟动雁初下，夜半月明潮正来。",
            "我自不归归便得，故园早晚早梅开。"
        ],
        "notes": "",
        "id": "dc2c301d253b1d716745ff5acd192dbf"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "和周居易见寄韵",
        "preface": "",
        "paragraphs": [
            "十年为客上长安，人指冰山不会寒。",
            "开口尽言投老易，到头只是挂冠难。",
            "低栖屋宇居常稳，巧小园池坐尽宽。",
            "别有前溪鱼可钓，也须栽竹傍栏干。"
        ],
        "notes": "",
        "id": "2c4d28f5d0a642d14f5f431e9e9fca49"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "钱唐",
        "preface": "",
        "paragraphs": [
            "不记钱王建国年，尚遗强弩射潮痕。",
            "地回王气归吴分，山挟潮声出海门。",
            "南渡几年犹昨日，西湖疎影自黄昏。",
            "客来独凭栏干处，时听渔歌过远村。"
        ],
        "notes": "",
        "id": "5e18cecf7dc16195584ac845531e717a"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "越王勾践墓",
        "preface": "",
        "paragraphs": [
            "秦望山头自夕阳，伤心谁复赋凄凉。",
            "今人不见亡吴事，故墓犹传霸越乡。",
            "雨打乱花迷复道，鸟翻黄叶下宫墙。",
            "登临莫向高台望，烟树中原正渺茫。"
        ],
        "notes": "",
        "id": "c626913eaf9b74ada0edd18d80cd037c"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "送马太初之越",
        "preface": "",
        "paragraphs": [
            "一去山阴一冉溪，如何还只恁分携。",
            "雨无聊頼人无寐，水又潺湲鸟又啼。",
            "明日不知君上马，中宵谁与共闻鸡。",
            "去时应有兰亭句，为我临池援笔题。"
        ],
        "notes": "",
        "id": "c8191f59e402f787255054115d185d29"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "戒珠寺右军宅",
        "preface": "",
        "paragraphs": [
            "苍树寒烟两渺茫，后来谁此吊兴亡。",
            "晋朝风物今流水，萧寺钟声几夕阳。",
            "话燕梁空春雨急，爱鹅人去暮山长。",
            "学书弟子知何在，风过池塘墨尚香。"
        ],
        "notes": "",
        "id": "d47ebb369d87dc23768f9995ac6205d2"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "和王景阳越中寄别韵",
        "preface": "",
        "paragraphs": [
            "故人书只问平安，已分还山岂愿官。",
            "猿鹤不惊松迳梦，貂蝉难换竹皮冠。",
            "长安落叶秋深见，故国斜阳雨后看。",
            "莫道剡中吟不尽，不成吟处亦停鞍。"
        ],
        "notes": "",
        "id": "daca145ca3a598a72d9faebd20f42eff"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "金山寺",
        "preface": "",
        "paragraphs": [
            "荻花芦叶正珊珊，山在长江寺在山。",
            "门迳但从船出入，僧房多住水中间。",
            "江空落日斜犹照，夜半秋潮去复还。",
            "吟兴未阑天欲曙，一行斜雁起苍湾。"
        ],
        "notes": "",
        "id": "05114c11c7fc589dfd92c9e6acf82fdc"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "凤皇台",
        "preface": "",
        "paragraphs": [
            "洒尽梧桐酒一杯，兴亡前事独徘徊。",
            "乌衣冉冉斜阳下，白鹭茫茫江水来。",
            "凤去不知经几载，客来惟只见高台。",
            "闲于登眺成孤啸，五百年间王气回。"
        ],
        "notes": "",
        "id": "d739ccc8f6613b684207ae98ff03b53c"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "石头城和王宁翁韵",
        "preface": "",
        "paragraphs": [
            "怀乡吊古易伤心，绝顶危亭共客临。",
            "朝市曾经兵火后，山川转觉树云深。",
            "百年歌舞空台沼，六代豪华漫陆沉。",
            "惟有乱鸦归去晚，夕阳无限暮城阴。"
        ],
        "notes": "",
        "id": "5a7320e675336e1db05bcb385a0b6443"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "多景楼",
        "preface": "",
        "paragraphs": [
            "早被垂杨系去舟，五更潮落大江头。",
            "关河北望几千里，淮海南来第一楼。",
            "昔日最多风景处，今人偏动黍离愁。",
            "烟沙澒洞翻苹末，欲倚西风问仲谋。"
        ],
        "notes": "",
        "id": "9b07a4748901c7e713505a6beaf01b09"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "山阴兰亭",
        "preface": "",
        "paragraphs": [
            "寂寂山阴事已尘，至今亭址尚嶙峋。",
            "落花时节朝朝雨，插柳人家处处春。",
            "曲水自流寒食酒，茂林无复永和人。",
            "昭陵茧纸今何在，空有梅花点翠珉。"
        ],
        "notes": "",
        "id": "0ce693d1821ea6529a517e81ae9ab04e"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "别故人",
        "preface": "",
        "paragraphs": [
            "便未成名也自归，不应猿鹤更猜疑。",
            "冷看世事频移局，懒与仙人共弈棋。",
            "南渡只今惟有酒，西兴临别是谁诗。",
            "行藏正要知时节，却是时人未得知。"
        ],
        "notes": "",
        "id": "e0478b4def63b863ddd43957ecfefb5f"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "送叶若矶之金陵谒信庵",
        "preface": "",
        "paragraphs": [
            "一片斜阳落渡头，青衫乌帽独登楼。",
            "江流建业三千里，山色淮南数百州。",
            "都督正开羊祜府，谁人得上李膺舟。",
            "此行不为扬州鹤，一字犹堪万户侯。"
        ],
        "notes": "",
        "id": "7dbe3fe698227f2a2c5bd811ac662e02"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "呈中书权直程沧洲",
        "preface": "",
        "paragraphs": [
            "玉旨传宣夜直扉，制麻侵晓进呈归。",
            "三槐龙影连青琐，千柳鶑声度紫薇。",
            "袖惹炉香飘雾霭，砚传盘露映旌旗。",
            "承恩更赐金莲炬，犹胜清光太乙藜。"
        ],
        "notes": "",
        "id": "b83d072b542667915fad60ec7aa61e1c"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "富春严子陵祠",
        "preface": "",
        "paragraphs": [
            "桑田何处海漫漫，耕垄传闻建武间。",
            "真主不缘符白水，先生安可饭青山。",
            "至今衰草遗寒烧，此日秋江起暮鹇。",
            "万里崎岖祠下路，不知行役几人闲。"
        ],
        "notes": "",
        "id": "446685eab59a5529451f82da82c9a3e8"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "归来",
        "preface": "",
        "paragraphs": [
            "归计年来付酒杯，任他猿鹤自相猜。",
            "东家种竹西邻看，前日移花昨夜开。",
            "钟送夕阳归草木，风吹凉月上楼台。",
            "老来嬾听他家曲，惟看柴门长绿苔。"
        ],
        "notes": "",
        "id": "6cc2b87dd2e31a43a05eec8d5616f946"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "越山",
        "preface": "",
        "paragraphs": [
            "吴越山分两岸青，遥遥帆影是西兴。",
            "江花历乱如红雨，云树高低似画屏。",
            "钱氏古乡迷鸟道，越王芳草上诸陵。",
            "已知太乙临吴分，晓看祥乌夜看星。"
        ],
        "notes": "",
        "id": "9b2fc02f7de45665f34911b900403a20"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "寄徐编校",
        "preface": "",
        "paragraphs": [
            "近传丹诏下彤墀，夜鹤寒猿也自疑。",
            "江上晚风终自急，山中白石最相宜。",
            "潮生潮灭鸥先见，花落花开蝶未知。",
            "怀玉山人如问我，烂柯山下看围棋。"
        ],
        "notes": "",
        "id": "20165ad72fd40dd58f5cba2c12b0a390"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "重到都门傚辘轳体",
        "preface": "",
        "paragraphs": [
            "两年不作京华梦，重到湖山事已非。",
            "柳外晚风寒食节，花间天气雨晴时。",
            "阑干独凭鶑飞去，帘幙低垂燕未归。",
            "欲托焦桐理心事，满庭芳草又斜晖。"
        ],
        "notes": "",
        "id": "67a265c752b5d353ada55fab4ff59ac3"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "金陵秋赋别江寿翁",
        "preface": "",
        "paragraphs": [
            "忆向西风折翅归，每忻黄菊满疎篱。",
            "十书诣阙无知己，千里离家有路歧。",
            "岁月易惊孤客梦，文章难比少年时。",
            "荻花芦叶休凄怨，自有新开窦桂枝。"
        ],
        "notes": "",
        "id": "bde1fa530abbf62689476813d6677f05"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "奇气楼",
        "preface": "",
        "paragraphs": [
            "此斋全占崧高胜，更尽楼前第一奇。",
            "芳草碧连天水处，数峰青断暮烟时。",
            "山川不逐阴晴换，宇宙闲看岁月移。",
            "琴已嬾弹书嬾读，一帘花影咏春迟。"
        ],
        "notes": "",
        "id": "146b0dcfb726aefbf5b0cea0c895848e"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "高斋晚望",
        "preface": "",
        "paragraphs": [
            "才是青山便卜邻，世情那得较纷纭。",
            "露含远岫分为雨，烟起人家去作云。",
            "柳色晴光扶槛入，鶑声人语隔窗闻。",
            "高斋独卷重帘坐，花落棋床日未曛。"
        ],
        "notes": "",
        "id": "088deb9b9450e5d674167e31c2a4d593"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "西湖",
        "preface": "",
        "paragraphs": [
            "年年柳眼青归处，门外游人可自闲。",
            "天气又晴晴又雨，楼台依寺寺依山。",
            "酒边歌拍穿花外，船上箫声落水间。",
            "光景留连空自惜，鹧鸪啼罢暮城关。"
        ],
        "notes": "",
        "id": "7f80c4135de6858d705b6e65d1000b1e"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "客中夜雨",
        "preface": "",
        "paragraphs": [
            "离情先怯向边州，寒叶敲窗更报秋。",
            "几点搅残千里梦，一声滴作两乡愁。",
            "苦缘杨柳沾离席，偏傍梧桐溅小楼。",
            "惟有孤灯照明灭，夜深无语揽重裘。"
        ],
        "notes": "",
        "id": "c76d6f294c92a495c3a9b2c33244d739"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "江心寺",
        "preface": "",
        "paragraphs": [
            "寺比金焦彻夜开，一山恰似小蓬莱。",
            "塔分两岸波中影，潮长三门石上苔。",
            "遗老为言前日事，上皇曾渡此江来。",
            "中流滚滚英雄恨，输与高僧入定回。"
        ],
        "notes": "",
        "id": "6472ac247615aa090fa8c015a845d7fd"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "重题黄鹤楼",
        "preface": "",
        "paragraphs": [
            "自从崔颢题诗后，更有何人吊祢衡。",
            "芳草不知鹦鹉恨，晴天惟见汉阳城。",
            "楼头月落酒方醒，岸口风高雁正鸣。",
            "五百年前黄鹤去，闲寻鸥鹭订诗盟。"
        ],
        "notes": "",
        "id": "a67ced573ba9b48c56c09868970e02dd"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "送朱南山开蜀阃",
        "preface": "",
        "paragraphs": [
            "殿上传宣内引官，一封历历奏忠肝。",
            "八千里路先声至，百万都人夹道观。",
            "节度晋公先授钺，淮阴韩信旧登坛。",
            "擎天正要中流柱，莫拟人间蜀道难。"
        ],
        "notes": "",
        "id": "bd53673c03c7737e2491692924ab32b4"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "别永嘉使君赵致轩",
        "preface": "",
        "paragraphs": [
            "一番出处计何如，流泊中川不为渔。",
            "落日凄凉秋老矣，西风浩荡客归欤。",
            "吟成白发逢知己，费尽黄金买古书。",
            "明发灞桥桥上路，藉君帆力更吹嘘。"
        ],
        "notes": "",
        "id": "9584d27ea50c7bd7d10d53536a141316"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "蕲州别友",
        "preface": "",
        "paragraphs": [
            "客中逢客上夷陵，辗转凄凉睡不成。",
            "无酒送君之远道，有谁吹角向江城。",
            "白发乱生人渐老，青灯相对雨无情。",
            "诘朝共发蕲州路，知到江山更几程。"
        ],
        "notes": "",
        "id": "1d15f3b1ee305ae33ea060e387a089d4"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "送监丞弟元亨参江陵阃",
        "preface": "",
        "paragraphs": [
            "北虏才闻郭子仪，上流决有退师期。",
            "诸公但酾临江酒，老子祇围别墅棋。",
            "露布夜传诛鞑靼，蜡丸便递破符离。",
            "书生已办平淮表，先寄鹡鸰原上诗。"
        ],
        "notes": "",
        "id": "929f5a76271d2071d8394d1263e6e736"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "澒洞风尘莽未明，天翻地覆劫将盈。",
            "翠华海上知何似，白首山中空自惊。",
            "哭向鶑花非世界，梦迷弓剑绕皇陵。",
            "谁知薇蕨同杯酒，为酹兴亡终古灵。"
        ],
        "notes": "",
        "id": "8a333e676d8f0e7fff8a0b60430203f3"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "和通判弟随亨书感韵",
        "preface": "",
        "paragraphs": [
            "风沙万里梦堪惊，地老天荒只此情。",
            "世上但知王蠋义，人间惟有伯夷清。",
            "堂前归燕春何处，花外啼鹃月几更。",
            "莫话凄凉当日事，剑歌泪尽血沾缨。"
        ],
        "notes": "",
        "id": "843b88e6efc40bd57bc48c98fe3a31de"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "中秋待月用弟察推元彪韵",
        "preface": "",
        "paragraphs": [
            "待月南楼月不明，百年虚负此宵情。",
            "浮阴乱向空中起，圆影偏从塞外清。",
            "江国潇潇凄露气，山城处处动笳声。",
            "何人独抱琵琶坐，泪滴冰弦暗恨生。"
        ],
        "notes": "",
        "id": "3209f8b9983d4aa00413d0aafb339e1b"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "梦傅说",
        "preface": "",
        "paragraphs": [
            "傅说为霖寤寐中，高宗一念与天通。",
            "后来亦有君王梦，不是阳台便月宫。"
        ],
        "notes": "",
        "id": "29a8c3e86ff8119deaf49c37f581f121"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "西施",
        "preface": "",
        "paragraphs": [
            "十二金钗对对铺，三千粉黛腻如酥。",
            "君王莫道六宫丑，一个西施已坏吴。"
        ],
        "notes": "",
        "id": "026e233d3afb6d8a9515c699182c62c3"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "范蠡",
        "preface": "",
        "paragraphs": [
            "五月菰蒲八月秋，年年清酒酹江头。",
            "伍胥忿怒三闾怨，争似鸱夷一钓舟。"
        ],
        "notes": "",
        "id": "d5a4375ef9ce6c1f689498763be57817"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "长城",
        "preface": "",
        "paragraphs": [
            "漠漠沙场万里遥，千夫一日起临洮。",
            "若无道德为干橹，更是秦人筑欠高。"
        ],
        "notes": "",
        "id": "f019ca8a9f85912490c9e7c43378c961"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "沛中歌",
        "preface": "",
        "paragraphs": [
            "秦时日月汉山河，家计今谁与仲多。",
            "天子不知天下贵，酒中惟唱沛中歌。"
        ],
        "notes": "",
        "id": "35153f7e83cd0bab152c4b5464783a5d"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "云梦",
        "preface": "",
        "paragraphs": [
            "纪生尚可称皇帝，韩信何妨作假王。",
            "今日伪游真是伪，只因一蹑误高皇。"
        ],
        "notes": "",
        "id": "342a46b52faf801b8ebac1a28675b19a"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "长生",
        "preface": "",
        "paragraphs": [
            "武皇何事驾虚空，金阙求仙路未通。",
            "王母不来方士去，茂陵可是广寒宫。"
        ],
        "notes": "",
        "id": "2d2587d21d9b87d719d81360ee7730ce"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "苏武",
        "preface": "",
        "paragraphs": [
            "十九年间不辱君，论功何独后诸臣。",
            "若教倒数凌烟像，也是当时第一人。"
        ],
        "notes": "",
        "id": "64373d0a32f9bf104ceee9cc0835fefa"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "子陵台",
        "preface": "",
        "paragraphs": [
            "曾与刘郎共起居，如何不肯受除书。",
            "最怜人笑先生错，正好为官却钓鱼。"
        ],
        "notes": "",
        "id": "65f32e9484ab2381a87bcbf43bef1a70"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "昭阳殿",
        "preface": "",
        "paragraphs": [
            "祸水流来汉火亡，白头宫女恨昭阳。",
            "至今人见飞来燕，犹为君王暗断肠。"
        ],
        "notes": "",
        "id": "4bab12057b0728c090f5bc775adaa5d9"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "淝水",
        "preface": "",
        "paragraphs": [
            "想见西风对垒时，目中先已料安危。",
            "淮淝百万兵虽众，未抵东山一局棋。"
        ],
        "notes": "",
        "id": "1b12b74fb17217e5fe7e375209cc0fdc"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "除夕对梅",
        "preface": "",
        "paragraphs": [
            "青春无复驻年华，几度江梅暗忆家。",
            "惆怅新愁添白发，鬓边如雪映寒花。"
        ],
        "notes": "",
        "id": "7e49600eabbebfb4584857f50fbf11ea"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "上忠斋丞相  其一",
        "preface": "",
        "paragraphs": [
            "世事篙人一叶舟，长歌短棹发中流。",
            "今朝正得东风便，才是西风便转头。"
        ],
        "notes": "",
        "id": "be0d4e5d66285515aa2adf70b137a6ee"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "上忠斋丞相  其二",
        "preface": "",
        "paragraphs": [
            "烂柯山下采樵民，尽日观棋局局新。",
            "黑白两般都著过，后来一著要高人。"
        ],
        "notes": "",
        "id": "38acb8f7ddca3aa7ca74fb057c354228"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "上忠斋丞相  其三",
        "preface": "",
        "paragraphs": [
            "江南江北路迢迢，往事东风恨未消。",
            "昨夜杜鹃啼不了，始知春在洛阳桥。"
        ],
        "notes": "",
        "id": "722f751993f8e24f6dcd8099cb08ea98"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "上忠斋丞相  其四",
        "preface": "",
        "paragraphs": [
            "九陌红尘扑帽纱，囊书几度进官家。",
            "近来不甚知时事，只是栽桑不种花。"
        ],
        "notes": "",
        "id": "e1d68ac251fbda517adbf8c6eafacd09"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "塞下行赠韦士颖归鄂渚上江陵谒阃相",
        "preface": "",
        "paragraphs": [
            "长安二月春正浓，长江二月风正急。",
            "城头杨柳雪絮飞，道傍黏雨沱潦湿。",
            "邯郸谁家侠少年，上马意气挥金鞭，下马扫笔大如椽。",
            "兴来一石未能醉，剧饮数斗口流涎。",
            "玉山跌倒扶未起，金鞭留当酒家里。",
            "隔楼仿佛画眉人，相邀夜宿鸳鸯被。",
            "睡魔不醒五更钟，笛声吹断相思泪。",
            "嘐嘐鸣鸡将度关，欲去未去踟蹰间。",
            "道逢项庄把剑舞，楼上美人歌玉环。",
            "划然掣电蛟龙怒，便指南楼问归路。",
            "二千三百里更长，尔备衣粮我屝屦。",
            "青衫著破不堪典，典到青衫共谁语。",
            "世上岂无虬髯汉，散财结客千千万。",
            "岂无燕昭万黄金，筑作高台礼瓌彦。",
            "秦坑汉骂不肯收，自是一番遭薄贱。",
            "唐人科举更糊名，天下英雄消沮尽。",
            "生儿不学去封侯，锥毛弄秃成霜鬓。",
            "世无荆轲樊於期，只今谁复是男儿。",
            "我闻兵凶战危事，愁杀天上蚩尤旗。",
            "人心承平易思乱，中原块土急驱汉。",
            "蔡城未下辟未诛，机来一发不容间。",
            "三边未即妖祲清，天河何时能洗兵。",
            "送君不作断肠客，三尺一骑君西征。",
            "临岐酌酒再三语，今日君王自神武。",
            "此行投笔事班超，不必区区问儿女。",
            "上流夜夜雨如箭，下流砲火惊淮甸。",
            "襄师重屯郢州北，淮师未解长江面。",
            "劝君莫赋横槊诗，楼头正要筹边算。",
            "军前一著天下奇，夜斩楼兰无人知。",
            "露布直到天子墀，六宫懽动龙颜怡。",
            "维清象武献太庙，未央前殿称玉巵。",
            "搴旗斩将不足道，运筹帷幄果谓谁，曰何功第一参次之。",
            "噫吁嘻，帝命我公归衮衣。"
        ],
        "notes": "",
        "id": "dddbad7608dd1f0c0a184894cd10bbe1"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "白云庄四首 掬泉轩",
        "preface": "",
        "paragraphs": [
            "好山深处静开轩，目送孤云手弄泉。",
            "枕石堂无金玉富，濯缨家有子孙贤。",
            "初寻旧隠逢三伏，已发新吟仅百篇。",
            "闻说夜分烦暑散，凉飚浑似素秋天。"
        ],
        "notes": "",
        "id": "4e49d63219019d65aadcedddfcbd9b6c"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "白云庄四首 平溪堂",
        "preface": "",
        "paragraphs": [
            "亭号休休古退藏，岂如溪上搆虚堂。",
            "坐邀城市真潇洒，却谓江湖太渺茫。",
            "下笔新题无俗事，携筇野服是家常。",
            "临流最有清风快，未见古人心已凉。"
        ],
        "notes": "",
        "id": "7402624f051d74fac4fdd55f3b239539"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "白云庄四首 晚望台",
        "preface": "",
        "paragraphs": [
            "治圃我依浮石滩，筑台君占白云山。",
            "三秋一日登临外，百里同风咫尺间。",
            "峰黛阴晴常黯黯，溜琴朝夕自潺潺。",
            "休官谁道何曾见，林下如今两处闲。"
        ],
        "notes": "",
        "id": "684a424e10b26b7627a2e498a3e8a4cf"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "白云庄四首 嬾归阁",
        "preface": "",
        "paragraphs": [
            "溪流回合逗方池，轩槛前临面翠微。",
            "紫陌红尘行不顾，白云青嶂坐忘归。",
            "方荣即隠谁能继，未老休官世所稀。",
            "我昔凌云登阁会，主翁留饮见蟾晖。"
        ],
        "notes": "",
        "id": "61b71f12a6352db12da6c9e8b7cccdc9"
    },
    {
        "author": "柴望",
        "dynasty": "宋",
        "type": "诗",
        "rhythmic": "",
        "title": "月夜溪庄访旧",
        "preface": "",
        "paragraphs": [
            "山山明月路，何处认梅花。",
            "石色冷如水，溪流白似沙。",
            "清吟幽客梦，华发故人家。",
            "相见即归去，已应河汉斜。"
        ],
        "notes": "",
        "id": "ff8d26f8b3d03b761a8ae8be1971e90b"
    }
]