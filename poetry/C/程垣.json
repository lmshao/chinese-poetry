[
    {
        "author": "程垣",
        "dynasty": "宋",
        "type": "诗",
        "rhythmic": "",
        "title": "古乐府  其一",
        "preface": "",
        "paragraphs": [
            "长安花如锦，不堪制郎衣。",
            "拾得并州剪，剪花花忽飞。"
        ],
        "notes": "",
        "id": "d01e0b9d58ad2f8f8543fc54990d81a2"
    },
    {
        "author": "程垣",
        "dynasty": "宋",
        "type": "诗",
        "rhythmic": "",
        "title": "古乐府  其二",
        "preface": "",
        "paragraphs": [
            "清溪彩鸳鸯，野性不可驯。",
            "君心空爱渠，渠无爱君心。"
        ],
        "notes": "",
        "id": "0d172bf52de68f8963033b96e92d8a74"
    },
    {
        "author": "程垣",
        "dynasty": "宋",
        "type": "诗",
        "rhythmic": "",
        "title": "古乐府  其三",
        "preface": "",
        "paragraphs": [
            "莫嫌秋后扇，明年还六月。",
            "凄凉暂离别，恩情难断绝。"
        ],
        "notes": "",
        "id": "2102f9a1bf9a3bea347a7d15044bc037"
    },
    {
        "author": "程垣",
        "dynasty": "宋",
        "type": "诗",
        "rhythmic": "",
        "title": "探赜  其一",
        "preface": "",
        "paragraphs": [
            "一气自盘礴，万物自儵忽。",
            "盘礴运高厚，儵忽祝生没。",
            "高厚固冥冥，生没亦汩汩。",
            "愿言握金镜，以祛我之惑。"
        ],
        "notes": "",
        "id": "ea06cf21f451eca17054525b1d927de7"
    },
    {
        "author": "程垣",
        "dynasty": "宋",
        "type": "诗",
        "rhythmic": "",
        "title": "探赜  其二",
        "preface": "",
        "paragraphs": [
            "庄周一妄诞，丘明一浮夸。",
            "两都绣春英，三京组朝霞。",
            "楚骚哀灵均，𫛳赋凄长沙。",
            "律以素王经，春蛙与寒鸦。"
        ],
        "notes": "",
        "id": "0db534064e24cdcba016994d29673eb6"
    },
    {
        "author": "程垣",
        "dynasty": "宋",
        "type": "诗",
        "rhythmic": "",
        "title": "杂兴  其一",
        "preface": "",
        "paragraphs": [
            "抛抛机中梭，婉婉机中淑。",
            "兰膏媚鬓蝉，笋纤润红玉。",
            "织成锦绣段，光耀绮霞幅。",
            "世无黄钟尺，何以制华服。"
        ],
        "notes": "",
        "id": "8189cd108cc61daf8fa7a07d44284501"
    },
    {
        "author": "程垣",
        "dynasty": "宋",
        "type": "诗",
        "rhythmic": "",
        "title": "杂兴  其二",
        "preface": "",
        "paragraphs": [
            "青青琅玕竹，节直中心虚。",
            "风月与相忘，雪霜不能欺。",
            "𣃁之献良工，堪葺黄金舆。",
            "悲哉渭水滨，空抱岁寒姿。"
        ],
        "notes": "",
        "id": "56602a225cae02aec5d01dd2d503595a"
    },
    {
        "author": "程垣",
        "dynasty": "宋",
        "type": "诗",
        "rhythmic": "",
        "title": "杂兴  其三",
        "preface": "",
        "paragraphs": [
            "南山有孤松，夭矫苍龙质。",
            "亭亭耸华盖，清风自永日。",
            "珍重栋梁材，甘心跧崖石。",
            "梓匠持规矩，大器匪易得。"
        ],
        "notes": "",
        "id": "8500449ffe97407786b390aac5ef1079"
    },
    {
        "author": "程垣",
        "dynasty": "宋",
        "type": "诗",
        "rhythmic": "",
        "title": "樵家",
        "preface": "",
        "paragraphs": [
            "深溪藏毒蛟，樵家冰灶口。",
            "结侣腰弯刀，破衲补更厚。",
            "持担俯清流，勇往不回首。",
            "褰裳望青采，岂暇寻枯朽。"
        ],
        "notes": "",
        "id": "020c22c566767faa21e3934697f31a95"
    },
    {
        "author": "程垣",
        "dynasty": "宋",
        "type": "诗",
        "rhythmic": "",
        "title": "樵叟",
        "preface": "",
        "paragraphs": [
            "苍苍双鬓银，矍铄不惮勤。",
            "背曲行步迟，徐徐溪水滨。",
            "群儿喧南山，踏起南山尘。",
            "翁跣负薪回，换得一壶春。"
        ],
        "notes": "",
        "id": "a5075e85e935114674cfa79c6f13526f"
    },
    {
        "author": "程垣",
        "dynasty": "宋",
        "type": "诗",
        "rhythmic": "",
        "title": "樵子",
        "preface": "",
        "paragraphs": [
            "头蓬面萎黄，身轻步忽逮。",
            "方斫柴薪回，又带刀斧去。",
            "戏笑茅根掘，时暂松根踞。",
            "间道后山归，人寻不知处。"
        ],
        "notes": "",
        "id": "f65b8814dff19d769915fb25e273c472"
    },
    {
        "author": "程垣",
        "dynasty": "宋",
        "type": "诗",
        "rhythmic": "",
        "title": "樵径",
        "preface": "",
        "paragraphs": [
            "扪萝登峻坂，不避岚霾冒。",
            "拔茅过山䧆，壮者为前导。",
            "阴湿留步迹，叶滑无人扫。",
            "谁言此地幽，亦有春风到。"
        ],
        "notes": "",
        "id": "7aa45e6375370ff1c4506140d1cb71fe"
    },
    {
        "author": "程垣",
        "dynasty": "宋",
        "type": "诗",
        "rhythmic": "",
        "title": "樵风",
        "preface": "",
        "paragraphs": [
            "樵夫识雨候，风起装樵归。",
            "只顾担重轻，无心问是非。",
            "才观六鹢退，随知少女机。",
            "同行采樵人，先后不相违。"
        ],
        "notes": "",
        "id": "1716c6dc12e77f43b6cc9dd5649dd80b"
    },
    {
        "author": "程垣",
        "dynasty": "宋",
        "type": "诗",
        "rhythmic": "",
        "title": "夏日下闻溪渡",
        "preface": "",
        "paragraphs": [
            "溪桥架木度人行，人影溪中步步生。",
            "真水真山皆旧识，时来时去几关情。",
            "鱼惊鸥立无闲意，鸟逐蝉飞有遁声。",
            "暂止笋舆生仆力，可人时至午风清。"
        ],
        "notes": "",
        "id": "2f3e493ff21dbd4f59c60151588bbf54"
    }
]