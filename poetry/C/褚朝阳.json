[
    {
        "author": "褚朝阳",
        "dynasty": "唐",
        "type": "诗",
        "rhythmic": "",
        "title": "登圣善寺阁",
        "preface": "",
        "paragraphs": [
            "飞阁青霞里，先秋独早凉。",
            "天花映窗近，月桂拂簷香。",
            "华岳三峰小，黄河一带长。",
            "空间指归路，烟际有垂杨。"
        ],
        "notes": "",
        "id": "0b3bbab3801d8a81209a07af80771c7f"
    },
    {
        "author": "褚朝阳",
        "dynasty": "唐",
        "type": "诗",
        "rhythmic": "",
        "title": "五丝",
        "preface": "",
        "paragraphs": [
            "越人传楚俗，截竹竞萦丝。",
            "水底深休也，日中远贺之。",
            "章施文胜质，列匹美于姬。",
            "锦绣侔新段，羔羊寝旧诗。",
            "但夸端午节，谁荐屈原祠。",
            "把酒时伸奠，汨罗空远而。"
        ],
        "notes": "",
        "id": "018d7d58f8540903d5d838b2255c35a3"
    },
    {
        "author": "褚朝阳",
        "dynasty": "唐",
        "type": "诗",
        "rhythmic": "",
        "title": "奉上徐中书",
        "preface": "",
        "paragraphs": [
            "中禁仙池越凤凰，池边词客紫薇郎。",
            "既能作颂雄风起，何不时吹兰蕙香。"
        ],
        "notes": "",
        "id": "83539bf88f390f43f8f6e20048de1e37"
    },
    {
        "author": "褚朝阳",
        "dynasty": "唐",
        "type": "诗",
        "rhythmic": "",
        "title": "观会稽图",
        "preface": "",
        "paragraphs": [
            "良使求图籍，工人巧思饶。",
            "全移会稽郡，不散浙江潮。",
            "夏禹犹卑室，秦皇尚断桥。",
            "宛然山水趣，谁道故乡遥。",
            "（见孔延之《会稽掇英总集》卷十五）。"
        ],
        "notes": "",
        "id": "3ad66b047b85a2a1dfb160ccf6cd1e37"
    }
]