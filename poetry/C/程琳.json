[
    {
        "author": "程琳",
        "dynasty": "宋",
        "type": "诗",
        "rhythmic": "",
        "title": "和答刘夔咏茱萸  其一",
        "preface": "",
        "paragraphs": [
            "霜枝雕翠雁横秋，莫倚危楼动旅愁。",
            "菊有清香樽有酒，茱萸不插也风流。"
        ],
        "notes": "",
        "id": "718741bd54530dad912722e7ac9d3ff7"
    },
    {
        "author": "程琳",
        "dynasty": "宋",
        "type": "诗",
        "rhythmic": "",
        "title": "和答刘夔咏茱萸  其二",
        "preface": "",
        "paragraphs": [
            "秋风台上起高歌，把酒看花意已多。",
            "屈轶不生神豸死，结茱为佩欲如何。"
        ],
        "notes": "",
        "id": "2c44fd93190e7ca446b1a0c9ec530108"
    },
    {
        "author": "程琳",
        "dynasty": "宋",
        "type": "诗",
        "rhythmic": "",
        "title": "咏西湖",
        "preface": "",
        "paragraphs": [
            "西湖多胜景，飞盖喜相陪。",
            "暑气迎秋尽，江声向夕来。"
        ],
        "notes": "",
        "id": "002a520a3312e81d427c851d40505d8d"
    },
    {
        "author": "程琳",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "海外移根灼灼奇，风情闲丽比应稀。",
            "晶莹宝萼排珠琲，旖旎芳丛簇绣帷。",
            "繁极只愁随暮雨，飘多何计驻春晖。",
            "浣花溪上年年意，露湿烟霞拂客衣。"
        ],
        "notes": "",
        "id": "9f3f98339d70eee4d57eab14f2af5de3"
    },
    {
        "author": "程琳",
        "dynasty": "宋",
        "type": "诗",
        "rhythmic": "",
        "title": "冬近",
        "preface": "",
        "paragraphs": [
            "世间剥复每相寻，此理几几唤得譍。",
            "万木冻僵梅有信，黄河冰合井如蒸。"
        ],
        "notes": "",
        "id": "8f396de01b72b6a347ea2333adfd4469"
    }
]