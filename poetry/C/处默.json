[
    {
        "author": "处默",
        "dynasty": "唐",
        "type": "诗",
        "rhythmic": "",
        "title": "圣果寺",
        "preface": "",
        "paragraphs": [
            "路自中峰上，盘回出薜萝。",
            "到江吴地尽，隔岸越山多。",
            "古木丛青霭，遥天浸白波。",
            "下方城郭近，钟磬杂笙歌。"
        ],
        "notes": "",
        "id": "9ffccfdeb081d1ce54a22dd665923a46"
    },
    {
        "author": "处默",
        "dynasty": "唐",
        "type": "诗",
        "rhythmic": "",
        "title": "送僧游西域",
        "preface": "",
        "paragraphs": [
            "一盂兼一锡，秪此度流沙。",
            "野性虽为客，禅心即是家。",
            "寺披云峤雪，路入晓天霞。",
            "自说游诸国，回应岁月赊。"
        ],
        "notes": "",
        "id": "2ec77dbc0b1aeb0fb4ea4a923868200c"
    },
    {
        "author": "处默",
        "dynasty": "唐",
        "type": "诗",
        "rhythmic": "",
        "title": "远烟",
        "preface": "",
        "paragraphs": [
            "霭霭前山上，凝光满薜萝。",
            "高风吹不尽，远树得偏多。",
            "翠与晴云合，轻将淑气和。",
            "正堪流野目，朱阁意如何。"
        ],
        "notes": "",
        "id": "087365911c0cdc7d6c6a4f0fd3b471c9"
    },
    {
        "author": "处默",
        "dynasty": "唐",
        "type": "诗",
        "rhythmic": "",
        "title": "萤",
        "preface": "",
        "paragraphs": [
            "熠熠与娟娟，池塘竹树边。",
            "乱飞如拽火，成聚却无烟。",
            "微雨洒不灭，轻风吹欲燃。",
            "昔时书案上，频把作囊悬。"
        ],
        "notes": "",
        "id": "4e7900ef8823e49b1b75bfab762cc9cb"
    },
    {
        "author": "处默",
        "dynasty": "唐",
        "type": "诗",
        "rhythmic": "",
        "title": "忆庐山旧居",
        "preface": "",
        "paragraphs": [
            "麤衣粝食老烟霞，勉把衰颜惜岁华。",
            "独鹤秪为山客伴，闲云常在野僧家。",
            "丛生嫩蕨黏松粉，自落干薪带藓花。",
            "明月清风旧相得，十年归恨可能赊。"
        ],
        "notes": "",
        "id": "5ad211b1663b13d7d92dfffc7031ecf9"
    },
    {
        "author": "处默",
        "dynasty": "唐",
        "type": "诗",
        "rhythmic": "",
        "title": "题栖霞寺僧房",
        "preface": "",
        "paragraphs": [
            "名山不取买山钱，任构花宫近碧巅。",
            "松桧老依云里寺，楼台深锁洞中天。",
            "风经绝嶂回疎雨，石倚危屏挂落泉。",
            "欲结茅庵共师住，肯饶多少薜萝烟。"
        ],
        "notes": "",
        "id": "5b83d896098d868467c8b28048d99de1"
    },
    {
        "author": "处默",
        "dynasty": "唐",
        "type": "诗",
        "rhythmic": "",
        "title": "山中作",
        "preface": "",
        "paragraphs": [
            "席帘高卷枕高攲，门掩垂萝蘸碧溪。",
            "闲把史书眠一觉，起来山日过松西。"
        ],
        "notes": "",
        "id": "3e5210437b80026c0e27781c1e3bc920"
    },
    {
        "author": "处默",
        "dynasty": "唐",
        "type": "诗",
        "rhythmic": "",
        "title": "织妇",
        "preface": "",
        "paragraphs": [
            "蓬鬓蓬门积恨多，夜阑灯下不停梭。",
            "成缣犹自陪钱纳，未直青楼一曲歌。"
        ],
        "notes": "",
        "id": "05f96ba061b56b9bd84d4615ba81a4d0"
    },
    {
        "author": "处默",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "太平时节无人看，雪刃闲封满匣尘。"
        ],
        "notes": "",
        "id": "a8d386e247c732c0e818586abb2a3a11"
    },
    {
        "author": "处默",
        "dynasty": "唐",
        "type": "诗",
        "rhythmic": "",
        "title": "为贯休作（题拟）",
        "preface": "",
        "paragraphs": [
            "分袂无血泪，望处空阑干。",
            "（见《四部丛刊》本《禅月集》附昙域《后序》引。",
            "）。"
        ],
        "notes": "",
        "id": "a1cd9b861055da7dce4392af7554102d"
    }
]