[
    {
        "author": "陈宜中",
        "dynasty": "宋",
        "type": "诗",
        "rhythmic": "",
        "title": "贾师宪望海楼成次韵  其一",
        "preface": "",
        "paragraphs": [
            "名与山高千古重，恩如海阔一身轻。",
            "门下少年初幕府，格随诸吏上峥嵘。"
        ],
        "notes": "",
        "id": "b31e5b68926fc9798fe64710f30f16fc"
    },
    {
        "author": "陈宜中",
        "dynasty": "宋",
        "type": "诗",
        "rhythmic": "",
        "title": "贾师宪望海楼成次韵  其二",
        "preface": "",
        "paragraphs": [
            "功归再造金瓯好，岁已三登玉烛调。",
            "昨是倚筇平地看，一如石壁望松寥。"
        ],
        "notes": "",
        "id": "e0e2bca6679216cd5e237793742a7a29"
    },
    {
        "author": "陈宜中",
        "dynasty": "宋",
        "type": "诗",
        "rhythmic": "",
        "title": "如占城经吴川极浦亭",
        "preface": "",
        "paragraphs": [
            "颠风吹雨过吴川，极浦亭前望远天。",
            "有路可通环屿外，无山堪并首阳巓。",
            "溪云起处潮初长，夜月高时人未助。",
            "异日北归须记取，平芜尽处一峰圆。"
        ],
        "notes": "",
        "id": "ad71506a000253657fa2fe16110fb4c4"
    }
]