[
    {
        "author": "陈柏",
        "dynasty": "宋",
        "type": "诗",
        "rhythmic": "",
        "title": "怀友",
        "preface": "",
        "paragraphs": [
            "携书入空山，几若与世绝。",
            "俯仰一室间，颇见古人别。",
            "良朋令人思，思君意弥切。",
            "食芹差自甘，那得共君啜。"
        ],
        "notes": "",
        "id": "1997c61a700a1cf0b4d4e9142388c71a"
    },
    {
        "author": "陈柏",
        "dynasty": "宋",
        "type": "诗",
        "rhythmic": "",
        "title": "盛雪巢",
        "preface": "",
        "paragraphs": [
            "皋夔不著书，周召不决科。",
            "端坐庙堂上，四海臻泰和。",
            "吾道固如是，后来文艺多。",
            "嗒然空山中，独抱明良歌。"
        ],
        "notes": "",
        "id": "af98083cce20d276b276b14f08530495"
    }
]