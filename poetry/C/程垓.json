[
    {
        "author": "程垓",
        "dynasty": "宋",
        "type": "词",
        "rhythmic": "一丛花",
        "title": "",
        "preface": "",
        "paragraphs": [
            "伤春时候一凭阑。",
            "何况别离难。",
            "东风只解催人去，也不道、莺老花残。",
            "青笺未约，红绡忍泪，无计锁征鞍。",
            "宝钗瑶钿一时闲。",
            "此恨苦天悭。",
            "如今直恁抛人去，也不念、人瘦衣宽。",
            "归来忍见，重楼淡月，依旧五更寒。"
        ],
        "notes": "",
        "id": "896f9fd3748d9327f260497f4fe3c320"
    },
    {
        "author": "程垓",
        "dynasty": "宋",
        "type": "词",
        "rhythmic": "一翦梅",
        "title": "",
        "preface": "",
        "paragraphs": [
            "斗转参横一夜霜。",
            "玉律声中，又报新阳。",
            "起来无绪赋行藏。",
            "只喜人间，一线添长。",
            "帘幕垂垂月半廊。",
            "节物心情，都付椒觞。",
            "年华渐晚鬓毛苍。",
            "身外功名，休苦思量。"
        ],
        "notes": "",
        "id": "0d186748e151df3ef43bbf89b9c36c6d"
    },
    {
        "author": "程垓",
        "dynasty": "宋",
        "type": "词",
        "rhythmic": "一翦梅",
        "title": "",
        "preface": "",
        "paragraphs": [
            "小会幽欢整及时。",
            "花也相宜。",
            "人也相宜。",
            "宝香未断烛光低。",
            "莫厌杯迟。",
            "莫恨欢迟。",
            "夜渐深深漏渐稀。",
            "风已侵衣。",
            "露已沾衣。",
            "一杯重劝莫相违。",
            "何似休归。",
            "何自同归。"
        ],
        "notes": "",
        "id": "ea2e4e2e70c8e9018489ea72110339c3"
    },
    {
        "author": "程垓",
        "dynasty": "宋",
        "type": "词",
        "rhythmic": "一翦梅",
        "title": "",
        "preface": "",
        "paragraphs": [
            "旧日心期不易招。",
            "重来孤负，几个良宵。",
            "寻常不见尽相邀。",
            "见了知他，许大无聊。",
            "昨夜梅花插翠翘。",
            "影落清溪，应也魂消。",
            "假饶真个住山腰。",
            "那个金章，换得渔樵。"
        ],
        "notes": "",
        "id": "60673239cf0e45ad7827b9e4762ad32b"
    },
    {
        "author": "程垓",
        "dynasty": "宋",
        "type": "词",
        "rhythmic": "一落索",
        "title": "",
        "preface": "",
        "paragraphs": [
            "小小腰身相称。",
            "更著人心性。",
            "一声歌起绣帘阴，都遏住、行云影。",
            "闻道玉郎家近。",
            "被春风勾引。",
            "从今莫怪一东看，自压尽、人间韵。"
        ],
        "notes": "",
        "id": "4e07a6e4b177d727865b570642ab1d45"
    },
    {
        "author": "程垓",
        "dynasty": "宋",
        "type": "词",
        "rhythmic": "一落索",
        "title": "",
        "preface": "",
        "paragraphs": [
            "门外莺寒杨柳。",
            "正减欢疏酒。",
            "春阴早是做人愁，更何况、花飞后。",
            "莫倚东风消瘦。",
            "有酴醿入手。",
            "尽偎香玉醉何妨，任花落、愁依旧。"
        ],
        "notes": "",
        "id": "0c28fdedc3648a663761cabbc9a11943"
    },
    {
        "author": "程垓",
        "dynasty": "宋",
        "type": "词",
        "rhythmic": "上平西・金人捧露盘",
        "title": "",
        "preface": "",
        "paragraphs": [
            "爱春归，忧春去，为春忙。",
            "旋点检、雨障云妨。",
            "遮红护绿，翠帷罗幕任高张。",
            "海棠明月杏花天，更惜浓芳。",
            "唤莺吟，招蝶拍，迎柳舞，倩桃妆。",
            "尽唤起、万籁笙簧。",
            "一觞一咏，尽教陶写绣心肠。",
            "笑他人世漫嬉游，拥翠偎香。"
        ],
        "notes": "",
        "id": "01cdcf0a22a12154d9ff6ab9ea19b30b"
    },
    {
        "author": "程垓",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "浓绿锁窗闲院静，照人明月团团。",
            "夜长幽梦见伊难。",
            "瘦从香脸薄，愁到翠眉残。",
            "只道花时容易见，如今花尽春阑。",
            "画楼依旧五更寒。",
            "可怜红绣被，空记合时欢。"
        ],
        "notes": "",
        "id": "c159958d41ea76e07b98de53c82f34be"
    },
    {
        "author": "程垓",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "送我南来舟一叶，谁教催动鸣榔。",
            "高城不见水茫茫。",
            "云湾才几曲，折尽九回肠。",
            "买酒浇愁愁不尽，江烟也共凄凉。",
            "和天瘦了也何妨。",
            "只愁今夜雨，更做泪千行。"
        ],
        "notes": "",
        "id": "4286ae18076715aa30f2fa9f8267a35c"
    },
    {
        "author": "程垓",
        "dynasty": "宋",
        "type": "词",
        "rhythmic": "乌夜啼",
        "title": "",
        "preface": "",
        "paragraphs": [
            "墙外雨肥梅子，阶前水绕荷花。",
            "阴阴庭户熏风满，水纹簟、怯菱芽。",
            "春尽难凭燕语，日长惟有蜂卫。",
            "沈香火冷珠帘暮，个人在、碧窗纱。"
        ],
        "notes": "",
        "id": "18d5d332f2d4b3442c9399a66d40062f"
    },
    {
        "author": "程垓",
        "dynasty": "宋",
        "type": "词",
        "rhythmic": "乌夜啼",
        "title": "",
        "preface": "",
        "paragraphs": [
            "静院槐风绿涨，小窗梅雨黄垂。",
            "欲看春事留连处，惟有夜寒知。",
            "魂梦长闲消午醉，扫花共坐风凉。",
            "归来窗北有胡床。",
            "兴在羲皇以上。"
        ],
        "notes": "",
        "id": "34a194f9c5794a3c5cfb0319623af186"
    },
    {
        "author": "程垓",
        "dynasty": "宋",
        "type": "词",
        "rhythmic": "乌夜啼",
        "title": "",
        "preface": "",
        "paragraphs": [
            "绿外深深柳巷，红间曲曲花楼。",
            "一春想见贪游冶，不道有人愁。",
            "三月东风易老，几宵明月难留。",
            "酴醿白尽窗前也，还肯醉来否。"
        ],
        "notes": "",
        "id": "3e77e24dd0019fd919df0fb3a5a112fd"
    },
    {
        "author": "程垓",
        "dynasty": "宋",
        "type": "词",
        "rhythmic": "乌夜啼",
        "title": "",
        "preface": "",
        "paragraphs": [
            "白酒欺人易醉，黄花笑我多愁。",
            "一年只有秋光好，独自却悲秋。",
            "风急常吹梦去，月迟多为人留。",
            "半黄橙子和诗卷，空自伴床头。"
        ],
        "notes": "",
        "id": "a7392d28e908f458cfa240fca09633a3"
    },
    {
        "author": "程垓",
        "dynasty": "宋",
        "type": "词",
        "rhythmic": "乌夜啼",
        "title": "",
        "preface": "",
        "paragraphs": [
            "杨柳拖烟漠漠，梨花浸月溶溶。",
            "吹香院落春还尽，憔悴立东风。",
            "只道芳时易见，谁知密约难通。",
            "芳园绕遍无人问，独自拾残红。"
        ],
        "notes": "",
        "id": "3bbbab238f7772276e2a2b717b6bbc86"
    },
    {
        "author": "程垓",
        "dynasty": "宋",
        "type": "词",
        "rhythmic": "入塞",
        "title": "",
        "preface": "",
        "paragraphs": [
            "好思量。",
            "正秋风、半夜长。",
            "奈银缸一点，耿耿背西窗。",
            "衾又凉。",
            "枕又凉。",
            "露华凄凄月半床。",
            "照得人、真个断肠。",
            "窗前谁浸木犀黄。",
            "花也香。",
            "梦也香。"
        ],
        "notes": "",
        "id": "fdf83bd8c94bc259adf51c1bc0bbd719"
    },
    {
        "author": "程垓",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "问东君、既解遣花开，不合放花飞。",
            "念春风枝上，一分花减，一半春归。",
            "忍见千红万翠，容易涨桃溪。",
            "花自随流水，无计追随。",
            "不忍凭高南望，记旧时行处，芳意菲菲。",
            "叹年来春减，花与故人非。",
            "总使、梁园赋在，奈长卿、老去亦何为。",
            "空搔首，乱云堆里，立尽斜晖。"
        ],
        "notes": "",
        "id": "2cf5334364fecb69b835ff337002c1c8"
    },
    {
        "author": "程垓",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "双双相并。",
            "一点红边偏照映。",
            "玉翦云裁。",
            "不比浮花共蒂开。",
            "几回心曲。",
            "选胜摘来情自足。",
            "插向云鬟。",
            "要与仙郎比并看。"
        ],
        "notes": "",
        "id": "6037defa339c7f5acdc78eb3befa2d35"
    },
    {
        "author": "程垓",
        "dynasty": "宋",
        "type": "词",
        "rhythmic": "凤栖梧・蝶恋花",
        "title": "",
        "preface": "",
        "paragraphs": [
            "九月重湖寒意早。",
            "目断黄云，冉冉连衰草。",
            "惨别临江愁满抱。",
            "酒尊时事都相恼。",
            "闻道吴天消息好。",
            "鸳鸯西池，咫尺君应到。",
            "若见故人相问劳。",
            "为言未分书舟老。"
        ],
        "notes": "",
        "id": "586dada112174f5ea27ad4c1a143aafb"
    },
    {
        "author": "程垓",
        "dynasty": "宋",
        "type": "词",
        "rhythmic": "凤栖梧・蝶恋花",
        "title": "",
        "preface": "",
        "paragraphs": [
            "薄薄窗油清似镜。",
            "两面疏帘，四壁文书静。",
            "小篆焚香消日永。",
            "新来识得闲中性。",
            "人爱人嫌都莫问。",
            "絮自沾泥，不怕东风紧。",
            "只有诗狂消不尽。",
            "夜来题破窗花影。"
        ],
        "notes": "",
        "id": "c73b6617f298cc57a562bf9058abb11d"
    },
    {
        "author": "程垓",
        "dynasty": "宋",
        "type": "词",
        "rhythmic": "凤栖梧・蝶恋花",
        "title": "",
        "preface": "",
        "paragraphs": [
            "门外飞花风约住。",
            "消息江南，已酿黄梅雨。",
            "蜀客望乡归不去。",
            "当时不合催南渡。",
            "忧国丹心曾独许。",
            "纵吐长虹，不奈斜阳暮。",
            "莫道春光难揽取。",
            "少陵辨得寻花句。"
        ],
        "notes": "",
        "id": "487e7bd97cfb99a1542e8eb779724b49"
    },
    {
        "author": "程垓",
        "dynasty": "宋",
        "type": "词",
        "rhythmic": "凤栖梧・蝶恋花",
        "title": "",
        "preface": "",
        "paragraphs": [
            "有客钱塘江上住。",
            "十日斋居，九日愁风雨。",
            "断送一春弹指去。",
            "荷花又绕南山渡。",
            "湖上幽寻君已许。",
            "消息不来，望得行云暮。",
            "芳草梦魂应记取。",
            "不成忘却池塘句。"
        ],
        "notes": "",
        "id": "605e6306183da8ce29fe2104ee1ce102"
    },
    {
        "author": "程垓",
        "dynasty": "宋",
        "type": "词",
        "rhythmic": "凤栖梧・蝶恋花",
        "title": "",
        "preface": "",
        "paragraphs": [
            "九月江南烟雨里。",
            "客枕凄凉，到晓浑无寐。",
            "起上小楼观海气。",
            "昏昏半约渔樵市。",
            "断雁西边家万里。",
            "料得秋来，笑我归无计。",
            "剑在床头书在几。",
            "未甘分付黄花泪。"
        ],
        "notes": "",
        "id": "426b90abb05a097b4b006c09cb50db5a"
    },
    {
        "author": "程垓",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "几日诉离尊。",
            "歌尽阳关不忍分。",
            "此度天涯真个去，销魂。",
            "相送黄花落叶村。",
            "斜日又黄昏。",
            "萧寺无人半掩门。",
            "今夜粉香明月泪，休论。",
            "只要罗巾记旧痕。"
        ],
        "notes": "",
        "id": "042f6c11a74b7a54771888233ea23194"
    },
    {
        "author": "程垓",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "野水寻溪路，青山踏晚春。",
            "偶来相值却锺情。",
            "一树琼瑶洗尽、客衣襟。",
            "曲沼通诗梦，幽窗净俗尘。",
            "何时散发伴襜裙。",
            "后夜相思生怕、月愁人。"
        ],
        "notes": "",
        "id": "0ba9fc697d55c0f1c08c5ac0328d8f32"
    },
    {
        "author": "程垓",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "荷盖倾新绿，榴巾蹙旧红。",
            "水亭烟榭晚凉中。",
            "又是一钩新月、静房栊。",
            "丝藕清如雪，幮纱薄似空。",
            "好维今夜与谁同。",
            "唤取玉人来共、一帘风。"
        ],
        "notes": "",
        "id": "96248ec75d50ede45fade081bfe0b6ae"
    },
    {
        "author": "程垓",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "梅坞飞香定，兰窗翠色齐。",
            "水边沙际又春归。",
            "领略东风、能有几人知。",
            "爱月眠须晚，寻花去未迟。",
            "谁家庭院更芳菲。",
            "费尽才情、休负一春诗。"
        ],
        "notes": "",
        "id": "0edded11ac5dfd7602cfadc9a1d6a3b5"
    },
    {
        "author": "程垓",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "淡霭笼青琐，轻寒薄翠绡。",
            "有人憔悴带宽腰。",
            "又见东风、不忍见柔条。",
            "闷酒尊难寻，闲香篆易销。",
            "夜来溪雪已平桥。",
            "溪上梅魂凭仗、一相招。"
        ],
        "notes": "",
        "id": "e8f13b410089c3ffe03608819a9c45f4"
    },
    {
        "author": "程垓",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "雨燕翻新幕，风鹃绕旧枝。",
            "画堂春尽日迟迟。",
            "又是一番平绿、涨西池。",
            "病起尊难尽，腰宽带易垂。",
            "不堪村落子规啼。",
            "问道行人一去、几时归。"
        ],
        "notes": "",
        "id": "f7d4b565c15cf5cb0fa68e646a048274"
    },
    {
        "author": "程垓",
        "dynasty": "宋",
        "type": "词",
        "rhythmic": "南浦",
        "title": "",
        "preface": "",
        "paragraphs": [
            "金鸭懒薰香，向晚来春酲，一枕无绪。",
            "浓绿涨瑶窗，东风外、吹尽乱红飞絮。",
            "无言伫立，断肠惟有流莺语。",
            "碧云欲暮。",
            "空惆怅，韶华一时虚度。",
            "追思旧日心情，记题叶西楼，吹花南浦。",
            "老去觉欢疏，伤春恨，都付断云残雨。",
            "黄昏院落，问谁犹在凭栏处。",
            "可堪杜宇。",
            "空只解声声，催他春去。"
        ],
        "notes": "",
        "id": "ee815e2fde4affe256b8522634b21158"
    },
    {
        "author": "程垓",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "几日赏花天，月淡荼䕷小。",
            "写尽相思唤不来，又是花飞了。",
            "春在怕愁多，春去怜欢少。",
            "一夜安排梦不成，月堕西窗晓。"
        ],
        "notes": "",
        "id": "6642182175017e9ed10dcec7ca612ab3"
    },
    {
        "author": "程垓",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "独自上层楼，楼外青山远。",
            "望到斜阳欲尽时，不见西飞雁。",
            "独自下层楼，楼下蛩声怨。",
            "待到黄昏月上时，依旧柔肠断。"
        ],
        "notes": "",
        "id": "96e67550e2e5cdf43ca53b944eab4187"
    },
    {
        "author": "程垓",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "枕簟暑风消，帘幕秋风动。",
            "月到夜来愁处明，只照团衾凤。",
            "去意杳无凭，别语愁难送。",
            "一纸鱼笺枕底香，且做新来梦。"
        ],
        "notes": "",
        "id": "16c7201ec93acc1d737c504113398329"
    },
    {
        "author": "程垓",
        "dynasty": "宋",
        "type": "词",
        "rhythmic": "四代好・宴清都",
        "title": "",
        "preface": "",
        "paragraphs": [
            "翠幕东风早。",
            "兰窗梦，又被莺声惊觉。",
            "起来空对，平阶弱絮，满庭芳草。",
            "厌厌未忺怀抱。",
            "记柳外、人家曾到。",
            "凭画阑、那更春好花好，酒好人好。",
            "春好尚恐阑珊，花好又怕，飘零难保。",
            "直饶酒好□渑，未抵意中人好。",
            "相逢尽拼醉倒。",
            "况人与、才情未老。",
            "又岂关、春去春来，花愁花恼。"
        ],
        "notes": "",
        "id": "ea7c362fe5ed37f08b2a8a2c4166238e"
    },
    {
        "author": "程垓",
        "dynasty": "宋",
        "type": "词",
        "rhythmic": "天仙子",
        "title": "",
        "preface": "",
        "paragraphs": [
            "惨惨霜林冬欲尽。",
            "又是溪梅寒弄影。",
            "矮窗曲屋夜烧香，人已静。",
            "灯垂烬。",
            "点滴芭蕉和雨听。",
            "约个归期犹未定。",
            "一夜梦魂终不稳。",
            "知他勾得许多情，真个闷。",
            "无人问。",
            "说与画楼应不信。"
        ],
        "notes": "",
        "id": "88c2bb7f2ca4656f8b85ddb29718efb7"
    },
    {
        "author": "程垓",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "急雨闹冰荷，销尽一襟烦暑。",
            "趁取晚凉幽会，近翠阴浓处。",
            "风梢危滴撼珠矶，洒面得新句。",
            "莫怪玉壶倾尽，待月明归去。"
        ],
        "notes": "",
        "id": "f5a0b249be8e5f0cc766d59235d7b62b"
    },
    {
        "author": "程垓",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "烟尽戍楼空，又是一帘佳月。",
            "何事山城留滞，负好花时节。",
            "烧灯翦彩没心情，应有翠娥说。",
            "欲借好风吹恨，奈乱云愁叠。"
        ],
        "notes": "",
        "id": "543b58e7c99ad2a2b8f4ca4efd53dd45"
    },
    {
        "author": "程垓",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "天淡一帘秋，明月几时来得。",
            "何事桂底香近，把清光邀勒。",
            "人间明晦总由天，何必问通塞。",
            "且为人如月好，醉莫分南北。"
        ],
        "notes": "",
        "id": "e63a84ed24da14e1c5f16c1c4bd5e77a"
    },
    {
        "author": "程垓",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "别梦记春前，春尽苦无归日。",
            "想见鹊声庭院，误几回消息。",
            "万重离恨万重山，无处说思忆。",
            "只有路傍双堠，也随人孤只。"
        ],
        "notes": "",
        "id": "b42066d29ed37bd0e7e7b492ee955614"
    },
    {
        "author": "程垓",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "风入藕花翻动。",
            "夜气与香俱纵。",
            "月又带风来，凉意一襟谁共。",
            "情重。",
            "情重。",
            "可惜短宵无梦。"
        ],
        "notes": "",
        "id": "ab7164e9e5159318a615d4f897287878"
    },
    {
        "author": "程垓",
        "dynasty": "宋",
        "type": "词",
        "rhythmic": "孤雁儿・御街行",
        "title": "",
        "preface": "",
        "paragraphs": [
            "双鬓乍绾横波溜。",
            "记当日、香心透。",
            "谁教容易逐鸡飞，输却春风先手。",
            "天公元也，管人憔悴，放出花枝瘦。",
            "几宵和月来相就。",
            "问何事、春山斗。",
            "祗应深院锁蝉娟，枉却娇花时候。",
            "何时为我，小梯横阁，试约黄昏后。"
        ],
        "notes": "",
        "id": "55703b60deea80628b3fe93aab44a001"
    },
    {
        "author": "程垓",
        "dynasty": "宋",
        "type": "词",
        "rhythmic": "孤雁儿・御街行",
        "title": "",
        "preface": "",
        "paragraphs": [
            "在家不觉穷冬好。",
            "向客里、方知道。",
            "故园梅花正开时，记得清尊频倒。",
            "高烧红蜡，暖熏罗幌，一任花枝恼。",
            "如今客里伤怀抱。",
            "忍双鬓、随花老。",
            "小窗独自对黄昏，只有月华飞到。",
            "假饶真个，雁书频寄，何似归来早。"
        ],
        "notes": "",
        "id": "dc78ebb782f4db6b67ab8406c7a72f21"
    },
    {
        "author": "程垓",
        "dynasty": "宋",
        "type": "词",
        "rhythmic": "小桃红・连理枝",
        "title": "",
        "preface": "",
        "paragraphs": [
            "不恨残花妥。",
            "不恨残春破。",
            "只恨流光，一年一度，又催新火。",
            "纵青天白日系长绳，也留春得麽。",
            "花院重教锁。",
            "春事从教过。",
            "烧笋园林，尝梅台榭，有何不可。",
            "已安排、珍簟小胡床，待日长闲坐。"
        ],
        "notes": "",
        "id": "f71d61c61637be1957b64b83fa12002d"
    },
    {
        "author": "程垓",
        "dynasty": "宋",
        "type": "词",
        "rhythmic": "忆王孙",
        "title": "",
        "preface": "",
        "paragraphs": [
            "萧萧梅雨断人行。",
            "门掩残春绿荫生。",
            "翠被寒灯枕自横。",
            "梦初惊。",
            "窗外啼鹃催五更。"
        ],
        "notes": "",
        "id": "7e383efe3524f9549b8897be28cfb42c"
    },
    {
        "author": "程垓",
        "dynasty": "宋",
        "type": "词",
        "rhythmic": "忆秦娥",
        "title": "",
        "preface": "",
        "paragraphs": [
            "愁无语。",
            "黄昏庭院黄梅雨。",
            "黄梅雨。",
            "新愁一寸，旧愁千缕。",
            "杜鹃叫断空山苦。",
            "相思欲计人何许。",
            "一重云断，一重山阻。"
        ],
        "notes": "",
        "id": "589e2a4ac30f3fceb5b94b2806da53bf"
    },
    {
        "author": "程垓",
        "dynasty": "宋",
        "type": "词",
        "rhythmic": "忆秦娥",
        "title": "",
        "preface": "",
        "paragraphs": [
            "情脉脉。",
            "半黄橙子和香擘。",
            "和香擘。",
            "分明记得，袖香熏窄。",
            "别来人远关山隔。",
            "见梅不忍和花摘。",
            "和花摘。",
            "有书无雁，寄谁归得。"
        ],
        "notes": "",
        "id": "e2c3775c5d6d98c9d7362c75f95c310a"
    },
    {
        "author": "程垓",
        "dynasty": "宋",
        "type": "词",
        "rhythmic": "忆秦娥",
        "title": "",
        "preface": "",
        "paragraphs": [
            "青门深。",
            "海棠开尽春阴阴。",
            "春阴阴。",
            "万重云水，一寸归心。",
            "玉楼深锁烟消沈。",
            "知他何日同登临。",
            "同登临。",
            "待收红泪，细说如今。"
        ],
        "notes": "",
        "id": "d5aaba648ba19d6a8f8170d5a4e7896b"
    },
    {
        "author": "程垓",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "秋风秋雨，正黄昏、供断一窗愁绝。",
            "带减衣宽谁念我，难忍重城离别。",
            "转枕褰帷，挑灯整被，总是相思切。",
            "知他别后，负人多少风月。",
            "不是怨极愁浓，只愁重见了，相思难说。",
            "料得新来魂梦里，不管飞来蝴蝶。",
            "排闷人间，寄愁天上，终有归时节。",
            "如今无奈，乱云依旧千叠。"
        ],
        "notes": "",
        "id": "2f5fb750bb0314be7ca776440b9f51b5"
    },
    {
        "author": "程垓",
        "dynasty": "宋",
        "type": "词",
        "rhythmic": "愁倚阑・春光好",
        "title": "",
        "preface": "",
        "paragraphs": [
            "春犹浅，柳初芽。",
            "杏初花。",
            "杨柳杏花交影处，有人家。",
            "玉窗明暖烘霞。",
            "小屏上、水远山斜。",
            "昨夜酒多春睡重，莫惊他。"
        ],
        "notes": "",
        "id": "63973f83fcd5509c121ceefdd2e28e8c"
    },
    {
        "author": "程垓",
        "dynasty": "宋",
        "type": "词",
        "rhythmic": "愁倚阑・春光好",
        "title": "",
        "preface": "",
        "paragraphs": [
            "山无数，雨萧萧。",
            "路迢迢。",
            "不似芙蓉城下去，柳如腰。",
            "梦随春絮飘飘。",
            "知他在、第几朱桥。",
            "说与杜鹃休唤，怕魂销。"
        ],
        "notes": "",
        "id": "ead6d05ead91a68c4f1e6f394df548b6"
    },
    {
        "author": "程垓",
        "dynasty": "宋",
        "type": "词",
        "rhythmic": "意难忘",
        "title": "",
        "preface": "",
        "paragraphs": [
            "花拥鸳房。",
            "记驼肩髻小，约鬓眉长。",
            "轻身翻燕舞，低语转莺簧。",
            "相见处，便难忘。",
            "肯亲度瑶觞。",
            "向夜阑，歌翻郢曲，带换韩香。",
            "别来音信难将。",
            "似云收楚峡，雨散巫阳。",
            "相逢情有在，不语意难量。",
            "些个事，断人肠。",
            "怎禁得恓惶。",
            "待与伊、移根换叶，试又何妨。"
        ],
        "notes": "",
        "id": "8ceffb2f612d310a207d80feb432c033"
    },
    {
        "author": "程垓",
        "dynasty": "宋",
        "type": "词",
        "rhythmic": "折红英・撷芳词",
        "title": "",
        "preface": "",
        "paragraphs": [
            "桃花暖。",
            "杨花乱。",
            "可怜朱户春强半。",
            "长记忆。",
            "探芳日。",
            "笑凭郎肩，殢红偎碧。",
            "惜惜惜。",
            "春宵短。",
            "离肠断。",
            "泪痕长向东风满。",
            "凭青翼。",
            "问消息。",
            "花谢春归，几时来得。",
            "忆忆忆。"
        ],
        "notes": "",
        "id": "513f5bfebcfdb43652c894cf30cb5be9"
    },
    {
        "author": "程垓",
        "dynasty": "宋",
        "type": "词",
        "rhythmic": "摊破南乡子",
        "title": "",
        "preface": "",
        "paragraphs": [
            "休赋惜春诗。",
            "留春住、说与人知。",
            "一年已负东风瘦，说愁说恨，数期数刻，只望归时。",
            "莫怪杜鹃啼。",
            "真个也、唤得人归。",
            "归来休恨花开了，梁间燕子，且教知道，人也双飞。"
        ],
        "notes": "",
        "id": "e08349019c51e216f6873f943cd28ead"
    },
    {
        "author": "程垓",
        "dynasty": "宋",
        "type": "词",
        "rhythmic": "摊破江城子・江城梅花引",
        "title": "",
        "preface": "",
        "paragraphs": [
            "娟娟霜月又侵门。",
            "对黄昏。",
            "怯黄昏。",
            "愁把梅花，独自泛清尊。",
            "酒又难禁花又恼，漏声远，一更更，总断魂。",
            "断魂。",
            "断魂。",
            "不堪闻。",
            "被半温。",
            "香半温。",
            "睡也睡也，睡不稳、谁与温存。",
            "只有床前、红烛伴啼痕。",
            "一夜无眠连晓角，人瘦也，比梅花，瘦几分。"
        ],
        "notes": "",
        "id": "6a077923660f76821f7a81f528522f15"
    },
    {
        "author": "程垓",
        "dynasty": "宋",
        "type": "词",
        "rhythmic": "摸鱼儿",
        "title": "",
        "preface": "",
        "paragraphs": [
            "掩凄凉、黄昏庭院，角声何处呜咽。",
            "矮窗曲屋风灯冷，还是苦寒时节。",
            "凝伫切。",
            "念翠被熏笼，夜夜成虚设。",
            "倚阑愁绝。",
            "听凤竹声中，犀影帐外，簌簌酿寒轻雪。",
            "伤心处，却忆当年轻别。",
            "梅花满园初发。",
            "吹香弄蕊无人见，帷有暮云千叠。",
            "情未彻。",
            "又谁料而今，好梦分胡越。",
            "不堪重说。",
            "但记得当初，重门锁处，犹有夜深月。"
        ],
        "notes": "",
        "id": "494cdb7edd803913fa4da0204941a6a8"
    },
    {
        "author": "程垓",
        "dynasty": "宋",
        "type": "词",
        "rhythmic": "无闷",
        "title": "",
        "preface": "",
        "paragraphs": [
            "天与多才，不合更与，殢柳怜花情分。",
            "甚总为才情，恼人方寸。",
            "早是春残花褪。",
            "也不料、一春都成病。",
            "自失笑，因甚腰围半减，珠泪频搵。",
            "难省。",
            "也怨天、也自恨。",
            "怎免千般思忖。",
            "倩人说与，又却不忍。",
            "拼了一生愁闷。",
            "又只恐、愁多无人问。",
            "到这里，天也怜人，看他稳也不稳。"
        ],
        "notes": "",
        "id": "11d23a48291124734674ba3b2d7c7b55"
    },
    {
        "author": "程垓",
        "dynasty": "宋",
        "type": "词",
        "rhythmic": "最高楼",
        "title": "",
        "preface": "",
        "paragraphs": [
            "旧时心事，说著两眉羞。",
            "长记得、凭肩游。",
            "缃裙罗袜桃花岸，薄衫轻扇杏花楼。",
            "几番行，几番醉，几番留。",
            "也谁料、春风吹已断。",
            "又谁料、朝云飞亦散。",
            "天易老，恨难酬。",
            "蜂儿不解知人苦，燕儿不解说人愁。",
            "旧情怀，消不尽，几时休。"
        ],
        "notes": "",
        "id": "fac3b63d67a969f99e1e8ffcaba22776"
    },
    {
        "author": "程垓",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "篷上雨，篷底有人愁。",
            "身在汉江东畔去，不知家在锦江头。",
            "烟水两悠悠。",
            "吾老矣，心事几时休。",
            "沈水熨香年似日，薄云垂帐夏如秋。",
            "安得小书舟。"
        ],
        "notes": "",
        "id": "948366e51dfb91969866e0b8c2562fa8"
    },
    {
        "author": "程垓",
        "dynasty": "宋",
        "type": "词",
        "rhythmic": "望秦川・南歌子",
        "title": "",
        "preface": "",
        "paragraphs": [
            "翠黛随妆浅，铢衣称体香。",
            "好风偏与十分凉。",
            "却扇含情独自、绕池塘。",
            "碧藕丝丝嫩，红榴叶叶双。",
            "牵丝摘叶为谁忙。",
            "情到厌厌拼醉、又何妨。"
        ],
        "notes": "",
        "id": "1b9ee40346e7827b96e9383c26b17963"
    },
    {
        "author": "程垓",
        "dynasty": "宋",
        "type": "词",
        "rhythmic": "望秦川・南歌子",
        "title": "",
        "preface": "",
        "paragraphs": [
            "竹粉翻新箨，荷花拭靓妆。",
            "断云侵晚度横塘。",
            "小扇斜钗依约、傍牙床。",
            "蘸蜜分红荔，倾筒泻碧香。",
            "醉时风雨醒时凉。",
            "明月多情依旧、过西厢。"
        ],
        "notes": "",
        "id": "d4c32d78bfccafd8054edc944b510ea5"
    },
    {
        "author": "程垓",
        "dynasty": "宋",
        "type": "词",
        "rhythmic": "望秦川・南歌子",
        "title": "",
        "preface": "",
        "paragraphs": [
            "柳弱眠初醒，梅残舞尚痴。",
            "春阴将冷傍帘帷。",
            "又是东风和恨、向人归。",
            "乐事灯前记，愁肠酒后知。",
            "老来无计遣芳时。",
            "只有闲情随分、品花枝。"
        ],
        "notes": "",
        "id": "6c5ddac83e8b6bfa98998384035ed9c2"
    },
    {
        "author": "程垓",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "片花飞后水东流。",
            "无计挽春留。",
            "香小谁栽杜若，梦回依旧扬州。",
            "破瓜年在，娇花艳冶，舞柳纤柔。",
            "莫道刘郎霜鬓，才情未放春休。"
        ],
        "notes": "",
        "id": "602c19dc552cb6f05894a8a8f069b0c9"
    },
    {
        "author": "程垓",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "真游六六洞中仙。",
            "骑鹤下三天。",
            "休道日斜岁暮，行年方是韶华。",
            "相逢一笑，此心不动，须待明年。",
            "要得安排稳当，除非四十相连。"
        ],
        "notes": "",
        "id": "a02a012ac01ecd031c7aaad6369c6be1"
    },
    {
        "author": "程垓",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "龙团分罢觉芳滋。",
            "歌彻碧云词。",
            "翠袖且留纤玉，沈香载捧冰垍。",
            "一声清唱，半瓯轻啜，愁绪如丝。",
            "记取临汾馀味，图教归后相思。"
        ],
        "notes": "",
        "id": "ce7bfaf6bab166b3f94727f40cb020db"
    },
    {
        "author": "程垓",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "华筵饮散撤芳尊。",
            "人影乱纷纷。",
            "且约玉骢留住，细将团凤平分。",
            "一瓯看取，招回酒兴，爽彻诗魂。",
            "歌罢清风两腋，归来明月千门。"
        ],
        "notes": "",
        "id": "92996fb038e63e0cb3f28472f8a07bca"
    },
    {
        "author": "程垓",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "矮窗西畔翠荷香。",
            "人在小池塘。",
            "何事未拈期局，却来闲倚胡床。",
            "金盆弄水，玉钗亸鬓，妆懒何妨。",
            "莫道困来不饮，今宵却恨天凉。"
        ],
        "notes": "",
        "id": "d6b30bf5851b13888a28cfa51675c1c1"
    },
    {
        "author": "程垓",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "别时已有重来愿。",
            "谁料情多天不管。",
            "分明咫尺是青楼，抵死浓云遮得遍。",
            "寄声只倚西飞雁。",
            "雁落书回空是怨。",
            "领愁归去有谁知，水又茫茫山又断。"
        ],
        "notes": "",
        "id": "d293c523a91c5ba98b105434646297b0"
    },
    {
        "author": "程垓",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "疏枝半作窥窗老。",
            "又是一年春意早。",
            "风低小院得香迟，月傍女墙和影好。",
            "去年苦被离情恼。",
            "今日逢花休草草。",
            "后时花紫尽从他，且趁先春拼醉倒。"
        ],
        "notes": "",
        "id": "92ce1a73d047b5f474421e10538e87e2"
    },
    {
        "author": "程垓",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "倩娇莺姹燕，说不尽、此时情。",
            "正小院春阑，芳园画锁，人去花零。",
            "凭高试回望眼，奈遥山远水隔重云。",
            "谁遣风狂雨横，便教无计留春。",
            "谁知雁杳与鸿冥。",
            "自难寄丁宁。",
            "纵柳院颦深，桃门笑在，知属何人。",
            "衣篝几回忘了，奈残香、犹有旧时熏。",
            "空使风头卷絮，为他飘荡花城。"
        ],
        "notes": "",
        "id": "ef953976e5cf20b179dd38f546ed0371"
    },
    {
        "author": "程垓",
        "dynasty": "宋",
        "type": "词",
        "rhythmic": "桃源忆故人",
        "title": "",
        "preface": "",
        "paragraphs": [
            "粉霜拂拂凝香砌。",
            "酝酿梅花天气。",
            "月上小窗如水。",
            "冷浸人无寐。",
            "平生可惯闲憔悴。",
            "担负新愁不起。",
            "消遣夜长无计。",
            "只倚熏香睡。"
        ],
        "notes": "",
        "id": "8129b25710775ec5166e6bf224cca1e0"
    },
    {
        "author": "程垓",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "夜来风雨匆匆，故园定是花无几。",
            "愁多愁极，等闲孤负，一年芳意。",
            "柳困花慵，杏青梅小，对人容易。",
            "算好春长在，好花长见，元只是、人憔悴。",
            "回首池南旧事。",
            "恨星星、不堪重记。",
            "如今但有，看花老眼，伤时清泪。",
            "不怕逢花瘦，只愁怕、老来风味。",
            "待繁红乱处，留云借月，也须拼醉。"
        ],
        "notes": "",
        "id": "a213131d259ca3c3651b7241bf1fff58"
    },
    {
        "author": "程垓",
        "dynasty": "宋",
        "type": "词",
        "rhythmic": "洞庭春色・沁园春",
        "title": "",
        "preface": "",
        "paragraphs": [
            "锦字亲裁，泪巾偷裛，细说旧时。",
            "记笑桃门巷，妆窥宝靥，弄花庭前，香湿罗衣。",
            "几度相随游冶去，任月细风尖犹未归。",
            "多少事，有垂杨眼见，红烛心知。",
            "如今事都过也，但赢得、双鬓成丝。",
            "叹半妆红豆，相思有分，两分青镜，重合难期。",
            "惆怅一春飞絮，梦悠颺教人分付谁。",
            "销魂处，又梨花雨暗，半掩重扉。"
        ],
        "notes": "",
        "id": "2348c4ac33a83c2c96e364913c063a2c"
    },
    {
        "author": "程垓",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "闲倚前荣小扇车。",
            "晚妆无力亸云鸦。",
            "凝情香落一庭花。",
            "笑挽清风归玉枕，懒随缺月傍窗纱。",
            "羞红两脸上娇霞。"
        ],
        "notes": "",
        "id": "8f818a16e92b9931a5c4dc14c8b68e2d"
    },
    {
        "author": "程垓",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "薄日移影午暑空。",
            "一杯何事便潮红。",
            "扇纨挥尽却疏慵。",
            "早睡青怀冰枕外，夜来消息雨荷中。",
            "不须留烛眩房栊。"
        ],
        "notes": "",
        "id": "8afb2ede08580bb0fe419b1e0393276a"
    },
    {
        "author": "程垓",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "翠葆扶疏傍药阑。",
            "乱红飘洒满书单。",
            "清明时节又看看。",
            "小雨勒成春尾恨，东风偏作夜来寒。",
            "琴心老尽不须弹。"
        ],
        "notes": "",
        "id": "6e2d2ddd50f389d413c68a9799aaf4ac"
    },
    {
        "author": "程垓",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "遥想当年出凤雏。",
            "王□风有未全疏。",
            "祗今朱绂为谁纡。",
            "芳草池塘春梦后，粉香帘幕晓晴初。",
            "一簪华发要人梳。"
        ],
        "notes": "",
        "id": "2a1d0ab30f2d830cde085152a415c0bc"
    },
    {
        "author": "程垓",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "天女殷勤著意多。",
            "散花犹记病维摩。",
            "肯来丈室问云何。",
            "腰佩摘来烦玉笋，鬓香分处想秋波。",
            "不知真个有情麽。"
        ],
        "notes": "",
        "id": "370d73b2e377cb72910ea64e0c350fa8"
    },
    {
        "author": "程垓",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "老去懒寻花。",
            "独自生涯。",
            "几枝疏影浸窗纱。",
            "昨夜月来人不睡，看尽横斜。",
            "门外欲啼鸦。",
            "香意凌霞。",
            "从渠千树绕人家。",
            "世上一枝元也足，不要随他。"
        ],
        "notes": "",
        "id": "81dc917488a04a9a368ae4b08084cc9c"
    },
    {
        "author": "程垓",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "才合又轻离。",
            "心事多违。",
            "小窗灯影记亲移。",
            "可奈酒酣花困处，不省人归。",
            "山翠又如眉。",
            "肠断幽期。",
            "相思有梦阿谁知。",
            "莫遣重来风絮乱，不似当时。"
        ],
        "notes": "",
        "id": "e494596f276b3ddf6672e8117b07294c"
    },
    {
        "author": "程垓",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "山尽两溪头。",
            "水合天浮。",
            "行人莫赋大江愁。",
            "且是芙蓉城下水，还送归舟。",
            "渔雁两悠悠。",
            "烟断云收。",
            "谁教此水却西流。",
            "载我相思千点泪，还与青楼。"
        ],
        "notes": "",
        "id": "4579d48ac42eaea51cb94b35c1191450"
    },
    {
        "author": "程垓",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "绿深红少。",
            "柳外横桥小。",
            "双燕不知幽梦好。",
            "惊起碧窗春晓。",
            "起来瞢�┒嗍薄�",
            "玉台金镜慵移。",
            "多少春愁未说，却来闲数花枝。"
        ],
        "notes": "",
        "id": "97e3854b3d2989edacd1a7ea1da02168"
    },
    {
        "author": "程垓",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "疏疏整整。",
            "风急花无定。",
            "红烛照筵寒欲凝。",
            "时见筛帘玉影。",
            "夜深明月笼纱。",
            "醉归凉面香料。",
            "犹有惜梅心在，满庭误作吹花。"
        ],
        "notes": "",
        "id": "fb27f1e25e8fb68bf9dd99d461a85c34"
    },
    {
        "author": "程垓",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "秋香谁买。",
            "散入琉璃界。",
            "点缀小红全不碍。",
            "还却铅华馀债。",
            "夜来月底相期。",
            "一枝未觉香迟。",
            "恰似青绫帐底，绛罗初试裙儿。"
        ],
        "notes": "",
        "id": "a4af833a039b52faa94c2c1a3be5e637"
    },
    {
        "author": "程垓",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "山城桃李。",
            "催促春无几。",
            "日日为花须早起。",
            "犹□惜花无计。",
            "阿谁留得春风。",
            "长教绕绿围红。",
            "莫遣十分芳意，输他万点愁容。"
        ],
        "notes": "",
        "id": "84b8e4990c388e5e4bfcc0ecc7975fd0"
    },
    {
        "author": "程垓",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "独木小舟烟雨湿。",
            "燕儿乱点春江碧。",
            "江上青山随意觅。",
            "人寂寂。",
            "落花芳草催寒食。",
            "昨夜青楼今日客。",
            "吹愁不得东风力。",
            "细拾残红书怨泣。",
            "流水急。",
            "不知那个传消息。"
        ],
        "notes": "",
        "id": "fa2457d0dcb91cf50b96eaa7d9a729df"
    },
    {
        "author": "程垓",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "野店无人霜似水。",
            "清灯照影寒侵被。",
            "门外行人催客起。",
            "因个事。",
            "老来方有思家泪。",
            "寄问梅花开也未。",
            "爱花只有归来是。",
            "想见小桥歌舞地。",
            "浑含喜。",
            "天涯不念人憔悴。"
        ],
        "notes": "",
        "id": "197b40c5c0c2a93b5b1902fc2cdeff4d"
    },
    {
        "author": "程垓",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "南月惊乌，西风破雁，又是秋满平湖。",
            "采莲人尽，寒色战菇蒲。",
            "旧信江南好景，一万里、轻觅莼鲈。",
            "谁知道，吴侬未识，蜀客已情孤。",
            "凭高，增怅望，湘云尽处，都是平芜。",
            "问故乡何日，重见吾庐。",
            "纵有荷纫芰制，终不似、菊短篱疏。",
            "归情远，三更雨梦，依旧绕庭梧。"
        ],
        "notes": "",
        "id": "be4f2ac07bc730c64baa3e9d23413c26"
    },
    {
        "author": "程垓",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "葺屋为舟，身便是、烟波钓客。",
            "况人间元似，泛家浮宅。",
            "秋晚雨声篷背稳，夜深月影窗棂白。",
            "□满船诗酒满船书，随意索。",
            "也不怕，云涛隔。",
            "也不怕，风帆侧。",
            "但独醒还睡，自歌还拍。",
            "卧后从教秋鳝舞，醉来一任乾坤窄。",
            "恐有时、撑向大江头，占风色。"
        ],
        "notes": "",
        "id": "5ebb4a5f337c483bc415fe3557f1483d"
    },
    {
        "author": "程垓",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "水远山明，秋容淡、不禁摇落。",
            "况正是、楼台高处，晚凉犹薄。",
            "月在衣裳风在袖，冰生枕簟香生幕。",
            "算四时、佳处是清秋，须行乐。",
            "东篱下，西窗角。",
            "寻旧菊，催新酌。",
            "笑广平何事，对秋萧索。",
            "摇叶声声深院宇，折荷寸寸闲池阁。",
            "待归来、闲把木犀花，重薰却。"
        ],
        "notes": "",
        "id": "f2b4520063eb7b6b7b9227b2d7368d7b"
    },
    {
        "author": "程垓",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "门掩垂杨，宝香度、翠帘重叠。",
            "春寒在，罗衣初试，素肌犹却。",
            "薄霭笼花天欲暮，小风送角声初咽。",
            "但独褰、幽幌悄无言，伤初别。",
            "衣上雨，眉间月。",
            "滴不尽，颦空切。",
            "羡栖梁归燕，入帘双蝶。",
            "愁绪多於花絮乱，柔肠过似丁香结。",
            "问甚时、重理锦囊书，从头说。"
        ],
        "notes": "",
        "id": "8cb5e96f7fffddfbfed288ca0fa24cb2"
    },
    {
        "author": "程垓",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "梅雨收黄，暑风依旧闲庭院。",
            "露荷轻颤。",
            "只有香浮面。",
            "挂起西窗，月澹无人见。",
            "幽情远。",
            "随钗低扇。",
            "好个凉方便。"
        ],
        "notes": "",
        "id": "7421a76a679274040d2d12bc9500d836"
    },
    {
        "author": "程垓",
        "dynasty": "宋",
        "type": "词",
        "rhythmic": "玉漏迟",
        "title": "",
        "preface": "",
        "paragraphs": [
            "一春浑不见，那堪又是，花飞时节。",
            "忍对危栏数曲，暮云千叠。",
            "门外星星柳眼，看还似、当时风月。",
            "愁万结。",
            "凭谁为我，殷勤低说。",
            "不是惯却春心，奈新燕传情，旧莺饶舌。",
            "冷篆馀香，莫放等闲消歇。",
            "纵使繁红褪尽，犹有、荼䕷堪折。",
            "魂梦切。",
            "如今不奈，飞来蝴蝶。"
        ],
        "notes": "",
        "id": "d8abbef3cc2bb5b2ec6c0daac4c1bce7"
    },
    {
        "author": "程垓",
        "dynasty": "宋",
        "type": "词",
        "rhythmic": "瑞鹧鸪",
        "title": "",
        "preface": "",
        "paragraphs": [
            "门前杨柳绿成阴。",
            "翠坞笼香径自深。",
            "迟日暖熏芳草眼，好风轻撼落花心。",
            "无多春恨莺难语，最晚朝眠蝶易寻。",
            "惟有狂醒不相贷，酿成憔悴到如今。"
        ],
        "notes": "",
        "id": "ab481a51078ad2213209a819a2f08fbb"
    },
    {
        "author": "程垓",
        "dynasty": "宋",
        "type": "词",
        "rhythmic": "瑞鹧鸪",
        "title": "",
        "preface": "",
        "paragraphs": [
            "东风冷落旧梅台。",
            "犹喜山花拂面开。",
            "绀色染衣春意静，水沈熏骨晚风来。",
            "柔条不学丁香结，矮树仍参茉莉栽。",
            "安得方盆载幽植，道人随处作香材。"
        ],
        "notes": "",
        "id": "1a59fdd9a8c3ecf544c8488047542035"
    },
    {
        "author": "程垓",
        "dynasty": "宋",
        "type": "词",
        "rhythmic": "瑶阶草",
        "title": "",
        "preface": "",
        "paragraphs": [
            "空山子规叫，月破黄昏冷。",
            "帘幕风轻，绿暗红又尽。",
            "自从别后，粉消香腻，一春成病。",
            "那堪昼闲日永。",
            "恨难整。",
            "起来无语，绿萍破处池光净。",
            "闷理残妆，照花独自怜瘦影。",
            "睡来又怕，饮来越醉，醒来却闷。",
            "看谁似我孤令。"
        ],
        "notes": "",
        "id": "077e258336d4944fac1554848969b6cc"
    },
    {
        "author": "程垓",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "兰帷夜色高，绣被春寒拥。",
            "何事玉楼人，屡踏杨花梦。",
            "分明相见陈，不道幽情重。",
            "乞个好因缘，莫待来生种。"
        ],
        "notes": "",
        "id": "3ea67ada902017c9d384872436dd897b"
    },
    {
        "author": "程垓",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "长记别郎时，月淡梅花影。",
            "梅影又横窗，不见江南信。",
            "无心换夕香，有分怜朝镜。",
            "不怕瘦棱棱，只怕梅开尽。"
        ],
        "notes": "",
        "id": "31a9b945fa2d78088a5b114804dd4089"
    },
    {
        "author": "程垓",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "溪光曲曲村，花影重重树。",
            "风物小桃源，春事还如许。",
            "情知送客来，又作寻芳去。",
            "可惜一春诗，总为闲愁赋。"
        ],
        "notes": "",
        "id": "d467bf47d7cd084431297e887eb15782"
    },
    {
        "author": "程垓",
        "dynasty": "宋",
        "type": "词",
        "rhythmic": "眼儿媚",
        "title": "",
        "preface": "",
        "paragraphs": [
            "一枝烟雨瘦东墙。",
            "真个断人肠。",
            "不为天寒日暮，谁怜水远山长。",
            "相思月底，相思竹外，犹自禁当。",
            "只恐玉楼贪梦，输他一夜清香。"
        ],
        "notes": "",
        "id": "e1fd6fe8966e1ce2eed687477d9fa4e5"
    },
    {
        "author": "程垓",
        "dynasty": "宋",
        "type": "词",
        "rhythmic": "破阵子",
        "title": "",
        "preface": "",
        "paragraphs": [
            "小小红泥院宇，深深翠色屏帷。",
            "簇定熏炉酥酒软，门外东风寒不知。",
            "恰疑三月时。",
            "钗影半欹绿子，歌声轻度红儿。",
            "醉里不愁更漏断，更要梅花看几枝。",
            "起来霜月低。"
        ],
        "notes": "",
        "id": "6d40747946091654eef948d8e40b9328"
    },
    {
        "author": "程垓",
        "dynasty": "宋",
        "type": "词",
        "rhythmic": "碧牡丹",
        "title": "",
        "preface": "",
        "paragraphs": [
            "睡起情无著。",
            "晓雨尽，春寒弱。",
            "酒盏飘零，几日顿疏行乐。",
            "试数花枝，问此情何若。",
            "为谁开，为谁落。",
            "正愁却。",
            "不是花情薄。",
            "花元笑人萧索。",
            "旧观千红，至今冷梦难托。",
            "燕麦春风，更几人惊觉。",
            "对花羞，为花恶。"
        ],
        "notes": "",
        "id": "2e8c1992435720735a4d6f6923f0138d"
    },
    {
        "author": "程垓",
        "dynasty": "宋",
        "type": "词",
        "rhythmic": "祝英台・祝英台近",
        "title": "",
        "preface": "",
        "paragraphs": [
            "坠红轻，浓绿润，深院又春晚。",
            "睡起厌厌，无语小妆懒。",
            "可堪三月风光，五更魂梦，又都被、杜鹃催攒。",
            "怎消遣。",
            "人道愁与春归，春归愁未断。",
            "闲倚银屏，羞怕泪痕满。",
            "断肠沈水重熏，瑶琴闲理，奈依旧、夜寒人远。"
        ],
        "notes": "",
        "id": "76eeb4fd7ccdeb47f561f77bda57c4df"
    },
    {
        "author": "程垓",
        "dynasty": "宋",
        "type": "词",
        "rhythmic": "红娘子・连理枝",
        "title": "",
        "preface": "",
        "paragraphs": [
            "小小闲窗底。",
            "曲曲深屏里。",
            "一枕新凉，半床明月，留人欢意。",
            "奈梅花引里唤人行，苦随他无计。",
            "几点清觞泪。",
            "数曲乌丝纸。",
            "见少离多，心长分短，如何得是。",
            "到如今、留下许都愁，枉教人憔悴。"
        ],
        "notes": "",
        "id": "fafc13770768f7b73eb11d5f962d937e"
    },
    {
        "author": "程垓",
        "dynasty": "宋",
        "type": "词",
        "rhythmic": "芭蕉雨",
        "title": "",
        "preface": "",
        "paragraphs": [
            "雨过凉生藕叶。",
            "晚庭消尽暑，浑无热。",
            "枕簟不胜香滑。",
            "争奈宝帐情生，金尊意惬。",
            "玉人何处梦蝶。",
            "思一见冰雪。",
            "须写个贴儿、丁宁说。",
            "试问道、肯来麽，今夜小院无人，重楼有月。"
        ],
        "notes": "",
        "id": "e84eefb43a0b309507636f0588c463dc"
    },
    {
        "author": "程垓",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "扶犁野老田东睡。",
            "插花山女田西醉。",
            "醉眼眩东西。",
            "看看桃满溪。",
            "耕桑山下足。",
            "纨绮人间俗。",
            "莫管旧东风。",
            "从教吹软红。"
        ],
        "notes": "",
        "id": "f30a7eb3ec10c8dfa305c3f741a0da1b"
    },
    {
        "author": "程垓",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "晓烟笼日浮山翠。",
            "春风著水回川媚。",
            "远近碧重重。",
            "人家山色中。",
            "野花香自度。",
            "似识幽人处。",
            "安得著三间。",
            "与山终日闲。"
        ],
        "notes": "",
        "id": "68f5115eaa8e7df12a0afdbcffde3576"
    },
    {
        "author": "程垓",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "客窗曾剪灯花弄。",
            "谁教来去如春梦。",
            "冷落旧梅台。",
            "小桃相次开。",
            "人间春易老。",
            "只有山中好。",
            "闲却槿花篱。",
            "莫教溪外知。"
        ],
        "notes": "",
        "id": "27d0bdd279651527c03c161dfbd5ea2a"
    },
    {
        "author": "程垓",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "浅寒带暝和烟下。",
            "轻阴挟雨随风洒。",
            "翠幕护重帘。",
            "篆香销半奁。",
            "平生风雨夜。",
            "怕近芭蕉下。",
            "今夕定愁多。",
            "萧萧声奈何。"
        ],
        "notes": "",
        "id": "a25c14fb4e061b7e7100639f51c92a89"
    },
    {
        "author": "程垓",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "去年恰好双星节。",
            "鹊桥未渡人离别。",
            "不恨障云生。",
            "恨他真个行。",
            "天涯消息近。",
            "不见乘鸾影。",
            "楼外鹧鸪声。",
            "几回和梦惊。"
        ],
        "notes": "",
        "id": "779e8e18e2f8fc37875bfb239c0df5fd"
    },
    {
        "author": "程垓",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "东风有意留人住。",
            "熏风无意催人去。",
            "去住两茫然。",
            "相逢成短缘。",
            "平生花柳笑。",
            "过后关心少。",
            "今日奈情何。",
            "为伊饶恨多。"
        ],
        "notes": "",
        "id": "efeb203071633870b055284b825089a6"
    },
    {
        "author": "程垓",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "暑庭消尽风鸣树。",
            "树鸣风尽消庭暑。",
            "横枕一声莺。",
            "莺声一枕横。",
            "扇纨低粉面。",
            "面粉低纨扇。",
            "凉月淡侵床。",
            "床侵淡月凉。"
        ],
        "notes": "",
        "id": "0d3c194a5c26ceddeaf8dfd586c4156a"
    },
    {
        "author": "程垓",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "小窗荫绿清无暑。",
            "篆香终日萦兰炷。",
            "冰簟涨寒涛。",
            "清风一枕高。",
            "有日团扇却。",
            "门掩庭花落。",
            "少待月侵床。",
            "教他魂梦凉。"
        ],
        "notes": "",
        "id": "2659f24397d45fe6a1d893f2b335df36"
    },
    {
        "author": "程垓",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "夜来花底莺饶舌。",
            "把人心事分明说。",
            "许大好因缘。",
            "只成容易传。",
            "春阑无好计。",
            "唯有归来是。",
            "从此玉台前。",
            "晓妆休太妍。"
        ],
        "notes": "",
        "id": "b4e94cfe69e457a8904a26635d071c91"
    },
    {
        "author": "程垓",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "罗衫乍试寒犹怯。",
            "妒花风雨连三月。",
            "灯冷闭门时。",
            "有愁谁得知。",
            "此情真个苦。",
            "只为当时语。",
            "莫道絮沾泥。",
            "絮飞魂亦飞。"
        ],
        "notes": "",
        "id": "b596acc7a02a0949cf2a97643c9d8b64"
    },
    {
        "author": "程垓",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "山头翠树调莺舌。",
            "山腰野菜飞黄蝶。",
            "来为等闲休。",
            "去成多少愁。",
            "小庭花木改。",
            "犹有啼痕在。",
            "别后不曾看。",
            "怕花和泪残。"
        ],
        "notes": "",
        "id": "4287cf546e7ddb21c4173a75e254cf6f"
    },
    {
        "author": "程垓",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "平芜冉冉连云绿。",
            "斜阳衬雨明溪足。",
            "小鸭睡晴沙。",
            "翠烘三两花。",
            "春光闲婉娩。",
            "尽日无人见。",
            "试著小屏山。",
            "图归云际看。"
        ],
        "notes": "",
        "id": "c1373338234d3fabdb01a4e99855b620"
    },
    {
        "author": "程垓",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "画桥拍拍春江绿。",
            "行人正在春江曲。",
            "花润接平川。",
            "有人花底眠。",
            "东风元自好。",
            "只怕催花老。",
            "安得万垂杨。",
            "系教春日长。"
        ],
        "notes": "",
        "id": "6ed23b3b20f87bf5a9cd9b2a875a8856"
    },
    {
        "author": "程垓",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "春回绿野烟光薄。",
            "低花矮柳田家乐。",
            "陇麦又青青。",
            "喧蜂闲趁人。",
            "野翁忘近远。",
            "怪识刘郎面。",
            "断却小桥溪。",
            "怕人溪外知。"
        ],
        "notes": "",
        "id": "f80d831d86f0be6af3a467b68aee5c3c"
    },
    {
        "author": "程垓",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "和风暖日西郊路。",
            "游人又踏青山去。",
            "何处碧云衫。",
            "映溪才两三。",
            "疏松分翠黛。",
            "故作羞春态。",
            "回首杏烟消。",
            "月明归渡桥。"
        ],
        "notes": "",
        "id": "6a7c2ad811293b187fe00f64da930c92"
    },
    {
        "author": "程垓",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "老来风味，是事都无可。",
            "只爱小书舟，剩围着、琅玕几个。",
            "呼风约月，随分乐生涯，不羡富，不忧贫，不怕乌蟾堕。",
            "三杯径醉，转觉乾坤大。",
            "醉后百篇诗，尽从他、龙吟鹤和。",
            "升沈万事，还与本来天，青云上，白云间，一任安排我。"
        ],
        "notes": "",
        "id": "26556cfadd3b04464aebd701c7e70bf0"
    },
    {
        "author": "程垓",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "轻红短白东城路。",
            "忆得分襟处。",
            "柳丝无赖舞春柔。",
            "不系离人、只解系离愁。",
            "如今花谢春将老。",
            "柳下无人到。",
            "月明门外子规啼。",
            "唤得人愁、争似唤人归。"
        ],
        "notes": "",
        "id": "1b2e2d98451ee5a62500c7ba4f2cc5c8"
    },
    {
        "author": "程垓",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "晴日溪山春可数。",
            "水绕池塘，知有人家住。",
            "寻日寻花花不语。",
            "旧时春恨还如许。",
            "苦恨东风无意绪。",
            "只解催花，不解催人去。",
            "日晚荒烟迷古戍。",
            "断魂正在梅花浦。"
        ],
        "notes": "",
        "id": "7ba0a989f3def0b14cca05c2e9740338"
    },
    {
        "author": "程垓",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "小院秋光浓欲滴。",
            "独自钩帘，细数归鸿翼。",
            "鸿断天高无处觅。",
            "矮窗催暝蛩催织。",
            "凉月去人才数尺。",
            "断发萧骚，醉傍西风立。",
            "愁眼望天收不得。",
            "露华衣上三更湿。"
        ],
        "notes": "",
        "id": "602af0b57484e6ac248e6cd8716392b2"
    },
    {
        "author": "程垓",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "小院菊残烟雨细。",
            "天气凄凉，恼得人憔悴。",
            "被暖橙香羞早起。",
            "玉钗一任慵云坠。",
            "楼上珠帘钩也未。",
            "数尺遥山，供尽伤高意。",
            "伫立不禁残酒味。",
            "绣罗依旧和香睡。"
        ],
        "notes": "",
        "id": "39744e0dbf8eaf5c7d997a6a152eddf7"
    },
    {
        "author": "程垓",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "楼角吹花烟月堕。",
            "的皪韶研，又向梅心破。",
            "钗上采旛看一个。",
            "赏心已觉春生坐。",
            "莫恨年华风雨过。",
            "人日嬉游，次第连灯火。",
            "翠幄高张金盏大。",
            "已拼醉袖随香亸。"
        ],
        "notes": "",
        "id": "34349843e8683a5644bc4c8e89d0cd42"
    },
    {
        "author": "程垓",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "画阁红炉屏四向。",
            "梅拥寒香，次第侵帷帐。",
            "烛影半低花影幌。",
            "修眉正在花枝傍。",
            "殢粉偎香羞一饷。",
            "未识春风，已觉春情荡。",
            "醉里不知霜月上。",
            "归来已踏梅花浪。"
        ],
        "notes": "",
        "id": "5c9b3c467db60c4f86da061a7d97ce57"
    },
    {
        "author": "程垓",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "翠幕成阴帘拂地。",
            "池馆无人，四面生凉意。",
            "荷气竹香俱细细。",
            "分明著莫清风袂。",
            "玉枕如冰笙似水。",
            "才亸横钗，早被莺呼起。",
            "今夜月明人未睡。",
            "只消三四分来醉。"
        ],
        "notes": "",
        "id": "fdba14ce30ffce7ee95b31ed06acae65"
    },
    {
        "author": "程垓",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "晴带溪光春自媚。",
            "绕翠萦青，来约东风醉。",
            "云补断山疏复缀。",
            "雨回绿野清还丽。",
            "拄杖不妨舒客意。",
            "临水人家，问有花开未。",
            "江左风流今有几。",
            "逢春不要人憔悴。"
        ],
        "notes": "",
        "id": "f1519073573eb60a214caa5b594b4fbd"
    },
    {
        "author": "程垓",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "寒意勒花春未足。",
            "只有东风，不管春拘束。",
            "杨柳满城吹又绿。",
            "可人青眼还相属。",
            "小叶星星眠未熟。",
            "看尽行人，唱彻《阳关曲》。",
            "心事一春何计续。",
            "芳条未展眉先蹙。"
        ],
        "notes": "",
        "id": "b40883ea92802d3ae204e9d061213d24"
    },
    {
        "author": "程垓",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "满路梅英飞雪粉。",
            "临水人家，先得春光嫩。",
            "楼底杏花楼外影。",
            "墙东柳线墙西恨。",
            "撷翠揉红何处问。",
            "暖入眉峰，已作伤春困。",
            "归路月痕弯一寸。",
            "芳心只为东风损。"
        ],
        "notes": "",
        "id": "35811a2c2ca10da0334fe25741868650"
    },
    {
        "author": "程垓",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "日下船篷人未起。",
            "一个燕儿，说尽伤春意。",
            "江上残花能有几。",
            "风催雨促成容易。",
            "湖海客心千万里。",
            "著力东风，推得人行未。",
            "相次桃花三月水。",
            "菱歌谁伴西湖醉。"
        ],
        "notes": "",
        "id": "3872654944ed682639600628f18dea98"
    },
    {
        "author": "程垓",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "□□□□□□，□□□□□□。",
            "□□□□□□□。",
            "□□□□□□。",
            "汲井漫随兰炷，心情半怯罗衣。",
            "粉香消尽无人觑，只门外、子规啼。"
        ],
        "notes": "",
        "id": "90d5103adb4f552c8c635520104d6a2c"
    },
    {
        "author": "程垓",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "众绿初围夏荫，老红犹驻春妆。",
            "画帘燕子日偏长。",
            "静看新雏来往。",
            "□□□□□□，□□□□□□。",
            "□□□□□□□。",
            "□□□□□□。"
        ],
        "notes": "",
        "id": "1f28f18533f3c8edbd558b7aff58219d"
    },
    {
        "author": "程垓",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "浓睡醒。",
            "惊对一帘秋影。",
            "桐叶乍零风不定。",
            "半窗疏雨影。",
            "愁与年光不尽。",
            "老入星星双鬓。",
            "只拟上楼寻远信。",
            "雁遥烟水暝。"
        ],
        "notes": "",
        "id": "0783bfe7fa0e24df2aa1dbe5d82fd3ba"
    },
    {
        "author": "程垓",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "风阵阵。",
            "吹落杨花无定。",
            "酒病厌厌三月尽。",
            "花檀红自隐。",
            "新绿轩窗清润。",
            "月影又移墙影。",
            "手拈青梅无处问。",
            "一春长闷损。"
        ],
        "notes": "",
        "id": "489f5040f0d7b9c6bcee18f7ff10ec02"
    },
    {
        "author": "程垓",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "春夜雨。",
            "催润柳塘花坞。",
            "小院深深门几许。",
            "画帘香一缕。",
            "独立晚庭凝伫。",
            "细把花枝闲数。",
            "燕子不来天欲暮。",
            "说愁无处所。"
        ],
        "notes": "",
        "id": "d845cc0912c67c55863d6a321e1b54ef"
    },
    {
        "author": "程垓",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "花半湿。",
            "一霎晚云笼密。",
            "天气未佳风又急。",
            "小庭愁独立。",
            "酒病起来无力。",
            "懊恼篆烟锁碧。",
            "一饷春情无处觅。",
            "小屏山数尺。"
        ],
        "notes": "",
        "id": "0cfeacbb3809458195ea87741b3c0634"
    },
    {
        "author": "程垓",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "乌帽侧。",
            "行遍杏花春色。",
            "野意青青分陇麦。",
            "人家烟水隔。",
            "春事莫催行客。",
            "弹指青梅堪摘。",
            "醉倚暮天江拍拍。",
            "雨晴沙路白。"
        ],
        "notes": "",
        "id": "f81056a4f3c2218893800373a96363aa"
    },
    {
        "author": "程垓",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "花簇簇。",
            "触眼万条垂玉。",
            "小院春深窗锁绿。",
            "水沈风断续。",
            "明月又侵楼曲。",
            "羞向枕囊拘束。",
            "只待夜深清影足。",
            "醉来花底宿。"
        ],
        "notes": "",
        "id": "a5f3423bb7b93c7e52ed2a3125fc077d"
    },
    {
        "author": "程垓",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "春悄悄。",
            "红到一枝先巧。",
            "酒入半腮微带卯。",
            "粉寒香未饱。",
            "芳意枝头偏闹。",
            "困尽蜂须莺爪。",
            "拟倩玉纤和露拗。",
            "情多愁易搅。"
        ],
        "notes": "",
        "id": "cb3917b8ce20516d2de425f94628c443"
    },
    {
        "author": "程垓",
        "dynasty": "宋",
        "type": "词",
        "rhythmic": "酷相思",
        "title": "",
        "preface": "",
        "paragraphs": [
            "月挂霜林寒欲坠。",
            "正门外、催人起。",
            "奈离别、如今真个是。",
            "欲住也、留无计。",
            "欲去也、来无计。",
            "马上离魂衣上泪。",
            "各自个、供憔悴。",
            "问江路梅花开也未。",
            "春到也、须频寄。",
            "人到也、须频寄。"
        ],
        "notes": "",
        "id": "1eb90b2129aa61f8b36e98929bc16a27"
    },
    {
        "author": "程垓",
        "dynasty": "宋",
        "type": "词",
        "rhythmic": "醉落魄・一斛珠",
        "title": "",
        "preface": "",
        "paragraphs": [
            "晚凉时节。",
            "翠梧风定蝉声歇。",
            "有人睡起香浮颊。",
            "倚著阑干，笑拣青荷叶。",
            "如今往事愁难说。",
            "曲池依旧闲风月。",
            "田田翠盖香罗叠。",
            "留得露痕，都是泪珠结。"
        ],
        "notes": "",
        "id": "9851169797217deff3cf30ee727bdbd8"
    },
    {
        "author": "程垓",
        "dynasty": "宋",
        "type": "词",
        "rhythmic": "醉落魄・一斛珠",
        "title": "",
        "preface": "",
        "paragraphs": [
            "风催雨促。",
            "今番不似前欢足。",
            "早来最苦离情毒。",
            "唱我新词，掩著面儿哭。",
            "临行只怕人行远。",
            "殷勤更写多情曲。",
            "相逢已是腰如束。",
            "从此知他，还减几分玉。"
        ],
        "notes": "",
        "id": "8f376a05f32048d0dd39e409edb32607"
    },
    {
        "author": "程垓",
        "dynasty": "宋",
        "type": "词",
        "rhythmic": "醉落魄・一斛珠",
        "title": "",
        "preface": "",
        "paragraphs": [
            "夏围初结。",
            "绿深深处红千叠。",
            "杜鹃过尽芳菲歇。",
            "只道无春，满意春犹惬。",
            "折来一点如猩血。",
            "透明冠子轻盈贴。",
            "芳心蹙破情尤切。",
            "不管花残，犹自拣双叶。"
        ],
        "notes": "",
        "id": "d522888d2d957a1369e3c1d564352151"
    },
    {
        "author": "程垓",
        "dynasty": "宋",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "风敲窗。",
            "雨敲窗。",
            "窗外芭蕉云作幢。",
            "声声愁对床。",
            "剔银缸。",
            "点银缸。",
            "梦采芙蓉隔一江。",
            "几时蝴蝶双。"
        ],
        "notes": "",
        "id": "d740cc400293724b22c1fd067047449a"
    },
    {
        "author": "程垓",
        "dynasty": "宋",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "酒孤斟。",
            "客孤吟。",
            "戏马台荒露草深。",
            "英雄何处寻。",
            "爱登临。",
            "莫登临。",
            "定是愁来关客心。",
            "暮天烟水沈。"
        ],
        "notes": "",
        "id": "cb2c43d0f5e8fc0c0a0ab1432c2215b1"
    },
    {
        "author": "程垓",
        "dynasty": "宋",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "对重阳。",
            "感重阳。",
            "身在西风天一方。",
            "年年人断肠。",
            "景凄凉。",
            "客凄凉。",
            "纵有黄花祗异乡。",
            "晚云连梦长。"
        ],
        "notes": "",
        "id": "99f03af95fb56c4334d1a51757157dae"
    },
    {
        "author": "程垓",
        "dynasty": "宋",
        "type": "词",
        "rhythmic": "雨中花令",
        "title": "",
        "preface": "",
        "paragraphs": [
            "卷地芳草都过了。",
            "花不语、对人含笑。",
            "花与人期，人怜花病，瘦似人多少。",
            "闻道重门深悄悄。",
            "愁不尽、露啼烟袅。",
            "断得相思，除非明月，不把花枝照。"
        ],
        "notes": "",
        "id": "f541c6b397455336e0ecaf23b49769ab"
    },
    {
        "author": "程垓",
        "dynasty": "宋",
        "type": "词",
        "rhythmic": "雨中花令",
        "title": "",
        "preface": "",
        "paragraphs": [
            "旧日爱花心未了。",
            "紧消得、花时一笑。",
            "几日春寒，连宵雨闷，不道幽欢少。",
            "记得去年深院悄。",
            "□梁畔，一枝香袅。",
            "说与西楼，后来明月，莫把菱花照。"
        ],
        "notes": "",
        "id": "2f8718ea45f725127694000d69d761d8"
    },
    {
        "author": "程垓",
        "dynasty": "宋",
        "type": "词",
        "rhythmic": "雨中花令",
        "title": "",
        "preface": "",
        "paragraphs": [
            "闻说海棠开尽了。",
            "怎生得、夜来一笑。",
            "颦绿枝头，落红点里，问有愁多少。",
            "小园闭门春悄悄。",
            "禁不得、瘦腰如袅。",
            "豆蔻浓时，酴醿香处，试把菱花照。"
        ],
        "notes": "",
        "id": "e21be431e57a95964d5cff4af934d275"
    },
    {
        "author": "程垓",
        "dynasty": "宋",
        "type": "词",
        "rhythmic": "雪狮儿",
        "title": "",
        "preface": "",
        "paragraphs": [
            "断云低晚，轻烟带暝，风惊罗幕。",
            "数点梅花，香倚雪窗摇落。",
            "红炉对谑。",
            "正酒面、琼稣初削。",
            "云屏暖，不知门外，月寒风恶。",
            "迤逦慵云半掠。",
            "笑盈盈、闲弄宝筝弦索。",
            "暖极生春，已向横波先觉。",
            "花娇柳弱。",
            "渐倚醉、要人搂著。",
            "低告托。",
            "早把被香熏却。"
        ],
        "notes": "",
        "id": "ba94ae1dc14f14e5124a8eef8f6453c7"
    },
    {
        "author": "程垓",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "玉清冰样洁。",
            "几夜相思切。",
            "谁料浓云遮拥，同心带、甚时结。",
            "匆匆休惜别。",
            "还有来时节。",
            "记取江阴归路，须共踏、夜深月。"
        ],
        "notes": "",
        "id": "1df603429d58565ea3997ad8736bb235"
    },
    {
        "author": "程垓",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "几夜锁窗揭。",
            "素蟾光似雪。",
            "恰恨照人欹枕，纱橱爽、簟纹滑。",
            "迤逦篆香裛。",
            "好坏谁共说。",
            "若是知人风味，来分取、半床月。"
        ],
        "notes": "",
        "id": "c9eea770796f27ecb6b1142e06c4ee54"
    },
    {
        "author": "程垓",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "宝林岩畔凌云路。",
            "记藉草、寻梅去。",
            "咏绿书红知几度。",
            "行云归后，碧云遮断，寂寞人何处。",
            "一声长笛江天暮。",
            "别后谁吟倚楼句。",
            "匀面照溪心已许。",
            "欲凭锦字，写人愁去，生怕梨花雨。"
        ],
        "notes": "",
        "id": "3c8728fed0825f6b3fcdacdfa7a4ea8b"
    },
    {
        "author": "程垓",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "角声吹月，风声落枕，梦与柔肠俱断。",
            "谁教当日太情浓，颺不下、新愁一段。",
            "黄花开了，梅花开未，曾约那时相见。",
            "莫教容易负幽期，怕真个、孤他泪眼。"
        ],
        "notes": "",
        "id": "e772d9637099ecc501501dc989424f72"
    },
    {
        "author": "程垓",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "泪湿芙蓉城上花。",
            "片飞何事苦参差。",
            "锁深不奈莺无语，巢稳争如燕有家。",
            "情未老，鬓先华。",
            "可怜各自淡生涯。",
            "桃花不解知人意，犹自沾泥也学他。"
        ],
        "notes": "",
        "id": "fd36b3e85db108deb9c189839f2347b2"
    },
    {
        "author": "程垓",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "木落江空又一秋。",
            "天寒几日不登楼。",
            "红绡帐里橙犹在，青琐窗深菊未收。",
            "新画阁，小书舟。",
            "篆烟熏得晚香留。",
            "只因贪伴开炉酒，恼得红儿一夜讴。"
        ],
        "notes": "",
        "id": "8033c2106c36600af3a2402092a75235"
    },
    {
        "author": "程垓",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "昨夜思量直到明。",
            "拂明心绪更愁人。",
            "风披露叶高低怨，冷雨寒烟各自轻。",
            "休赖酒，莫求神。",
            "为谁教尔许多情。",
            "如今早被思量损，好更当时做弄成。"
        ],
        "notes": "",
        "id": "b6c6ad0a1fe51ba10e91e9a90bd31c62"
    }
]