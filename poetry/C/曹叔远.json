[
    {
        "author": "曹叔远",
        "dynasty": "宋",
        "type": "诗",
        "rhythmic": "",
        "title": "题锦浪亭",
        "preface": "",
        "paragraphs": [
            "泸江东山山更奇，骑鲸飞仙归未归。",
            "桃花千树烂春昼，莫作韩子荒唐讥。"
        ],
        "notes": "",
        "id": "885ba025f5ca0cf1e92e7336623477e2"
    },
    {
        "author": "曹叔远",
        "dynasty": "宋",
        "type": "诗",
        "rhythmic": "",
        "title": "通玄洞",
        "preface": "",
        "paragraphs": [
            "遨游倦听水声潺，却爱灵岩引憇间。",
            "树拥倒晖穿嶂曲，风牵斜雨洒藤弯。",
            "半袈裟里须弥现，隙滹阿中法界宽。",
            "为纳千僧浑不见，欲于此地扣禅关。"
        ],
        "notes": "",
        "id": "7de9e47d8be46296efaa395b864cc3ea"
    }
]