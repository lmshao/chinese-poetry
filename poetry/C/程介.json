[
    {
        "author": "程介",
        "dynasty": "宋",
        "type": "诗",
        "rhythmic": "",
        "title": "竹溪为旌城汪伯溱赋",
        "preface": "",
        "paragraphs": [
            "先生溪上种修竹，呼吸溪光餐竹绿。",
            "自应不同此君医，冰雪之胸元不俗。",
            "我欲相从竹溪中，已办青蓑黄篾篷。",
            "卧听肃肃摇清风，一洗满怀尘土空。",
            "祇愁一夕风雷起，变化飞龙葛陂水。",
            "凌云去去固无心，莫忘溪头舞烟雨。"
        ],
        "notes": "",
        "id": "c4621bfc099f903608cbaecbaa130021"
    }
]