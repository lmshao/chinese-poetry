[
    {
        "author": "程少逸",
        "dynasty": "宋",
        "type": "诗",
        "rhythmic": "",
        "title": "月珠寺明月楼  其一",
        "preface": "",
        "paragraphs": [
            "秀爽盘空翠不收，阴晴俱好更宜秋。",
            "沧江也爱楼头月，故抱青山月样流。"
        ],
        "notes": "",
        "id": "ca861785c01ee651679e926f03051abe"
    },
    {
        "author": "程少逸",
        "dynasty": "宋",
        "type": "诗",
        "rhythmic": "",
        "title": "月珠寺明月楼  其二",
        "preface": "",
        "paragraphs": [
            "楼面环开紫翠屏，峨眉瓦屋共前楹。",
            "莫嫌鸥鹭时来去，正要微云滓太清。"
        ],
        "notes": "",
        "id": "3f6794c6d83fbdd7cef52ddd6c08f15a"
    },
    {
        "author": "程少逸",
        "dynasty": "宋",
        "type": "诗",
        "rhythmic": "",
        "title": "月珠寺明月楼  其三",
        "preface": "",
        "paragraphs": [
            "江上群峰泼黛浓，水村烟渚夕阳红。",
            "一声啼鸟催耕去，何处龙归急雨中。"
        ],
        "notes": "",
        "id": "d1207ab4b28f75cb0da69e4a45725a35"
    },
    {
        "author": "程少逸",
        "dynasty": "宋",
        "type": "诗",
        "rhythmic": "",
        "title": "月珠寺明月楼  其四",
        "preface": "",
        "paragraphs": [
            "云坼崖分邃景藏，更烦清樾护幽芳。",
            "林深草木四时润，日薄窗櫺多半凉。",
            "睡过午阴茶乳白，醉余霜桧藓花苍。",
            "两旬来结僧房夏，赢得他年戒腊长。"
        ],
        "notes": "",
        "id": "6c8b5a3c174fa3ecc55f27f6887b3095"
    },
    {
        "author": "程少逸",
        "dynasty": "宋",
        "type": "诗",
        "rhythmic": "",
        "title": "月珠寺明月楼  其五",
        "preface": "",
        "paragraphs": [
            "风菜差差午暑清，眼明茶碗打花轻。",
            "蒲团小歇谁惊起，簌簌楠花落雨声。"
        ],
        "notes": "",
        "id": "d15af91385167bc054f1150b5ea6837a"
    },
    {
        "author": "程少逸",
        "dynasty": "宋",
        "type": "诗",
        "rhythmic": "",
        "title": "月珠寺明月楼  其六",
        "preface": "",
        "paragraphs": [
            "饮罢茶瓯未有言，各归窗底默参禅。",
            "僧房睡息齁齁起，倒著绳床我亦眠。"
        ],
        "notes": "",
        "id": "0a94af6b11419fb487d8c663bfa4db03"
    },
    {
        "author": "程少逸",
        "dynasty": "宋",
        "type": "诗",
        "rhythmic": "",
        "title": "月珠寺明月楼  其七",
        "preface": "",
        "paragraphs": [
            "秀壑阴崖列翠微，光风瑶草日晖晖。",
            "林深不放棋声出，怕触归云作雨飞。"
        ],
        "notes": "",
        "id": "9927edfd70583c295628f56b76364cbd"
    }
]