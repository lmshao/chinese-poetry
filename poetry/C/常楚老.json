[
    {
        "author": "常楚老",
        "dynasty": "唐",
        "type": "诗",
        "rhythmic": "",
        "title": "祖龙行",
        "preface": "",
        "paragraphs": [
            "黑云兵气射天裂，壮士朝眠梦冤结。",
            "祖龙一夜死沙丘，胡亥空随鲍鱼辙。",
            "腐肉偷生三千里，伪书先赐扶苏死。",
            "墓接骊山土未干，瑞光已向芒砀起。",
            "陈胜城中鼓三下，秦家天地如崩瓦。",
            "龙蛇撩乱入咸阳，少帝空随汉家马。"
        ],
        "notes": "",
        "id": "0efe4e37b9ffc2c49ad185357d7474f3"
    },
    {
        "author": "常楚老",
        "dynasty": "唐",
        "type": "诗",
        "rhythmic": "",
        "title": "江上蚊子",
        "preface": "",
        "paragraphs": [
            "飘摇挟翅亚红腹，江边夜起如雷哭。",
            "请问贪婪一点心，臭腐填腹几多足。",
            "越女如花住江曲，嫦娥夜夜凝双睩。",
            "怕君撩乱锦窗中，十轴轻绡围夜玉。"
        ],
        "notes": "",
        "id": "a0fc22ccbcf1fd7677f8fd6a5cbf2dca"
    },
    {
        "author": "常楚老",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "一从黄帝葬桥山，碧落千门锁元气。"
        ],
        "notes": "",
        "id": "a5486eb4a558812726414d9afb79694d"
    }
]