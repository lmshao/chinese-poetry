[
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "九锁步虚词 第一天关锁",
        "preface": "",
        "paragraphs": [
            "仙人十二楼，缈缈垂重镮。",
            "志士悯幽阻，鬰观何繇攀。",
            "栖真历几尘，洞户方孱颜。",
            "一锁度灵钥，九虎开天关。"
        ],
        "notes": "",
        "id": "2fc9aaa5f0562afdedc3717a7f49c40f"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "九锁步虚词 第二藏云锁",
        "preface": "",
        "paragraphs": [
            "圆象默交感，序气翔氛氲。",
            "飙欻偃华盖，贯络百宝熏。",
            "八景非真遥，款扣虚皇君。",
            "二锁度灵钥，松风卷藏云。"
        ],
        "notes": "",
        "id": "8552dfd0243f46f728e229b12e11372f"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "九锁步虚词 第三飞鸾锁",
        "preface": "",
        "paragraphs": [
            "琅轩列朱房，风露峨高寒。",
            "森罗九宫道，隠约八卦坛。",
            "春酣酌金浆，彻视挥外丹。",
            "三锁度灵钥，悠悠控飞鸾。"
        ],
        "notes": "",
        "id": "1ff39bb73d2a2582a936f744ef077e3f"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "九锁步虚词 第四凌虚锁",
        "preface": "",
        "paragraphs": [
            "太虚本非有，团块何迂疎。",
            "一旬更五日，风乎驶轩如。",
            "神驭两腋轻，绛霞理襟裾。",
            "四锁度灵钥，八表当凌虚。"
        ],
        "notes": "",
        "id": "68037785e4bb57f53a448bd68ebbf41a"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "九锁步虚词 第五通真锁",
        "preface": "",
        "paragraphs": [
            "神气化虚晃，太上尊玉宸。",
            "炼此沈下质，感彼元上春。",
            "灵液反流用，偃息昆阆津。",
            "五锁度灵钥，滞散潜通真。"
        ],
        "notes": "",
        "id": "14f77a51dcdd8bdcc7803a6e4ca30d0f"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "九锁步虚词 第六龙吟锁",
        "preface": "",
        "paragraphs": [
            "崿嶂洞阴窅，嶕峣鬰千寻。",
            "中有不测渊，蜿蜒伏萧森。",
            "作霈待时举，妙化通天心。",
            "六锁度灵钥，综御归龙吟。"
        ],
        "notes": "",
        "id": "ecde273ffaa75406e775294dacbf6ea1"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "九锁步虚词 第七洞微锁",
        "preface": "",
        "paragraphs": [
            "嘉遁仰灵范，世道何缰鞿。",
            "长生昔对面，皇皇昧玄机。",
            "沆瀣不足吞，正一知所归。",
            "七锁度灵钥，进力行洞微。"
        ],
        "notes": "",
        "id": "1b4db555749500c0b25e056e634fcce4"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "九锁步虚词 第八云璈锁",
        "preface": "",
        "paragraphs": [
            "荦确玉峰矗，真朋夐遨游。",
            "洗耳发清响，蹑𫏋玱鸾高。",
            "飞泉落松杪，节奏风萧骚。",
            "八锁度灵钥，铿铿引云璈。"
        ],
        "notes": "",
        "id": "d3d940001572e0bbc08ce6e3b0bdfa7b"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "九锁步虚词 第九朝元锁",
        "preface": "",
        "paragraphs": [
            "矫首太霞真，飞忱紫微垣。",
            "委蜕速霞举，脱洒人命门。",
            "羽葆交芝云，琳琅飙神旛。",
            "九锁度灵钥，五气身朝元。"
        ],
        "notes": "",
        "id": "84ccd298f1fe1ff3472d5d5efccfa5de"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "游大涤假宿鸣玉馆偶成",
        "preface": "",
        "paragraphs": [
            "风动归云清，日落众山楚。",
            "重来兴弥深，托宿此何所。",
            "浪浪鸣玉泉，恍恍对床雨。",
            "梦断身高低，尘劳深夜语。"
        ],
        "notes": "",
        "id": "12cb322261a943ec7bab41262254635e"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "茶岭",
        "preface": "",
        "paragraphs": [
            "绝顶方知天柱云，早芽先破禁宫春。",
            "琳罂入贡无多种，附陇鎗旗尽得珍。"
        ],
        "notes": "",
        "id": "11e3094286935df7df25cd0ca4ef4513"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "石床",
        "preface": "",
        "paragraphs": [
            "洞君一榻为谁悬，云帐苔茵不外传。",
            "我醉欲眠非有地，也应重应寝虚缘。"
        ],
        "notes": "",
        "id": "c385c276eb0abb91dd383e1f13b87f6a"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "天坛",
        "preface": "",
        "paragraphs": [
            "峰顶侵云法象寒，远游虚唱肃天官。",
            "松吟泉漱人仙去，犹想箫声落旧坛。"
        ],
        "notes": "",
        "id": "37b5f63b692ec003c7d9645d6274e0bb"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "翠蛟亭",
        "preface": "",
        "paragraphs": [
            "老树根深络石顽，危簷飞栋插高寒。",
            "为谁洗尽苍龙骨，成岭成峰上上看。"
        ],
        "notes": "",
        "id": "ecfb6aa130ecfbb1ac29ca27b60d58a6"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "盘天柱绝峰",
        "preface": "",
        "paragraphs": [
            "洞天三釂碧琳腴，大涤峰高蹑太虚。",
            "落日寒山宫阙近，恨无人寄绝家书。"
        ],
        "notes": "",
        "id": "31f72b1573431a9ecbaaec99f0e4179d"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "大涤洞",
        "preface": "",
        "paragraphs": [
            "箓简深投几井函，金堂玉室指空岩。",
            "不须骑气求林屋，一柱县虚政隔凡。"
        ],
        "notes": "",
        "id": "3371d0f52091259188e67fa51e2f11b2"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "放水涧",
        "preface": "",
        "paragraphs": [
            "碧涧淙流缭一源，闸机不露暗惊湍。",
            "李翶千载涛江兴，猛跨鼇头立足看。"
        ],
        "notes": "",
        "id": "1f43527be982d90f8e3b39128ee622b5"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "归云洞",
        "preface": "",
        "paragraphs": [
            "众真霞珮上三天，谁见回飚□驾旋。",
            "洞府后门人不信，片云鹤鹤是归仙。"
        ],
        "notes": "",
        "id": "445d761e390b9b1fca111a6eddf82f53"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "鸣风洞",
        "preface": "",
        "paragraphs": [
            "朱鸟何年作瑞来，岂缘梧竹划山开。",
            "醴泉只在嵌岩里，醉入幽栖更不回。"
        ],
        "notes": "",
        "id": "57233e2a0287e20023a0b0116a3eb9fb"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "云根",
        "preface": "",
        "paragraphs": [
            "朵云朝起北山阴，暮入西岗散莫寻。",
            "谁谓植根元不动，自从归后出无心。"
        ],
        "notes": "",
        "id": "9a016bb8454fd2b07f1d4bd77e3bff58"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "药圃",
        "preface": "",
        "paragraphs": [
            "不发藏丹采石英，蘼芜昌歜预芬荣。",
            "五山瑶草无人见，为问灵苗种得成。"
        ],
        "notes": "",
        "id": "ad310db42a939a3d6a41ae20483b4313"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "白茅洞",
        "preface": "",
        "paragraphs": [
            "茅君职守屡经年，悬窦回中坐几仙。",
            "酒瓮若盈吾欲客，不须灵窍仰观天。"
        ],
        "notes": "",
        "id": "c657ca1a5478340b874910d3977d608c"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "驯虎岩",
        "preface": "",
        "paragraphs": [
            "骨横虎口孰当雄，处士临坛风自从。",
            "猛伏丹成俱解化，至今灵草记沉踪。"
        ],
        "notes": "",
        "id": "636b2a1dbb9682fd325c2695faa847a7"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "龙蜕洞",
        "preface": "",
        "paragraphs": [
            "一穴中通百尺湫，骨寒空蜕洞门秋。",
            "鳞潜变化疑相近，贝阙珠宫入海求。"
        ],
        "notes": "",
        "id": "8b86680f5cd1e83181402d22346c5f2c"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "无骨箬",
        "preface": "",
        "paragraphs": [
            "山中绀箬元无脊，炉里金丹日月开。",
            "不是潜藏杜尘世，有人曾见碧蟾来。"
        ],
        "notes": "",
        "id": "2e0210049b6c9476e60f3acc9103212c"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "祥光亭",
        "preface": "",
        "paragraphs": [
            "金色辉祥发洞灵，是中日月久分精。",
            "煌煌烨烨常如在，却笑时人不眼明。"
        ],
        "notes": "",
        "id": "d06f18c0336c6bbb5015bf581a0d5aeb"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "石室  其一",
        "preface": "",
        "paragraphs": [
            "云广翛闲失故宫，泓泉虬木古今同。",
            "诗仙羽化无踪迹，后世何人识此风。"
        ],
        "notes": "",
        "id": "de974b269e8e1ae54b683fa2cf3a317d"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "石室  其二",
        "preface": "",
        "paragraphs": [
            "石梯之字上青峰，碧玉琅玕扫碧空。",
            "内隠一壶尘外室，夜吞明月晓吞风。"
        ],
        "notes": "",
        "id": "dab08bdc0d97dbb634ddd3f76f515500"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "石室  其三",
        "preface": "",
        "paragraphs": [
            "琅玕蘂笈藏幽谷，唯见白云三五幅。",
            "昔日天师其姓吴，岩前遗下云中屋。"
        ],
        "notes": "",
        "id": "1ff16d2cb7a0e202554264a56f1dc0fe"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "石室  其四",
        "preface": "",
        "paragraphs": [
            "紫霭丹霓磨壁金，岩桥跨麓横青阴。",
            "陆先生事今何在，石室云深无客寻。"
        ],
        "notes": "",
        "id": "3894c73b44c48ca5bd177cd99479d85f"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "清音亭",
        "preface": "",
        "paragraphs": [
            "水石何曾有古今，如丝如竹度高深。",
            "自疑扁榜通尘听，百代潺潺无赏音。"
        ],
        "notes": "",
        "id": "a0f841e687022754e4e8a58d4ccf0b67"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "冷泉亭",
        "preface": "",
        "paragraphs": [
            "泯泯长流彻底清，石间松下倦心情。",
            "洞天咫尺枢衣便，抖擞精神为濯缨。"
        ],
        "notes": "",
        "id": "a69ff74056707900a9e2201620833c99"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "石门",
        "preface": "",
        "paragraphs": [
            "神力何年揭此门，破云穿月扣天阍。",
            "平生不得朝天路，猿鹤相招试与言。"
        ],
        "notes": "",
        "id": "6979f74a3fdafcc3d1289530c571e9f0"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "舞翠亭",
        "preface": "",
        "paragraphs": [
            "老木槎牙罨涧深，翠蛟舞处一庭阴。",
            "响泉不住流佳句，想见坡仙笔外心。"
        ],
        "notes": "",
        "id": "aac7115a80366f411bd16de7677fd247"
    },
    {
        "author": "陈洵直",
        "dynasty": "宋",
        "type": "诗",
        "rhythmic": "",
        "title": "归云庵",
        "preface": "",
        "paragraphs": [
            "聚散空中不可期，虚含五色岂多姿。",
            "归来便合沈踪迹，却是行人见出时。"
        ],
        "notes": "",
        "id": "d618a9da97fc56caa1e2fdd43499269e"
    }
]