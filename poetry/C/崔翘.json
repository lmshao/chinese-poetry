[
    {
        "author": "崔翘",
        "dynasty": "唐",
        "type": "诗",
        "rhythmic": "",
        "title": "奉和圣制荅张说南出雀鼠谷",
        "preface": "",
        "paragraphs": [
            "硖路绕河汾，晴光拂曙氛。",
            "笳吟中岭树，仗入半峰云。",
            "顿觉山原尽，平看邑里分。",
            "早行芳草迥，晚憩好风熏。",
            "嘉颂推英宰，春游扈圣君。",
            "共欣承睿渥，日月照天文。"
        ],
        "notes": "",
        "id": "58d2eec51c5dbd903ffd3ef0993ce419"
    },
    {
        "author": "崔翘",
        "dynasty": "唐",
        "type": "诗",
        "rhythmic": "",
        "title": "送友人使夷陵",
        "preface": "",
        "paragraphs": [
            "猨鸣三峡里，行客旧沾裳。",
            "复道从兹去，思君不暂忘。",
            "开襟春叶短，分手夏条长。",
            "独有幽庭桂，年年空自芳。"
        ],
        "notes": "",
        "id": "140b76f6bdec60dea01f5811b33e24fb"
    },
    {
        "author": "崔翘",
        "dynasty": "唐",
        "type": "诗",
        "rhythmic": "",
        "title": "郑郎中山亭",
        "preface": "",
        "paragraphs": [
            "篆笔飞章暇，园亭染翰游。",
            "地奇人境别，事远俗尘收。",
            "书阁山云起，琴斋涧月留。",
            "泉清鳞影见，树密鸟声幽。",
            "杜馥熏梅雨，荷香送麦秋。",
            "无劳置驿骑，文酒可相求。"
        ],
        "notes": "",
        "id": "58c01b6255933ae582f36746bddda1b2"
    }
]