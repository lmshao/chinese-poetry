[
    {
        "author": "村寺僧",
        "dynasty": "唐",
        "type": "诗",
        "rhythmic": "",
        "title": "蒸豚（王中令既平蜀，捕逐余寇，与步队〖队伍〗相远，饥甚，乃入一村寺中。主僧醉甚箕踞，公怒，欲斩之。僧应对不慑，公奇而释之。间求蔬食，僧云：「有肉无蔬。」公益奇之。餽以蒸豚头，食之甚美。公喜，问僧：「止能饮酒食肉耶，抑有他技耶？」僧自言能诗。公令赋蒸豚诗，援〖操〗笔立成。诗云〖见下〗。公大喜，与紫衣，赐号为蜀中诗僧。）",
        "preface": "",
        "paragraphs": [
            "嘴长毛短浅含臕，久向山中食药苗。",
            "蒸处已将蒸叶裹，熟时兼（一作「更」）用杏浆浇。",
            "红鲜雅称食盘饤（一作贮），软熟真堪玉筯挑。",
            "若把膻根来比并，膻根只合吃（一作「唤」）藤条。",
            "（《五代诗话》七引《百斛明珠》。",
            "《全五代诗》六十引《东坡志林》）（〖1〗见《仇池笔记》卷下、《苕溪渔隐丛话前集》卷五十七。",
            "）。"
        ],
        "notes": "",
        "id": "2e072e646c5292ba5c1f0f9dc7989e0c"
    }
]