[
    {
        "author": "蔡郁",
        "dynasty": "宋",
        "type": "诗",
        "rhythmic": "",
        "title": "奉寄文丞相",
        "preface": "",
        "paragraphs": [
            "嗟哉此纲常，一朝已散失。",
            "臣岂无贤良，君岂有惭德。",
            "君臣义未明，大道致闭塞。",
            "谁实笃忠贞，矢志不可屈。",
            "先生真英豪，提戈呼叱咤。",
            "一心收桑榆，戎行瞻黼黻。",
            "间关五岭南，誓师存百粤。",
            "有仍田一成，足以张征伐。",
            "南阳戴真人，足以兴汉室。",
            "天道岂无知，为此冠裳恻。",
            "昨闻战城南，王师奋𫓧钺。",
            "万马似群羊，鬭败鼓声竭。",
            "百年养士恩，报之在朝夕。",
            "多惭迟暮身，涕泪望乡国。"
        ],
        "notes": "",
        "id": "119b4912c2c195fbd36939a61314096c"
    }
]