[
    {
        "author": "曹𨙅",
        "dynasty": "宋",
        "type": "诗",
        "rhythmic": "",
        "title": "南徐怀古呈吴履斋",
        "preface": "",
        "paragraphs": [
            "匹马来逢塞草秋，淮云一片隔神州。",
            "黄昏灯火西津渡，白昼风烟北固楼。",
            "犹有断碑和晋宋，谁将遗石问孙刘。",
            "天荒地老英雄尽，落日长江万古愁。"
        ],
        "notes": "",
        "id": "6875c5695b43c53aef18155b7862fd2c"
    },
    {
        "author": "曹𨙅",
        "dynasty": "宋",
        "type": "诗",
        "rhythmic": "",
        "title": "寄豫章诗社诸君子",
        "preface": "",
        "paragraphs": [
            "向来心事剑能知，曾结仙人汗漫期。",
            "南浦看花春载酒，西园刻烛夜吟诗。",
            "凄凉风月随残梦，零落江湖似断棋。",
            "千里洪崖秋水隔，暮云无处说相思。"
        ],
        "notes": "",
        "id": "c95b740ba580ced0b1106d000b6c04df"
    },
    {
        "author": "曹𨙅",
        "dynasty": "宋",
        "type": "诗",
        "rhythmic": "",
        "title": "憩凉月观焦山在望",
        "preface": "",
        "paragraphs": [
            "凉寻小径坐，心与大江闲。",
            "素月镜秋水，碧云巾暮山。",
            "残蝉移别树，吠犬出幽关。",
            "近对焦仙洞，飞霞不可攀。"
        ],
        "notes": "",
        "id": "04283860a5faca668a3f599f1753aaa5"
    },
    {
        "author": "曹𨙅",
        "dynasty": "宋",
        "type": "诗",
        "rhythmic": "",
        "title": "灯市",
        "preface": "",
        "paragraphs": [
            "春满天街夜色酣，绮罗香结雾漫漫。",
            "试灯帘幕深藏暖，扫雪楼台浅带寒。",
            "宝骑骄嘶金騕褭，翠翘醉倚玉阑干。",
            "江云忽断笙歌散，几点粧梅落舞鸾。"
        ],
        "notes": "",
        "id": "5c552a2eb20fcfab5f8e5c4e3e1d713b"
    },
    {
        "author": "曹𨙅",
        "dynasty": "宋",
        "type": "诗",
        "rhythmic": "",
        "title": "水阳精舍",
        "preface": "",
        "paragraphs": [
            "塔高铃自语，碑断苏成文。",
            "老树擎凉月，初荷卷湿云。",
            "萤飞临水见，犬吠隔篱闻。",
            "静对高僧坐，无眠到夜分。"
        ],
        "notes": "",
        "id": "f8e08283883180b00360f73654f5d35f"
    },
    {
        "author": "曹𨙅",
        "dynasty": "宋",
        "type": "诗",
        "rhythmic": "",
        "title": "午窗",
        "preface": "",
        "paragraphs": [
            "午窗破梦角巾斜，自涤铜铛煮茗芽。",
            "满院绿苔春色静，冥冥细雨落桐花。"
        ],
        "notes": "",
        "id": "0d4c4e4d86baeb07b6f99bd94409ff82"
    }
]