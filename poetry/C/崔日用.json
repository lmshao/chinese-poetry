[
    {
        "author": "崔日用",
        "dynasty": "唐",
        "type": "诗",
        "rhythmic": "",
        "title": "奉和九月九日登慈恩寺浮图应制",
        "preface": "",
        "paragraphs": [
            "紫宸欢每洽，绀殿法初隆。",
            "菊泛延龄酒，兰吹解愠风。",
            "咸英调正乐，香梵徧秋空。",
            "临幸浮天瑞，重阳日再中。"
        ],
        "notes": "",
        "id": "b59e9612f6ea82bbfb47acc0ae0dfad6"
    },
    {
        "author": "崔日用",
        "dynasty": "唐",
        "type": "诗",
        "rhythmic": "",
        "title": "奉和圣制送张说巡边",
        "preface": "",
        "paragraphs": [
            "轩相推风后，周官重夏卿。",
            "庙谋能允迪，韬略又纵横。",
            "吉日四黄马，宣王六月兵。",
            "拟清鸡鹿塞，先指朔方城。",
            "列将怀威抚，匈奴畏盛名。",
            "去当推毂送，来伫出郊迎。",
            "绝漠蓬将断，华筵槿正荣。",
            "壮心看舞劒，别绪应悬旌。",
            "睿锡承优旨，干文复宠行。",
            "暂劳期永逸，赫矣振天声。"
        ],
        "notes": "",
        "id": "6b0cc204add5acb3e6f9879426b0ccef"
    },
    {
        "author": "崔日用",
        "dynasty": "唐",
        "type": "诗",
        "rhythmic": "",
        "title": "奉和立春游苑迎春应制",
        "preface": "",
        "paragraphs": [
            "乘时迎气正璇衡，灞浐烟氛向晚清。",
            "剪绮裁红妙春色，宫梅殿柳识天情。",
            "瑶筐彩燕先呈端，金缕晨鸡未学鸣。",
            "圣泽阳和宜宴乐，年年捧日向东城。"
        ],
        "notes": "",
        "id": "80e104cdaa00e961c826762d2c908080"
    },
    {
        "author": "崔日用",
        "dynasty": "唐",
        "type": "诗",
        "rhythmic": "",
        "title": "奉和圣制春日幸望春宫应制",
        "preface": "",
        "paragraphs": [
            "东郊风物正熏馨，素浐凫鹥戏绿汀。",
            "凤阁斜通平乐观，龙旗直逼望春亭。",
            "光风摇动兰英紫，淑气依迟柳色青。",
            "渭浦明晨修禊事，群公倾贺水心铭。"
        ],
        "notes": "",
        "id": "ee0770e775d1decbe4c562c3c9f273f6"
    },
    {
        "author": "崔日用",
        "dynasty": "唐",
        "type": "诗",
        "rhythmic": "",
        "title": "奉和人日重宴大明宫恩赐彩缕人胜应制",
        "preface": "",
        "paragraphs": [
            "新年宴乐坐东朝，钟鼓铿锽大乐调。",
            "金屋瑶筐开宝胜，花笺彩笔颂春椒。",
            "曲池苔色冰前液，上苑梅香雪里娇。",
            "宸极此时飞圣藻，微臣窃抃预闻韶。"
        ],
        "notes": "",
        "id": "fd85ee85567e2c8fda7dfa303695481c"
    },
    {
        "author": "崔日用",
        "dynasty": "唐",
        "type": "诗",
        "rhythmic": "",
        "title": "奉和圣制龙池篇",
        "preface": "",
        "paragraphs": [
            "龙兴白水汉兴符，圣主时乘运斗枢。",
            "岸上䒠茸五花树，波中的皪千金珠。",
            "操环昔闻迎夏启，发匣先来瑞有虞。",
            "风色云光随隐见，赤云神化象江湖。"
        ],
        "notes": "",
        "id": "44f59ec41dd5009e7abfcfceb88c558c"
    },
    {
        "author": "崔日用",
        "dynasty": "唐",
        "type": "诗",
        "rhythmic": "",
        "title": "夜宴安乐公主宅",
        "preface": "",
        "paragraphs": [
            "银烛金屏坐碧堂，只言河汉动神光。",
            "主家盛时欢不极，才子能歌夜未央。"
        ],
        "notes": "",
        "id": "204036a713e0fdd750cd371fee34d4f9"
    },
    {
        "author": "崔日用",
        "dynasty": "唐",
        "type": "诗",
        "rhythmic": "",
        "title": "饯唐永昌",
        "preface": "",
        "paragraphs": [
            "洛阳桴鼓今不鸣，朝野咸推重太平。",
            "冬至冰霜俱怨别，春来花鸟若为情。"
        ],
        "notes": "",
        "id": "2b34efc0fa9b054e85bd179a45762e25"
    },
    {
        "author": "崔日用",
        "dynasty": "唐",
        "type": "诗",
        "rhythmic": "",
        "title": "奉和送金城公主适西蕃",
        "preface": "",
        "paragraphs": [
            "圣后经纶远，谋臣计划多。",
            "受降追汉策，筑馆计戎和。",
            "俗化乌孙垒，春生积石河。",
            "六龙今出饯，双鹤愿为歌。"
        ],
        "notes": "",
        "id": "9ef2950aeacbcb6a35e1b1d370ee9fd7"
    },
    {
        "author": "崔日用",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "彼名流兮左氏癖，意玄远兮冠今夕。"
        ],
        "notes": "",
        "id": "0bdc8a421ecfa88f7aeff5e39107e650"
    },
    {
        "author": "崔日用",
        "dynasty": "唐",
        "type": "诗",
        "rhythmic": "",
        "title": "乞金鱼词",
        "preface": "",
        "paragraphs": [
            "台中鼠子直须谙，信足跳梁上壁龛。",
            "倚飜灯脂汚张五，还来啮带报韩三。",
            "莫浪语，直王相，大家必若赐金龟，卖却猫儿相报赏。"
        ],
        "notes": "",
        "id": "ab0610c0b1bbe8193cb1ae97066ae612"
    },
    {
        "author": "崔日用",
        "dynasty": "唐",
        "type": "诗",
        "rhythmic": "",
        "title": "又赐宴自歌",
        "preface": "",
        "paragraphs": [
            "东馆总是鹓鸾，南台自多杞梓。",
            "日用读书万卷，何忍不蒙学士。",
            "墨制帘下出来，微臣眼看喜死。"
        ],
        "notes": "",
        "id": "2855bf1c5412cb205fae09bfab72d2b7"
    },
    {
        "author": "崔日用",
        "dynasty": "唐",
        "type": "诗",
        "rhythmic": "",
        "title": "赠崔沔（题拟）",
        "preface": "",
        "paragraphs": [
            "棣华袭韡萼，桂树连芳根。"
        ],
        "notes": "",
        "id": "fce35bb7d3c246a331672e68a3781727"
    },
    {
        "author": "崔日用",
        "dynasty": "唐",
        "type": "诗",
        "rhythmic": "",
        "title": "赠崔沔",
        "preface": "",
        "paragraphs": [
            "接闬共怀铅，齐生俎贲玉。",
            "（见《文苑英华》卷七○二崔祐甫《齐昭公崔府君集序》引）（按：崔祐甫文称为「赠祐甫先君左仆射」诗，系以祐甫身份而言，非日用诗题。",
            "今另拟题。",
            "）。"
        ],
        "notes": "",
        "id": "ea4891cb968a6ce2c20c65e7b52e818d"
    }
]