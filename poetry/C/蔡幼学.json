[
    {
        "author": "蔡幼学",
        "dynasty": "宋",
        "type": "诗",
        "rhythmic": "",
        "title": "和林择之齐山韵",
        "preface": "",
        "paragraphs": [
            "褰裳涉秋浦，散策上齐山。",
            "盼往谢尘嚣，瞻新得层峦。",
            "万象翕呈露，跬步不可间。",
            "下巧瞰坤轴，高奇仰天剜。",
            "硿矼禹所穴，巀嶭秦开关。",
            "始探困伛偻，徐行快平宽。",
            "斲凤扣危壁，登虬俯澄湾。",
            "突然出鳌背，但见江漫漫。",
            "匪特激愚懦，且以订群顽。"
        ],
        "notes": "",
        "id": "517bf70802dbb9b801eff10189c1dac0"
    },
    {
        "author": "蔡幼学",
        "dynasty": "宋",
        "type": "诗",
        "rhythmic": "",
        "title": "早至湖心小园",
        "preface": "",
        "paragraphs": [
            "凉月在木末，我行出林坰。",
            "林坰何所事，爱此朝气清。",
            "池荇浥风露，洒洒醉梦醒。",
            "来禽俯清泚，相照脸色頳。",
            "悠然到瓜田，钩蔓亦轩腾。",
            "万物咸得宜，吾生亦何营。"
        ],
        "notes": "",
        "id": "c25216d821f977a3f147e9a62417b7cc"
    },
    {
        "author": "蔡幼学",
        "dynasty": "宋",
        "type": "诗",
        "rhythmic": "",
        "title": "浮家",
        "preface": "",
        "paragraphs": [
            "春风扫积素，春雨涨新彩。",
            "再行适良愿，及此嘉致足。",
            "溪桃绽腮红，溪柳起肤粟。",
            "万物欣向荣，吾生亦从欲。",
            "浮家信所之，懽意到僮仆。",
            "行乐人有言，未省我心曲。",
            "忆昔西湖春，安舆探芳谷。",
            "彩舫漾晴漪，名园玩清缛。",
            "星郎引群雏，戏舞衣裻裻。",
            "归来夜未央，清话屡更烛。",
            "只今天一涯，把酒远相属。",
            "富贵竟何时，一官乃覊束。",
            "法喜闻我言，低回若惊辱。",
            "一笑强相酬，归装宜早促。"
        ],
        "notes": "",
        "id": "84c59b16ed3f9ac22e3e6c6c107a0782"
    },
    {
        "author": "蔡幼学",
        "dynasty": "宋",
        "type": "诗",
        "rhythmic": "",
        "title": "月夜赠项子谦",
        "preface": "",
        "paragraphs": [
            "月色净加水，奈此清兴何。",
            "谁人当领此，隔屋呼项佗。",
            "驾言先我出，追随费经过。",
            "履声适相逢，欢然憇亭荷。",
            "乾坤何浩荡，水月光相磨。",
            "醉归巷无人，群儿自前呵。"
        ],
        "notes": "",
        "id": "ea7f7d475d2856d63c7342726d2e8e23"
    },
    {
        "author": "蔡幼学",
        "dynasty": "宋",
        "type": "诗",
        "rhythmic": "",
        "title": "晚泊",
        "preface": "",
        "paragraphs": [
            "落日维舟处，沙头望眼平。",
            "牛羊分陇下，灯火隔林明。",
            "人散村墟静，溪寒风浪生。",
            "渔翁醉眠稳，小艇任斜横。"
        ],
        "notes": "",
        "id": "13f2fbf9602ef29ac33b55b39256a6b4"
    },
    {
        "author": "蔡幼学",
        "dynasty": "宋",
        "type": "诗",
        "rhythmic": "",
        "title": "田园",
        "preface": "",
        "paragraphs": [
            "野水萍无主，清风草自香。",
            "庭阴新似染，物色去如忙。",
            "岸树鱼依绿，畦花蝶鬭黄。",
            "家园向来梦，静数四年强。"
        ],
        "notes": "",
        "id": "8178759a5abe59953242cf5410cb56c8"
    },
    {
        "author": "蔡幼学",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "日日惜春残，春去更无明日。",
            "拟把醉同春住，又醒来岑寂。",
            "明年不怕不逢春，娇春怕无力。",
            "待向灯前休睡，与留连今夕。"
        ],
        "notes": "",
        "id": "0ff776984a6c9456d5470bb518db6fe3"
    }
]