[
    {
        "author": "程迈",
        "dynasty": "宋",
        "type": "诗",
        "rhythmic": "",
        "title": "过东湖",
        "preface": "",
        "paragraphs": [
            "枢密中朝杰，常怀物外心。",
            "碧山高杖履，黄发乐泉林。",
            "菊酿上尊酒，风传太古琴。",
            "乌衣佳子弟，玉树正森森。"
        ],
        "notes": "",
        "id": "a933536e98c9a00cca1c04ad328b236c"
    },
    {
        "author": "程迈",
        "dynasty": "宋",
        "type": "诗",
        "rhythmic": "",
        "title": "止戈堂和诸公韵",
        "preface": "",
        "paragraphs": [
            "天河谁挽洗兵尘，远播皇威到海滨。",
            "畏垒草封悲战月，乐郊农满际春耕。",
            "七闽草木无腥气，诸将恩勤有赐珍。",
            "穆穆清风堪作颂，犹沾湛露及微臣。"
        ],
        "notes": "",
        "id": "dbb00b1b0ed9376f0465c12c57890844"
    },
    {
        "author": "程迈",
        "dynasty": "宋",
        "type": "诗",
        "rhythmic": "",
        "title": "送友福建转运判官",
        "preface": "",
        "paragraphs": [
            "谈经草檄鬓华生，初拥闽山传节行。",
            "江入桐庐青欲断，溪从剑浦碧来迎。",
            "茶虽户种租宜薄，盐不家煎价欲平。",
            "要使祈招歌德意，君恩不为远人轻。"
        ],
        "notes": "",
        "id": "d41e9c8147476181089da911a2af6104"
    },
    {
        "author": "程迈",
        "dynasty": "宋",
        "type": "诗",
        "rhythmic": "",
        "title": "霭山院",
        "preface": "",
        "paragraphs": [
            "丙午峰前翠作堆，白云深处现楼台。",
            "老僧法地有神力，能使凶徒念佛回。"
        ],
        "notes": "",
        "id": "0b490b8ef73c677325f1d6e9b72a61cd"
    }
]