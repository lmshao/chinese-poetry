[
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "悼侍儿",
        "preface": "",
        "paragraphs": [
            "鹦鹉言犹在，琵琶事已非。",
            "伤心瘴江水，同渡不同归。"
        ],
        "notes": "",
        "id": "f1a97c2b8717c543cd273e8ee071a572"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "书舍竹",
        "preface": "",
        "paragraphs": [
            "窻前翠竹两三竿，潇洒风吹满院寒。",
            "常在眼前君莫厌，化成龙去见应难。"
        ],
        "notes": "",
        "id": "45bbd85c8e13d517cbe03e5cacf4e0a5"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "清明日赴玉津园宴",
        "preface": "",
        "paragraphs": [
            "春风盎盎水溅溅，南苑清明雨后天。",
            "门外游人听玉管，席间使者劝金船。",
            "定须归路烧红烛，还有新诗上采牋。",
            "旧老恋恩方燕喜，看花应不忆伊川。"
        ],
        "notes": "",
        "id": "634ea83db6871beedfbe57ecdecf12ba"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "题王维江行初雪画",
        "preface": "",
        "paragraphs": [
            "吴儿龟手网寒川，急雪鸣蓑浪拍船。",
            "青弋渡头曾卧看，令人却忆十年前。"
        ],
        "notes": "",
        "id": "e9795a6a4f42d3c34410fa82ca7c16e4"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "观燕公山水画后有王荆公题诗",
        "preface": "",
        "paragraphs": [
            "相君开卷忆江东，仿佛钟山与此同。",
            "今日还为一居士，翛然身在画图中。"
        ],
        "notes": "",
        "id": "3409f26179b3ba33430079c31d697656"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "春",
        "preface": "",
        "paragraphs": [
            "十二天街雨压沙，秋千咿喔响人家。",
            "东风会劝十分酒，寒食初开百玉花。",
            "年少斩新金络马，柳荫无数画轮车。",
            "春来谁道迟迟日，尤觉春来日易斜。"
        ],
        "notes": "",
        "id": "0a4af367323fb71f8e8b226bdd17e0f7"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "崇政殿放榜",
        "preface": "",
        "paragraphs": [
            "黄帕开封出奏篇，银袍二百玉阶前。",
            "威颜咫尺瞻中扆，名姓传呼下九天。",
            "宫笔旋题黄甲字，禁门已簇杏花鞯。",
            "孤臣拜赐交悲喜，相望先分五十年。"
        ],
        "notes": "",
        "id": "31b426c5f4c18dbb2bddb4a932f27d96"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "夏日登车盖亭十绝  其一",
        "preface": "",
        "paragraphs": [
            "公事无多客亦稀，朱衣小吏不须随。",
            "溪潭直上虚亭里，卧展柴桑处士诗。"
        ],
        "notes": "",
        "id": "23a36436c32ae8176f3a63ef6ea7ef21"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "夏日登车盖亭十绝  其二",
        "preface": "",
        "paragraphs": [
            "一川佳景疏帘外，四面凉风曲槛头。",
            "绿野平流来远棹，青天白雨起灵湫。"
        ],
        "notes": "",
        "id": "440d65551955b68e18954e1f1fe38fee"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "夏日登车盖亭十绝  其三",
        "preface": "",
        "paragraphs": [
            "静中自足胜炎蒸，入眼兼无俗物憎。",
            "何处机心惊白鸟，谁人怒剑逐青蝇。"
        ],
        "notes": "",
        "id": "27e3f6954ff89a9db2cc3b122c1cca8d"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "夏日登车盖亭十绝  其四",
        "preface": "",
        "paragraphs": [
            "纸屏石枕竹方床，手倦抛书午梦长。",
            "睡起莞然成独笑，数声渔笛在沧浪。"
        ],
        "notes": "",
        "id": "951cb3883136a5fa5fc4062c2c64c667"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "夏日登车盖亭十绝  其五",
        "preface": "",
        "paragraphs": [
            "西山仿佛见松筠，日日来看色转新。",
            "闻说桃花岩石畔，读书曾有谪仙人。"
        ],
        "notes": "",
        "id": "948e196ae322e4ca93e360735dd3d04d"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "夏日登车盖亭十绝  其六",
        "preface": "",
        "paragraphs": [
            "风摇熟果时闻落，雨滴余花亦自香。",
            "叶底出巢黄口闹，波间逐队小鱼忙。"
        ],
        "notes": "",
        "id": "dbbbd39b47afae906650ffa7b2fcfd75"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "夏日登车盖亭十绝  其七",
        "preface": "",
        "paragraphs": [
            "来结芳庐向翠微，自持杯酒对清晖。",
            "水趋梦泽悠悠过，云抱西山冉冉飞。"
        ],
        "notes": "",
        "id": "b7004c1587843c78ddfc54a3fbab5cbf"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "夏日登车盖亭十绝  其八",
        "preface": "",
        "paragraphs": [
            "矫矫名臣郝甑山，忠言直节上元间。",
            "古人不见清风在，叹息思公俯碧湾。"
        ],
        "notes": "",
        "id": "0a36e5f7c692b3ee87446d2076a64366"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "夏日登车盖亭十绝  其九",
        "preface": "",
        "paragraphs": [
            "溪中曾有戈船士，溪上今无佩犊人。",
            "病守翛然唯坐啸，白鸥红鹤伴闲身。"
        ],
        "notes": "",
        "id": "530953770af9377acf900ec0d43795a7"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "夏日登车盖亭十绝  其一〇",
        "preface": "",
        "paragraphs": [
            "喧豗六月浩无津，行见沙州束两滨。",
            "如带溪流何足道，沈沈沧海会扬尘。"
        ],
        "notes": "",
        "id": "bf043e8ee421c093f0e6800a11470637"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "新兴即事",
        "preface": "",
        "paragraphs": [
            "仁义桥边杨柳斜，洗亭岗畔种桑麻。",
            "龙山水遶祖师塔，夏院云埋宰相家。",
            "十仙园里寻常到，恰似桃源一洞花。"
        ],
        "notes": "",
        "id": "65ad0d6aa7ad694e59122a4b8c3a4356"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "杨花",
        "preface": "",
        "paragraphs": [
            "杨花三月暮，撩乱送春归。",
            "尽日闲相逐，无风亦自飞。",
            "轻轻拦乳燕，故故扑征衣。",
            "莫上高楼望，徘徊满落晖。"
        ],
        "notes": "",
        "id": "3d172fb73a3a4fca53faaa6d6bac6a82"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "揽秀",
        "preface": "",
        "paragraphs": [
            "秉兴登兹亭，朱槛临曲洲。",
            "俯仰一寓目，高风振衣裘。",
            "新阳力尚微，冰雪浩未收。",
            "出没林间翮，飞鸣各有求。",
            "缅彼北山岑，翛翛云气游。",
            "闻有两高士，茹芝卧岩幽。",
            "长离在青冥，燕雀安得谋。",
            "伊子世味薄，坐感岁且流。",
            "愿言从之子，相与物外游。"
        ],
        "notes": "",
        "id": "147c252faec22cec6fd38a2d95fa9404"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "儒苑昔推唐吏部，将坛今拜汉将军。"
        ],
        "notes": "",
        "id": "e9ecfcedcdcd844f08e4b32bce9c7718"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "焚香再拜穿华线，候得神光白气飞。"
        ],
        "notes": "",
        "id": "a29a03fa4e7d0d523baa3ddd7ba39186"
    },
    {
        "author": "蔡确",
        "dynasty": "宋",
        "type": "诗",
        "rhythmic": "",
        "title": "存目",
        "preface": "",
        "paragraphs": [
            "诗题：皇子生献诗首句：昨夜熏风入舜韶。"
        ],
        "notes": "",
        "id": "1b4198de768ffc5ace2d7385ff0255de"
    }
]