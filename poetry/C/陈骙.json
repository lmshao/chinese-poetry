[
    {
        "author": "陈骙",
        "dynasty": "宋",
        "type": "诗",
        "rhythmic": "",
        "title": "临川桥歌",
        "preface": "",
        "paragraphs": [
            "壮兮沧溟跨蛟龙，丽兮霄汉垂䗖𬟽。",
            "疑若有神施磨礲，巩然不动如华崧。",
            "环瞻山幄凝翠空，俯睨谿纹织微风。",
            "夜半横浮沆瀣中，朝来掩映扶桑红。",
            "车马飒沓西复东，宏规硕利繄谁功。",
            "竞将大年寿我公，愿与此桥俱无穷。"
        ],
        "notes": "",
        "id": "f2612dc36f8e3de013bcff7dc2ebd7a8"
    }
]