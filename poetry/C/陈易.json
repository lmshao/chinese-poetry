[
    {
        "author": "陈易",
        "dynasty": "宋",
        "type": "诗",
        "rhythmic": "",
        "title": "颂  其一",
        "preface": "",
        "paragraphs": [
            "密坐研穷省细微，到头须是自忘机。",
            "应无祖佛能超越，岂有冤亲更顺违。",
            "历历孤明犹认影，巍巍独步尚披衣。",
            "翻嗟会得昭灵者，也道寻师得旨归。"
        ],
        "notes": "",
        "id": "96d7f6bbe3e26e8461af12b8c999a968"
    },
    {
        "author": "陈易",
        "dynasty": "宋",
        "type": "诗",
        "rhythmic": "",
        "title": "颂  其二",
        "preface": "",
        "paragraphs": [
            "个中端的有谁知，知者归来到者稀。",
            "即见即闻还错会，离声离色转乖违。",
            "山青水绿明玄旨，鹤唳猿啼显妙机。",
            "有意觅渠终不遇，无心到处尽逢伊。"
        ],
        "notes": "",
        "id": "0ae170634288d5fab9cc40dc5aaeef99"
    },
    {
        "author": "陈易",
        "dynasty": "宋",
        "type": "诗",
        "rhythmic": "",
        "title": "游石所题于轩壁",
        "preface": "",
        "paragraphs": [
            "酒吸阳春入肺肠，茶罢清风生肘腋。",
            "安知石所洞中人，不是武陵溪上客。"
        ],
        "notes": "",
        "id": "67ddcde8c89d49fa472dcef80a92dac1"
    },
    {
        "author": "陈易",
        "dynasty": "宋",
        "type": "诗",
        "rhythmic": "",
        "title": "答有需禅师",
        "preface": "",
        "paragraphs": [
            "年来多病爱栖禅，宝鉴慵将照丑妍。",
            "却忆南湖孤顶月，定回金磬落岩前。"
        ],
        "notes": "",
        "id": "d48a1504ef2d5c94c23015cc0424e767"
    }
]