[
    {
        "author": "崔立之",
        "dynasty": "唐",
        "type": "诗",
        "rhythmic": "",
        "title": "南至隔仗望含元殿香炉",
        "preface": "",
        "paragraphs": [
            "千官望长至，万国拜含元。",
            "隔仗炉光出，浮霜烟气翻。",
            "飘飘萦内殿，漠漠澹前轩。",
            "圣日开如捧，卿云近欲浑。",
            "轮囷洒宫阙，萧索散乾坤。",
            "愿倚天风便，披香奉至尊。"
        ],
        "notes": "",
        "id": "3ff7f73bd6db71beb312ab72c9c08210"
    },
    {
        "author": "崔立之",
        "dynasty": "唐",
        "type": "诗",
        "rhythmic": "",
        "title": "曲池洁寒流",
        "preface": "",
        "paragraphs": [
            "闲寻欹岸步，因向曲池看。",
            "透底何澄彻，回流乍屈盘。",
            "稍随高树古，迥与远天寒。",
            "月入镜华转，星临珠影攒。",
            "纤鳞时蔽石，转吹或生澜。",
            "愿假涓微效，来濡拙笔端。"
        ],
        "notes": "",
        "id": "78413f6301de5f2d0bdc75bb4d448739"
    },
    {
        "author": "崔立之",
        "dynasty": "唐",
        "type": "诗",
        "rhythmic": "",
        "title": "赋得春风扇微和",
        "preface": "",
        "paragraphs": [
            "时令忽已变，年光俄又春。",
            "高低惠风入，远近芳气新。",
            "靡靡才偃草，泠泠不动尘。",
            "温和乍扇物，煦妪偏感人。",
            "去出桂林漫，来过蕙圃频。",
            "晨辉正澹荡，披拂长相亲。"
        ],
        "notes": "",
        "id": "be3c453e9f4d19b703125028d4e01d07"
    }
]