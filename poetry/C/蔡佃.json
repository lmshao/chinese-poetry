[
    {
        "author": "蔡佃",
        "dynasty": "宋",
        "type": "诗",
        "rhythmic": "",
        "title": "雨轰漈",
        "preface": "",
        "paragraphs": [
            "水流石激拟鸣雷，洞里乾坤别有台。",
            "玉舄扶风飞复下，琼花带雨落还开。",
            "钟声敲断白云袅，树影盘回黄鹤来。",
            "笑道神仙无觅处，空留丹灶冷苍苔。"
        ],
        "notes": "",
        "id": "e7b625638670e42d26b99a0b71306a75"
    },
    {
        "author": "蔡佃",
        "dynasty": "宋",
        "type": "诗",
        "rhythmic": "",
        "title": "豁然阁",
        "preface": "",
        "paragraphs": [
            "长风东南来，浊浪挠清镜。",
            "小轩寂寞人，默视心境静。",
            "扁舟暂淹留，思与孤鸿迥。",
            "洞庭眼中物，何必更乘兴。",
            "顽石漫巑岏，终惭泗滨磬。"
        ],
        "notes": "",
        "id": "5a8c47525a25d8c4b851bbd2f9cc4a74"
    }
]