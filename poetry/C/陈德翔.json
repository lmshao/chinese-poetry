[
    {
        "author": "陈德翔",
        "dynasty": "宋",
        "type": "诗",
        "rhythmic": "",
        "title": "漳浦偶成",
        "preface": "",
        "paragraphs": [
            "秋日已过半，林无一叶飞。",
            "晓岚须阖户，夜冷旋添衣。",
            "阴壑桄榔瘦，阳坡荜拨肥。",
            "每传邻壤警，行客往来稀。"
        ],
        "notes": "",
        "id": "1c01d7d89fc56b8e53b68dbaa2a26e7f"
    },
    {
        "author": "陈德翔",
        "dynasty": "宋",
        "type": "诗",
        "rhythmic": "",
        "title": "和邻僧韵",
        "preface": "",
        "paragraphs": [
            "七八年来住水心，喜邻萧寺共僧吟。",
            "古池暗有泉相接，春地从教笋自侵。",
            "兴到浓时因坐久，交于淡处见情真。",
            "极怜对立河梁暮，海月初生日正沉。"
        ],
        "notes": "",
        "id": "40f6507ab37084d34256cdb859f086f5"
    }
]