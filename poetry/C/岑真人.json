[
    {
        "author": "岑真人",
        "dynasty": "唐",
        "type": "诗",
        "rhythmic": "",
        "title": "还丹口诀",
        "preface": "",
        "paragraphs": [
            "天生太素，地产灵津。",
            "能伏能飞，变化如神。",
            "阴阳宗祖，道契君臣。",
            "圣人秘宝，非者不闻。",
            "且太素为君，灵津为臣。",
            "合和两性，呼吸相呑。",
            "为夫为妇，男女姻亲。",
            "变化钩牵，恩爱传真。"
        ],
        "notes": "",
        "id": "9583fcef70ccf4555031b934deebfa4c"
    },
    {
        "author": "岑真人",
        "dynasty": "唐",
        "type": "诗",
        "rhythmic": "",
        "title": "还丹歌",
        "preface": "",
        "paragraphs": [
            "东方青龙，丙丁甲乙。",
            "西方白虎，壬癸凝液。",
            "二气舍真，世人难觅。",
            "机持此宝，一水一石。",
            "灰池焰烁，名除死籍。"
        ],
        "notes": "",
        "id": "e9d3c636dce21fa57b74de6bdfe834fb"
    },
    {
        "author": "岑真人",
        "dynasty": "唐",
        "type": "诗",
        "rhythmic": "",
        "title": "传付心诀再歌",
        "preface": "",
        "paragraphs": [
            "水神投金碧，乾坤日月精。",
            "坎离为既济，三才显其名。",
            "阳数居阴杀，阴数归阳刑。",
            "欲知颠倒术，相尅是相生。",
            "若修诸八石，千万无一成。",
            "欲觅真道者，壬癸上寻庚。",
            "（《大还丹照鉴》）。"
        ],
        "notes": "",
        "id": "b4a16eaf9a8d1a7a07907ba38820ee5b"
    },
    {
        "author": "岑真人",
        "dynasty": "唐",
        "type": "诗",
        "rhythmic": "",
        "title": "还丹口诀",
        "preface": "",
        "paragraphs": [
            "叹羡巨江月影沈，金之主起见铅心。",
            "须当努力求仙诀，莫使蹉跎岁月深。"
        ],
        "notes": "",
        "id": "a9d1859ab51644a59e7cabe4e1544fcb"
    },
    {
        "author": "岑真人",
        "dynasty": "唐",
        "type": "诗",
        "rhythmic": "",
        "title": "还丹歌",
        "preface": "",
        "paragraphs": [
            "九炼铅精大道成，我家何虑不长生？",
            "朝寻弄玉过仙府，暮谒麻姑入太清。",
            "神照本来自灵气，汉武荣知有俗情。",
            "万事只今空寂寞，一生飘荡落浮名。",
            "（《大还丹照鉴》）（按：《茅山志》卷七载唐成延昭号冲虚先生，未知即其人否。",
            "）。"
        ],
        "notes": "",
        "id": "907c892c430531ab39b71e24b24888ab"
    }
]