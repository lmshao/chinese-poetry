[
    {
        "author": "崔液",
        "dynasty": "唐",
        "type": "诗",
        "rhythmic": "",
        "title": "杂曲歌辞 踏歌词 一",
        "preface": "",
        "paragraphs": [
            "彩女迎金屋，仙姬出画堂。",
            "鸳鸯裁锦袖，翡翠帖花黄。",
            "歌响舞分行，艳色动流光。"
        ],
        "notes": "",
        "id": "7ba9e0ac186f37b40a713089d17cf54c"
    },
    {
        "author": "崔液",
        "dynasty": "唐",
        "type": "诗",
        "rhythmic": "",
        "title": "杂曲歌辞 踏歌词 二",
        "preface": "",
        "paragraphs": [
            "庭际花微落，楼前汉已横。",
            "金壶催夜尽，罗袖拂寒轻。",
            "乐笑畅欢情，未半著天明。"
        ],
        "notes": "",
        "id": "b0510408a75ce6247945ee0e7b69fe45"
    },
    {
        "author": "崔液",
        "dynasty": "唐",
        "type": "诗",
        "rhythmic": "",
        "title": "踏歌词二首 一",
        "preface": "",
        "paragraphs": [
            "彩女迎金屋，仙姬出画堂。",
            "鸳鸯裁锦袖，翡翠贴花黄。",
            "歌响舞分行，艳色动流光。"
        ],
        "notes": "",
        "id": "7ba9e0ac186f37b40a713089d17cf54c"
    },
    {
        "author": "崔液",
        "dynasty": "唐",
        "type": "诗",
        "rhythmic": "",
        "title": "踏歌词二首 二",
        "preface": "",
        "paragraphs": [
            "庭际花微落，楼前汉已横。",
            "金台催夜尽，罗袖拂寒轻。",
            "乐笑畅欢情，未半著天明。"
        ],
        "notes": "",
        "id": "b0510408a75ce6247945ee0e7b69fe45"
    },
    {
        "author": "崔液",
        "dynasty": "唐",
        "type": "诗",
        "rhythmic": "",
        "title": "代春闺",
        "preface": "",
        "paragraphs": [
            "江南日暖鸿始来，柳条初碧叶半开。",
            "玉关遥遥戍未回，金闺日夕生绿苔。",
            "寂寂春花烟色暮，簷燕双双落花度。",
            "青楼明镜昼无光，红帐罗衣徒自香。",
            "妾恨十年长独守，君情万里在渔阳。"
        ],
        "notes": "",
        "id": "5e5b32f0f22a2b14ab72e76e56df57ee"
    },
    {
        "author": "崔液",
        "dynasty": "唐",
        "type": "诗",
        "rhythmic": "",
        "title": "上元夜六首 一",
        "preface": "",
        "paragraphs": [
            "玉漏银壶且莫催，铁关金锁彻明开。",
            "谁家见月能闲坐，何处闻灯不看来。"
        ],
        "notes": "",
        "id": "8615fbdcdd1a8e4a6a8935c0660e366d"
    },
    {
        "author": "崔液",
        "dynasty": "唐",
        "type": "诗",
        "rhythmic": "",
        "title": "上元夜六首 二",
        "preface": "",
        "paragraphs": [
            "神灯佛火百轮张，刻像图形七宝装。",
            "影里如闻金口说，空中似散玉毫光。"
        ],
        "notes": "",
        "id": "d408816b7627b2446bb3f68d68249297"
    },
    {
        "author": "崔液",
        "dynasty": "唐",
        "type": "诗",
        "rhythmic": "",
        "title": "上元夜六首 三",
        "preface": "",
        "paragraphs": [
            "今年春色胜常年，此夜风光最可怜。",
            "𫛛鹊楼前新月满，凤皇台上宝灯燃。"
        ],
        "notes": "",
        "id": "dd18c0bbeae2f846a59c3fe9a37ca829"
    },
    {
        "author": "崔液",
        "dynasty": "唐",
        "type": "诗",
        "rhythmic": "",
        "title": "上元夜六首 四",
        "preface": "",
        "paragraphs": [
            "金勒银鞍控紫骝，玉轮珠幰驾青牛。",
            "骖驔始散东城曲，倏忽还来南陌头。"
        ],
        "notes": "",
        "id": "f46fb38abc6c3efaa49cd3af59fbe458"
    },
    {
        "author": "崔液",
        "dynasty": "唐",
        "type": "诗",
        "rhythmic": "",
        "title": "上元夜六首 五",
        "preface": "",
        "paragraphs": [
            "公子王孙意气骄，不论相识也相邀。",
            "最怜长袖风前弱，更赏新弦暗里调。"
        ],
        "notes": "",
        "id": "075a660aa5aade936afe72e8c7cb1c57"
    },
    {
        "author": "崔液",
        "dynasty": "唐",
        "type": "诗",
        "rhythmic": "",
        "title": "上元夜六首 六",
        "preface": "",
        "paragraphs": [
            "星移汉转日将微，露洒烟飘灯渐稀。",
            "犹惜路傍歌舞处，踌蹰相顾不能归。"
        ],
        "notes": "",
        "id": "e20ec648e1b5e446b0b6a6bd640fbaea"
    },
    {
        "author": "崔液",
        "dynasty": "唐",
        "type": "诗",
        "rhythmic": "",
        "title": "冀北春望",
        "preface": "",
        "paragraphs": [
            "回首览燕赵，春生两河间。",
            "旷然余万里，际海不见山。",
            "雨歇青林润，烟空绿野闲。",
            "问乡无处所，目送白云关。"
        ],
        "notes": "",
        "id": "19ea131140b18a7a2563c52f0cc983a6"
    },
    {
        "author": "崔液",
        "dynasty": "唐",
        "type": "诗",
        "rhythmic": "",
        "title": "拟古神女宛转歌二首 一",
        "preface": "",
        "paragraphs": [
            "风已清，月朗琴复明。",
            "掩抑悲千态，殷勤是一声。",
            "歌宛转，宛转和更长。",
            "愿为双鸿鹄，比翼共翱翔。"
        ],
        "notes": "",
        "id": "c2c7efec3b8737966ae488da10967dd4"
    },
    {
        "author": "崔液",
        "dynasty": "唐",
        "type": "诗",
        "rhythmic": "",
        "title": "拟古神女宛转歌二首 二",
        "preface": "",
        "paragraphs": [
            "日已暮，长簷鸟应度。",
            "此时望君君不来，此时思君君不顾。",
            "歌宛转，宛转那能异栖宿。",
            "愿为形与影，出入恒相逐。"
        ],
        "notes": "",
        "id": "e08103ea21609b8cb792c2d5c1a7c33a"
    },
    {
        "author": "崔液",
        "dynasty": "唐",
        "type": "诗",
        "rhythmic": "",
        "title": "蹋歌词 一",
        "preface": "",
        "paragraphs": [
            "彩女迎金屋，仙姬出画堂。",
            "鸳鸯裁锦袖，翡翠贴花黄。",
            "歌响舞分行，艳色动流光。"
        ],
        "notes": "",
        "id": "7ba9e0ac186f37b40a713089d17cf54c"
    },
    {
        "author": "崔液",
        "dynasty": "唐",
        "type": "诗",
        "rhythmic": "",
        "title": "蹋歌词 二",
        "preface": "",
        "paragraphs": [
            "庭际花微落，楼前汉已横。",
            "金壶催夜尽，罗袖舞寒轻。",
            "乐笑畅欢情，未半著天明。"
        ],
        "notes": "",
        "id": "b0510408a75ce6247945ee0e7b69fe45"
    }
]