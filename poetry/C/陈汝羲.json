[
    {
        "author": "陈汝羲",
        "dynasty": "宋",
        "type": "诗",
        "rhythmic": "",
        "title": "众乐亭  其一",
        "preface": "",
        "paragraphs": [
            "闻说湖亭又一新，不徒行乐乐斯民。",
            "水光剩占鸥鹇地，人意常同桃李春。",
            "试展画图清俗眼，况专闲席傲天真。",
            "使君已陟螭头贵，应为烟云入梦频。"
        ],
        "notes": "",
        "id": "8bc8def6ac2054dc5bf5ea9435a54cf1"
    },
    {
        "author": "陈汝羲",
        "dynasty": "宋",
        "type": "诗",
        "rhythmic": "",
        "title": "众乐亭  其二",
        "preface": "",
        "paragraphs": [
            "遥思湖上自由春，醉踏吟看属使君。",
            "水底天光开静鉴，岸头花气递红云。",
            "岛浮虚槛桥桥接，风翼时钟寺寺闻。",
            "渍墨新名人会否，不将民乐废民勤。"
        ],
        "notes": "",
        "id": "afe96e55b58cf86b13368d427c0d8297"
    }
]