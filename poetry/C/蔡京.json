[
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "题御制听琴图",
        "preface": "",
        "paragraphs": [
            "吟徵调商灶下桐，松间疑有入松风。",
            "仰窥低审含情客，似听无弦一弄中。"
        ],
        "notes": "",
        "id": "42e85f617e99e27ac3e51978c8b4911d"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "诏赐南园示亲党",
        "preface": "",
        "paragraphs": [
            "八年帷幄竟何为，更赐南园宠退师。",
            "堪笑当时王学士，功名未有便吟诗。"
        ],
        "notes": "",
        "id": "ec75b7bf5ae5637af04bb56d7db5b3c2"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "答童师敏",
        "preface": "",
        "paragraphs": [
            "闻说群花烂漫开，知君醉赏不能来。",
            "临风对酒空惆怅，不得相从把一杯。"
        ],
        "notes": "",
        "id": "9e58271d0c5ecd9b14e855f189ceb894"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "与范谦叔饮西园",
        "preface": "",
        "paragraphs": [
            "一日趋朝四日闲，荒园薄酒愿交驩。",
            "三峰崛起无平地，二派争流有激湍。",
            "极目榛芜惟野蔓，忘忧鱼鸟自波澜。",
            "满船载得圭璋重，更掬珠玑洗眼看。"
        ],
        "notes": "",
        "id": "b10067293449cd43ec0f657f9ac95a78"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "送蔡攸征燕",
        "preface": "",
        "paragraphs": [
            "老懒身心不自由，封书寄与泪横流。",
            "百年信誓当深念，三伏征涂盍少休。",
            "目送旌旗如昨梦，心存关塞起新愁。",
            "缁衣堂下清风满，早早归来醉一瓯。"
        ],
        "notes": "",
        "id": "44aa323557c8598ff62ec1514c247690"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "别宠姬",
        "preface": "",
        "paragraphs": [
            "为爱桃花三树红，年年岁岁惹东风。",
            "如今去逐它人手，谁复尊前念老翁。"
        ],
        "notes": "",
        "id": "a659ddd723a7f9d69049897d1734e53b"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "恭和御制己亥十一月十三日南郊祭天斋宫即事赐诗  其一",
        "preface": "",
        "paragraphs": [
            "雪晴至日日初南，帝举明禋祀事严。",
            "万瓦沟中寒色在，一轮空外晓光暹。",
            "云和龙轸开冰辙，风暖鸾旗拂冻簷。",
            "共喜天心扶圣德，珠玑更误宠恩沾。"
        ],
        "notes": "",
        "id": "eda2658816a209b8345ca386c51af26a"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "恭和御制己亥十一月十三日南郊祭天斋宫即事赐诗  其二",
        "preface": "",
        "paragraphs": [
            "展采齐明拱面南，浓云深入夜更严。",
            "风和不放琼英落，日暖高随玉漏暹。",
            "照地神光临午陛，鸣皋仙羽下重簷。",
            "五门回仗如天上，看举鸡竿雨露沾。"
        ],
        "notes": "",
        "id": "2aaef6ea12280bafaa946a7185fb84fb"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "恭和御制己亥十一月十三日南郊祭天斋宫即事赐诗  其三",
        "preface": "",
        "paragraphs": [
            "衮龙朱履午阶南，大辇鸾鸣羽卫严。",
            "玉轸乍回黄道稳，金乌初上白云暹。",
            "五门晓吹开旗尾，万骑花光入帽簷。",
            "已见神光昭感格，鹤书恩下万邦沾。"
        ],
        "notes": "",
        "id": "14b7551b27315186a976f9b73a97ae59"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "恭和御制己亥十一月十三日南郊祭天斋宫即事赐诗  其四",
        "preface": "",
        "paragraphs": [
            "饮福初回八陛南，凝旒裒对百神严。",
            "𪾢消尘入康衢润，神应光随北陆暹。",
            "丹槛雉开中扇影，朱绳鹤下五门簷。",
            "群生鼓舞明禋毕，却忆花飞舞袖沾。"
        ],
        "notes": "",
        "id": "f80ca3520c09d2db975192c85ee7927d"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "题神霄宫  其一",
        "preface": "",
        "paragraphs": [
            "下马神霄第一回，晴空宫殿九秋开。",
            "月中桂子看时落，云外仙𫐌特地来。"
        ],
        "notes": "",
        "id": "08bab82491b94bc224f2eb0741b145c3"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "题神霄宫  其二",
        "preface": "",
        "paragraphs": [
            "参差碧瓦切昭回，绣户云輀次第开。",
            "仙伯九霄曾付托，得随真主下天来。"
        ],
        "notes": "",
        "id": "7de684c2a77dd3f7a8df03c35a278837"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "留题保和殿壁",
        "preface": "",
        "paragraphs": [
            "琼瑶错落密成林，桧竹交加午有阴。",
            "恩许尘凡时纵步，不知身在五云深。"
        ],
        "notes": "",
        "id": "e3d32d18ea66409f6ef35952d02f6f92"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "至玉真轩奉诏赓补",
        "preface": "",
        "paragraphs": [
            "保和新殿丽秋晖，诏许尘凡到绮闱。",
            "雅燕酒酣添逸兴，玉真轩内看安妃。"
        ],
        "notes": "",
        "id": "789bbedd080e73cd75633367226394df"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "见安妃像",
        "preface": "",
        "paragraphs": [
            "玉真轩槛暖如春，只见丹青未有人。",
            "月里常娥终有恨，鉴中姑射未应真。"
        ],
        "notes": "",
        "id": "9fef455d6aad2ab2e18653b5d1c2dc09"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "绍圣春宴口号  其一",
        "preface": "",
        "paragraphs": [
            "牙牌晓奏集英班，日照云龙下九关。",
            "红蜡青烟寒食后，翠华黄屋太微间。"
        ],
        "notes": "",
        "id": "8225192e2961a4691ab42188af77fe36"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "绍圣春宴口号  其二",
        "preface": "",
        "paragraphs": [
            "三春乐奏三春曲，万岁声连万岁山。",
            "欲识君臣同乐意，天威咫尺不违颜。"
        ],
        "notes": "",
        "id": "9c4a91cbd44f625584e0a26561db9418"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "三十六宫人第一，玉楼深处梦熊罴。"
        ],
        "notes": "",
        "id": "72f085e4268b243de6f09749c5a05134"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "龙烛影中犹是腊，凤箫声里已吹春。"
        ],
        "notes": "",
        "id": "8fdc56f1e58478d02b5d443ffebc1a57"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "人主主人翁。"
        ],
        "notes": "",
        "id": "a84c5442de5934a39cce996c62cc691b"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "万镒黄金手化铁，五色彩云神授丹。"
        ],
        "notes": "",
        "id": "8ed6b6d491d0ab57f11a82e9ec057c80"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "菊英九日万龄黄。"
        ],
        "notes": "",
        "id": "9dc945fda0b64515a45bbc4f280fdf70"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "君臣燕衎升平际，属句论文乐未央。"
        ],
        "notes": "",
        "id": "5a9acc19f1e77c70f3c7d8204258d212"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "姑射神仙犹饮露，龟台王母未忘桃。"
        ],
        "notes": "",
        "id": "bbbd7eb017bf9502086cc29aeaff727c"
    },
    {
        "author": "蔡京",
        "dynasty": "唐",
        "type": "诗",
        "rhythmic": "",
        "title": "责商山四皓",
        "preface": "",
        "paragraphs": [
            "秦末家家思逐鹿，商山四皓独忘机。",
            "如何鬓发霜相似，更出深山定是非。"
        ],
        "notes": "",
        "id": "b8ea85a8b379fc675e741be69a103b2a"
    },
    {
        "author": "蔡京",
        "dynasty": "唐",
        "type": "诗",
        "rhythmic": "",
        "title": "假节邕交道由吴溪",
        "preface": "",
        "paragraphs": [
            "停桡横水中，举目孤烟外。",
            "借问吴溪人，谁家有山卖。"
        ],
        "notes": "",
        "id": "78a4b8eeb121c499cdc9824593c4287f"
    },
    {
        "author": "蔡京",
        "dynasty": "唐",
        "type": "诗",
        "rhythmic": "",
        "title": "咏子规",
        "preface": "",
        "paragraphs": [
            "千年冤魄化为禽，永逐悲风叫远林。",
            "愁血滴花春艳死，月明飘浪冷光沈。",
            "凝成紫塞风前泪，惊破红楼梦里心。",
            "肠断楚词归不得，劒门迢遰蜀江深。"
        ],
        "notes": "",
        "id": "f48fe9bcac87cf4750ad886d62f39028"
    },
    {
        "author": "蔡京",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "八十一年住世，四千里外无家。",
            "如今流落向天涯。",
            "梦到瑶池阙下。",
            "玉殿五回命相，彤庭几度宣麻。",
            "止因贪此恋荣华。",
            "便有如今事也。"
        ],
        "notes": "",
        "id": "43d93ed5a506110b22e2bf2f8f12644d"
    }
]