[
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "题御制听琴图",
        "preface": "",
        "paragraphs": [
            "吟徵调商灶下桐，松间疑有入松风。",
            "仰窥低审含情客，似听无弦一弄中。"
        ],
        "notes": "",
        "id": "cbcee25d8ec60bab0e243776e0d5a453"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "诏赐南园示亲党",
        "preface": "",
        "paragraphs": [
            "八年帷幄竟何为，更赐南园宠退师。",
            "堪笑当时王学士，功名未有便吟诗。"
        ],
        "notes": "",
        "id": "669bf22a3eedf8aeeb2c01c6c85c924a"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "答童师敏",
        "preface": "",
        "paragraphs": [
            "闻说群花烂漫开，知君醉赏不能来。",
            "临风对酒空惆怅，不得相从把一杯。"
        ],
        "notes": "",
        "id": "0af1d496b7705cb2dfe9bd206b4380a5"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "与范谦叔饮西园",
        "preface": "",
        "paragraphs": [
            "一日趋朝四日闲，荒园薄酒愿交驩。",
            "三峰崛起无平地，二派争流有激湍。",
            "极目榛芜惟野蔓，忘忧鱼鸟自波澜。",
            "满船载得圭璋重，更掬珠玑洗眼看。"
        ],
        "notes": "",
        "id": "8f0467efa418a0d05fcb378cd2e19e58"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "送蔡攸征燕",
        "preface": "",
        "paragraphs": [
            "老懒身心不自由，封书寄与泪横流。",
            "百年信誓当深念，三伏征涂盍少休。",
            "目送旌旗如昨梦，心存关塞起新愁。",
            "缁衣堂下清风满，早早归来醉一瓯。"
        ],
        "notes": "",
        "id": "ec3d8e1491ee699fe9150cbe140b64a7"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "别宠姬",
        "preface": "",
        "paragraphs": [
            "为爱桃花三树红，年年岁岁惹东风。",
            "如今去逐它人手，谁复尊前念老翁。"
        ],
        "notes": "",
        "id": "b5733706eac62759a7bd9145618c3cff"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "恭和御制己亥十一月十三日南郊祭天斋宫即事赐诗  其一",
        "preface": "",
        "paragraphs": [
            "雪晴至日日初南，帝举明禋祀事严。",
            "万瓦沟中寒色在，一轮空外晓光暹。",
            "云和龙轸开冰辙，风暖鸾旗拂冻簷。",
            "共喜天心扶圣德，珠玑更误宠恩沾。"
        ],
        "notes": "",
        "id": "addd9383b9af859da2a02c6492b855c7"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "恭和御制己亥十一月十三日南郊祭天斋宫即事赐诗  其二",
        "preface": "",
        "paragraphs": [
            "展采齐明拱面南，浓云深入夜更严。",
            "风和不放琼英落，日暖高随玉漏暹。",
            "照地神光临午陛，鸣皋仙羽下重簷。",
            "五门回仗如天上，看举鸡竿雨露沾。"
        ],
        "notes": "",
        "id": "466a26115105002879371d0995ef80dc"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "恭和御制己亥十一月十三日南郊祭天斋宫即事赐诗  其三",
        "preface": "",
        "paragraphs": [
            "衮龙朱履午阶南，大辇鸾鸣羽卫严。",
            "玉轸乍回黄道稳，金乌初上白云暹。",
            "五门晓吹开旗尾，万骑花光入帽簷。",
            "已见神光昭感格，鹤书恩下万邦沾。"
        ],
        "notes": "",
        "id": "ef8a4c36b37ba7230d15f18946101881"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "恭和御制己亥十一月十三日南郊祭天斋宫即事赐诗  其四",
        "preface": "",
        "paragraphs": [
            "饮福初回八陛南，凝旒裒对百神严。",
            "𪾢消尘入康衢润，神应光随北陆暹。",
            "丹槛雉开中扇影，朱绳鹤下五门簷。",
            "群生鼓舞明禋毕，却忆花飞舞袖沾。"
        ],
        "notes": "",
        "id": "cdca1701a91acc47578c41837ee97f7a"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "题神霄宫  其一",
        "preface": "",
        "paragraphs": [
            "下马神霄第一回，晴空宫殿九秋开。",
            "月中桂子看时落，云外仙𫐌特地来。"
        ],
        "notes": "",
        "id": "1018285b191d30cf144ac41432fb290e"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "题神霄宫  其二",
        "preface": "",
        "paragraphs": [
            "参差碧瓦切昭回，绣户云輀次第开。",
            "仙伯九霄曾付托，得随真主下天来。"
        ],
        "notes": "",
        "id": "7648af1cca2c2f0c7333abe952b370d4"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "留题保和殿壁",
        "preface": "",
        "paragraphs": [
            "琼瑶错落密成林，桧竹交加午有阴。",
            "恩许尘凡时纵步，不知身在五云深。"
        ],
        "notes": "",
        "id": "2bca8c921c538a59b04863b008d2a3f9"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "至玉真轩奉诏赓补",
        "preface": "",
        "paragraphs": [
            "保和新殿丽秋晖，诏许尘凡到绮闱。",
            "雅燕酒酣添逸兴，玉真轩内看安妃。"
        ],
        "notes": "",
        "id": "d85772cd672a039c37326c3ea0e1a886"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "见安妃像",
        "preface": "",
        "paragraphs": [
            "玉真轩槛暖如春，只见丹青未有人。",
            "月里常娥终有恨，鉴中姑射未应真。"
        ],
        "notes": "",
        "id": "a513c469bdeae4e88eda10dbe1ebede7"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "绍圣春宴口号  其一",
        "preface": "",
        "paragraphs": [
            "牙牌晓奏集英班，日照云龙下九关。",
            "红蜡青烟寒食后，翠华黄屋太微间。"
        ],
        "notes": "",
        "id": "1ddd626baefa8c4481308713fb266c47"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "绍圣春宴口号  其二",
        "preface": "",
        "paragraphs": [
            "三春乐奏三春曲，万岁声连万岁山。",
            "欲识君臣同乐意，天威咫尺不违颜。"
        ],
        "notes": "",
        "id": "a616bf26841e38499c1af66ebd06857e"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "三十六宫人第一，玉楼深处梦熊罴。"
        ],
        "notes": "",
        "id": "445e0e7c0e255731ad1844b44dd0be6c"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "龙烛影中犹是腊，凤箫声里已吹春。"
        ],
        "notes": "",
        "id": "cf2daaa42017c820e7dce0c5144ec3b6"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "人主主人翁。"
        ],
        "notes": "",
        "id": "a84c5442de5934a39cce996c62cc691b"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "万镒黄金手化铁，五色彩云神授丹。"
        ],
        "notes": "",
        "id": "06100e094885b29a84aca26e26cab8d5"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "菊英九日万龄黄。"
        ],
        "notes": "",
        "id": "c038ae1990d487c294161a30282c9d27"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "君臣燕衎升平际，属句论文乐未央。"
        ],
        "notes": "",
        "id": "c5cab0550b7bcf287e6d82d81ba1755c"
    },
    {
        "author": "蔡京",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "姑射神仙犹饮露，龟台王母未忘桃。"
        ],
        "notes": "",
        "id": "53c5b1adcd3141cdfa1b963d84d445fe"
    },
    {
        "author": "蔡京",
        "dynasty": "唐",
        "type": "诗",
        "rhythmic": "",
        "title": "责商山四皓",
        "preface": "",
        "paragraphs": [
            "秦末家家思逐鹿，商山四皓独忘机。",
            "如何鬓发霜相似，更出深山定是非。"
        ],
        "notes": "",
        "id": "c0f0960a5bc8aee292659ec59add43fd"
    },
    {
        "author": "蔡京",
        "dynasty": "唐",
        "type": "诗",
        "rhythmic": "",
        "title": "假节邕交道由吴溪",
        "preface": "",
        "paragraphs": [
            "停桡横水中，举目孤烟外。",
            "借问吴溪人，谁家有山卖。"
        ],
        "notes": "",
        "id": "316d6fea50a0af3c499bf218aabff3e0"
    },
    {
        "author": "蔡京",
        "dynasty": "唐",
        "type": "诗",
        "rhythmic": "",
        "title": "咏子规",
        "preface": "",
        "paragraphs": [
            "千年冤魄化为禽，永逐悲风叫远林。",
            "愁血滴花春艳死，月明飘浪冷光沈。",
            "凝成紫塞风前泪，惊破红楼梦里心。",
            "肠断楚词归不得，劒门迢遰蜀江深。"
        ],
        "notes": "",
        "id": "b11d257f9c70e3c19eafc145d87b2808"
    }
]