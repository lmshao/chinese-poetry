[
    {
        "author": "陈逢辰",
        "dynasty": "宋",
        "type": "诗",
        "rhythmic": "",
        "title": "题九锁山",
        "preface": "",
        "paragraphs": [
            "九山互锁碧烟深，路转花香恼客吟。",
            "归鹤带云回谷口，潜蛟飞雪喷亭心。",
            "洞中无计寻芝鼠，箬底犹闻捣药禽。",
            "莫叹仙凡几尘隔，菊花岩畔是知音。"
        ],
        "notes": "",
        "id": "8a92b4481d5d9f33f22956a0624da050"
    },
    {
        "author": "陈逢辰",
        "dynasty": "宋",
        "type": "词",
        "rhythmic": "乌夜啼",
        "title": "",
        "preface": "",
        "paragraphs": [
            "月痕未到朱扉。",
            "送郎时。",
            "暗里一汪儿泪、没人知。",
            "搵不住。",
            "收不聚。",
            "被风吹。",
            "吹作一天愁雨、损花枝。"
        ],
        "notes": "",
        "id": "1ea6363be4613e4d42e869edded1157f"
    },
    {
        "author": "陈逢辰",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "杨柳雪融滞雨，酴醿玉软欺风。",
            "飞英簌簌扣调栊。",
            "残蝶归来粉重。",
            "罨画扇题尘掩，绣花纱带寒笼。",
            "送春先自费啼红。",
            "更结疏云秋梦。"
        ],
        "notes": "",
        "id": "0517a7a65ca46ffca9841b904afdbada"
    }
]