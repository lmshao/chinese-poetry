[
    {
        "author": "陈宗道",
        "dynasty": "宋",
        "type": "诗",
        "rhythmic": "",
        "title": "寒窗听雪",
        "preface": "",
        "paragraphs": [
            "水浸楼台月，山围花柳春。",
            "宸居一望近，风景四时新。",
            "画舫断桥聚，清箫夹岸闻。",
            "游人归去晚，车马闹红尘。"
        ],
        "notes": "",
        "id": "efd716cc2dd1dfdecb3e3e6a001f181c"
    },
    {
        "author": "陈宗道",
        "dynasty": "宋",
        "type": "诗",
        "rhythmic": "",
        "title": "游麻姑山",
        "preface": "",
        "paragraphs": [
            "千秋云气龙犹在，午夜松声鹤自寒。",
            "仙子偶来成梦事，至今游客未尝闲。"
        ],
        "notes": "",
        "id": "a3ce0cdb957b9824f1a51e4b8c74b159"
    },
    {
        "author": "陈宗道",
        "dynasty": "宋",
        "type": "诗",
        "rhythmic": "",
        "title": "旅怀",
        "preface": "",
        "paragraphs": [
            "清波渺前滩，白鸟下寒渚。",
            "樵斧空山鸣，归舟夕阳暮。",
            "去来风中人，明灭云外树。",
            "双轮何时休，愁心此羁旅。"
        ],
        "notes": "",
        "id": "0a03de29cbc1aaa7b6912b5055555a4b"
    },
    {
        "author": "陈宗道",
        "dynasty": "宋",
        "type": "诗",
        "rhythmic": "",
        "title": "送别",
        "preface": "",
        "paragraphs": [
            "江边出相送，君去我当返。",
            "徘徊未忍还，孤帆夕阳远。"
        ],
        "notes": "",
        "id": "dceab4db2e6cb95f27bf3bc78334ca6a"
    },
    {
        "author": "陈宗道",
        "dynasty": "宋",
        "type": "诗",
        "rhythmic": "",
        "title": "洗马行",
        "preface": "",
        "paragraphs": [
            "玉谿谿头波绿玉，玉谿谿上沙金粟。",
            "晓营出马五花云，鸣榜齐首桥南浴。",
            "马高如屋长如龙，四蹄如铁声如钟。",
            "青刍几束粟几斗，豢汝爱汝争奇功。",
            "编騣抹刷解色罢，黑面雄儿齐上马。",
            "就中一马不敢骑，云是将军临陈者。"
        ],
        "notes": "",
        "id": "01ce27f81e4ca1af3b5fc5b8ff94ad91"
    },
    {
        "author": "陈宗道",
        "dynasty": "宋",
        "type": "诗",
        "rhythmic": "",
        "title": "送戴石屏归天台",
        "preface": "",
        "paragraphs": [
            "天台四万八千丈，一根直下寒银浪。",
            "青莲老子夜不眠，往往飞魂到其上。",
            "诗情不减流白云，千载重见戴叔伦。",
            "莲花峰下赤城洞，芒鞵翻笑山中人。",
            "秋风孤篁八九尺，老面百折赪铜色。",
            "田文席上摩吟髭，鹘立苍苔烟雨黑。",
            "我家竹屋栖龙冈，夜捣孤月餐寒霜。",
            "醉骑白鹿军峰下，一见赠我青瑶珰。",
            "南山台前春正好，万壑千涯清梦晓。",
            "苍苔石磴抚阑干，往事飞鸿天亦笑。",
            "君今东首回牙樯，我亦西去凌苍苍。",
            "截江桥南春水急，酒酣不记攀垂杨。",
            "军峰江南最高处，我上峰头望君去。",
            "归时定入天台山，举首云间一相顾。"
        ],
        "notes": "",
        "id": "5533865098bc29a5b5e2fd7de6781a02"
    },
    {
        "author": "陈宗道",
        "dynasty": "宋",
        "type": "诗",
        "rhythmic": "",
        "title": "题谢氏西谷",
        "preface": "",
        "paragraphs": [
            "江东风流会稽伯，玉壶贮香倾琥珀。",
            "春风十里东山云，一局寒楸晚空碧。",
            "盘盘石磴红泉仙，春梦草断瑶池笺。",
            "蒙茸曲笠雨花湿，老屐踏损苍苔钱。",
            "双鸾翩翩跨元岛，月白香魂翠山杳。",
            "玉兰千载流芳馨，清风凌厉连红晓。"
        ],
        "notes": "",
        "id": "f1c8c76a1bcb678853bc40e5ecb9272b"
    },
    {
        "author": "陈宗道",
        "dynasty": "宋",
        "type": "诗",
        "rhythmic": "",
        "title": "送宁都陈令",
        "preface": "",
        "paragraphs": [
            "梅花楼头立晴雪，松叶亭根听夜雨。",
            "鼪鼯息响月千山，桃李无言春万树。"
        ],
        "notes": "",
        "id": "eca53c142624e31f2d1653c7d20e4d1f"
    }
]