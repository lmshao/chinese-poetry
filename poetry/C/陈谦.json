[
    {
        "author": "陈谦",
        "dynasty": "宋",
        "type": "诗",
        "rhythmic": "",
        "title": "送程傅叟赴官临海",
        "preface": "",
        "paragraphs": [
            "金华仙伯歌襦久，休父仍孙歛版迟。",
            "堂下言高鬷蔑恶，官中事了傅咸痴。",
            "苦心才覩千年余，垂翅新翻六月池。",
            "接淅中山听余令，征黄敕使立多时。"
        ],
        "notes": "",
        "id": "e5beb19493c842e22016a4cd019d845d"
    },
    {
        "author": "陈谦",
        "dynasty": "宋",
        "type": "诗",
        "rhythmic": "",
        "title": "送王孟同馆黄岩见王简卿侍郎",
        "preface": "",
        "paragraphs": [
            "吾子勇出乡，卖文供啜菽。",
            "谁指石头路，路滑去能速。",
            "大溪拍天流，返壑仅盈掬。",
            "神化阙功能，善世眩兼独。",
            "宝瑟迹已陈，阀阅在林麓。",
            "饱尽天下眼，观我亦具足。",
            "尚论宇宙广，落处即为福。",
            "请子房魏偕，点入丹青录。"
        ],
        "notes": "",
        "id": "7bc8dcd23843ff32b266cc87a6c81859"
    },
    {
        "author": "陈谦",
        "dynasty": "宋",
        "type": "诗",
        "rhythmic": "",
        "title": "温州刘教授石塔",
        "preface": "",
        "paragraphs": [
            "长刘提正律，折冲陈堂堂。",
            "少刘峙其躬，凛凛百炼刚。",
            "独立百世后，共分渊孟香。",
            "近市人不知，公论在八荒。"
        ],
        "notes": "",
        "id": "9c03edcfe8cb09ba4e66035c44007a42"
    },
    {
        "author": "陈谦",
        "dynasty": "宋",
        "type": "诗",
        "rhythmic": "",
        "title": "曲台",
        "preface": "",
        "paragraphs": [
            "宗伯旧为丞，曲台今作长。",
            "钦闻孔圣言，德理政刑上。"
        ],
        "notes": "",
        "id": "6288b537d3d0f2262df5f7b8c5a6ec4b"
    },
    {
        "author": "陈谦",
        "dynasty": "宋",
        "type": "诗",
        "rhythmic": "",
        "title": "凌丹亭  其一",
        "preface": "",
        "paragraphs": [
            "夜半脚心生热云，真人得法此其真。",
            "只缘露泄天机子，将身却近帝王尊。"
        ],
        "notes": "",
        "id": "720b2ec45a6709c7b8da7097b4e40650"
    },
    {
        "author": "陈谦",
        "dynasty": "宋",
        "type": "诗",
        "rhythmic": "",
        "title": "凌丹亭  其二",
        "preface": "",
        "paragraphs": [
            "虚静前知固常理，弄丸先生昔如此。",
            "不曾惊动世间人，须信是中元没事。"
        ],
        "notes": "",
        "id": "9cf43c54cf6baab188e3dd9b29840cdb"
    },
    {
        "author": "陈谦",
        "dynasty": "宋",
        "type": "诗",
        "rhythmic": "",
        "title": "凌丹亭  其三",
        "preface": "",
        "paragraphs": [
            "松钗满地竹无声，已将蜕羽锁丹陵。",
            "漱津觅字俱陈迹，又有入山来乞灵。"
        ],
        "notes": "",
        "id": "34f9745ad217bf97a3cb31c9afd27c74"
    },
    {
        "author": "陈谦",
        "dynasty": "宋",
        "type": "诗",
        "rhythmic": "",
        "title": "鄂州南楼",
        "preface": "",
        "paragraphs": [
            "折羽沉弦思杳茫，南楼依旧倚斜阳。",
            "江湖草树不相识，吴蜀舟车秪自忙。",
            "万里秋声惊客枕，一天凉月浸胡床。",
            "古今多少英雄恨，认取江南旧武昌。"
        ],
        "notes": "",
        "id": "034ba71b1c86f2cceea9a3af5c31924a"
    },
    {
        "author": "陈谦",
        "dynasty": "宋",
        "type": "诗",
        "rhythmic": "",
        "title": "瞿唐峡",
        "preface": "",
        "paragraphs": [
            "庸蜀诸羌水，荆吴万里浑。",
            "不将崖约束，焉免壑崩奔。",
            "线引温汤浦，觞浮雪水源。",
            "槎程疑欲尽，西望气魂魂。"
        ],
        "notes": "",
        "id": "57b1d58670b3db7c1146c48c9ffbd3a6"
    },
    {
        "author": "陈谦",
        "dynasty": "宋",
        "type": "诗",
        "rhythmic": "",
        "title": "华盖山",
        "preface": "",
        "paragraphs": [
            "廛隠筑东山，林高撼翠寒。",
            "云藏安石馆，竹扫葛仙坛。",
            "径绕泉鸣壑，天低月近栏。",
            "秋风扶杖屦，漉酒助君欢。"
        ],
        "notes": "",
        "id": "a87c1c8741fba5709d883960b3f95d11"
    },
    {
        "author": "陈谦",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "青衫夜半何曾著，引兴参差杂椒糈。"
        ],
        "notes": "",
        "id": "d55c56d9158686afc686be5e341ecdbe"
    },
    {
        "author": "陈谦",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "万卷编抄高似屋，一门师友重如山。"
        ],
        "notes": "",
        "id": "bbdd961e02705305eb210dbbcfde4da7"
    }
]