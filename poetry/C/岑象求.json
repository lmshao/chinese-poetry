[
    {
        "author": "岑象求",
        "dynasty": "宋",
        "type": "诗",
        "rhythmic": "",
        "title": "再至新定有感",
        "preface": "",
        "paragraphs": [
            "蜀地吴天各一涯，去来三纪亦云赊。",
            "乌龙遶郭俨如旧，白发满头良可嗟。",
            "老矣不堪多感慨，使乎何处是光华。",
            "周行历览犹疑梦，更问庭槠几度花。"
        ],
        "notes": "",
        "id": "32dd8b67c2178c65e12da92852cf8a2b"
    },
    {
        "author": "岑象求",
        "dynasty": "宋",
        "type": "诗",
        "rhythmic": "",
        "title": "咏县厅前古槠木",
        "preface": "",
        "paragraphs": [
            "三十年前宰一同，朝朝相对此庭中。",
            "如今翠叶樛枝好，依旧朱栏戒石东。",
            "潘岳河阳花立尽，陶潜彭泽柳随空。",
            "唯君独负坚刚操，何异灵椿与夏虫。"
        ],
        "notes": "",
        "id": "5d10263375afb5e7a3968c6544e30c99"
    },
    {
        "author": "岑象求",
        "dynasty": "宋",
        "type": "诗",
        "rhythmic": "",
        "title": "涤虑轩",
        "preface": "",
        "paragraphs": [
            "圣人重洗心，君子贵浴德。",
            "清心是道场，金仙有遗则。",
            "人言我虑不须涤，我谓几人能涤得。",
            "以此息万缘，以此销六贼。",
            "君不见水观月观成道人，尽向此门生妙识。"
        ],
        "notes": "",
        "id": "fbd09ca2f8928b0b8fc0467cfcd455db"
    },
    {
        "author": "岑象求",
        "dynasty": "宋",
        "type": "诗",
        "rhythmic": "",
        "title": "中岩",
        "preface": "",
        "paragraphs": [
            "潇洒监城隈，聊驱俗驾回。",
            "世尘飞不到，山色翠成堆。"
        ],
        "notes": "",
        "id": "17565f7d71a11eeeb2a14839d8cee635"
    },
    {
        "author": "岑象求",
        "dynasty": "宋",
        "type": "诗",
        "rhythmic": "",
        "title": "剑门关",
        "preface": "",
        "paragraphs": [
            "当道双峰辟，凌空万仞酋。",
            "于秦置扃𫔎，与蜀作襟喉。"
        ],
        "notes": "",
        "id": "1e17cf23d5e07a4167e04cf5ab481917"
    },
    {
        "author": "岑象求",
        "dynasty": "宋",
        "type": "诗",
        "rhythmic": "",
        "title": "游定林院",
        "preface": "",
        "paragraphs": [
            "野阔莲宫迥，楼台半倚山。",
            "地联巴峡近，门对濮溪湾。",
            "柏径松烟湿，石房雨藓斑。",
            "白云邀客住，明月伴僧闲。",
            "经梵喧哗外，香灯杳霭间。",
            "胜游成邂逅，危搆喜跻攀。",
            "世路诚何极，尘心久欲还。",
            "輶车正催发，缓步出重关。"
        ],
        "notes": "",
        "id": "8b6b303042098ac1dcc48e1b96ff2efc"
    }
]