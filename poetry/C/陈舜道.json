[
    {
        "author": "陈舜道",
        "dynasty": "宋",
        "type": "诗",
        "rhythmic": "",
        "title": "春日田园杂兴十首  其一",
        "preface": "",
        "paragraphs": [
            "春来非是爱吟诗，诗是田园漫兴时。",
            "无事花边繙兔册，有时桑下课牛医。",
            "乍随父老看秧去，还共儿童鬬草嬉。",
            "偶物兴怀浑不奈，春来非是爱吟诗。"
        ],
        "notes": "",
        "id": "601ef8f290c22a4921f3516dd52227d3"
    },
    {
        "author": "陈舜道",
        "dynasty": "宋",
        "type": "诗",
        "rhythmic": "",
        "title": "春日田园杂兴十首  其二",
        "preface": "",
        "paragraphs": [
            "春来非是爱吟诗，诗是田园乐兴时。",
            "清入吟怀花月照，红生笑面柳风吹。",
            "村声荡耳乌盐角，社酒柔情玉练槌。",
            "闲闷闲愁侬不省，春来非是爱吟诗。"
        ],
        "notes": "",
        "id": "601ef8f290c22a4921f3516dd52227d3"
    },
    {
        "author": "陈舜道",
        "dynasty": "宋",
        "type": "诗",
        "rhythmic": "",
        "title": "春日田园杂兴十首  其三",
        "preface": "",
        "paragraphs": [
            "春来非是爱吟诗，诗是田园饮兴时。",
            "草酌乍舒情眊矂，花生陡觉眼迷离。",
            "才呼枌社人同醉，又问杏邨家有谁。",
            "长日作劳无不得，春来非是爱吟诗。"
        ],
        "notes": "",
        "id": "601ef8f290c22a4921f3516dd52227d3"
    },
    {
        "author": "陈舜道",
        "dynasty": "宋",
        "type": "诗",
        "rhythmic": "",
        "title": "春日田园杂兴十首  其四",
        "preface": "",
        "paragraphs": [
            "春来非是爱吟诗，诗是田园懒兴时。",
            "放草地牛眠易熟，听花村鴂起来迟。",
            "蚕桑辛苦从渠妇，稼穑勤劳任我儿。",
            "疏散情怀收不起，春来非是爱吟诗。"
        ],
        "notes": "",
        "id": "601ef8f290c22a4921f3516dd52227d3"
    },
    {
        "author": "陈舜道",
        "dynasty": "宋",
        "type": "诗",
        "rhythmic": "",
        "title": "春日田园杂兴十首  其五",
        "preface": "",
        "paragraphs": [
            "春来非是爱吟诗，诗是田园引兴时。",
            "闻布谷声惊绿野，听提壶语忆青旗。",
            "曾因鬬草争心起，每为看花乐意随。",
            "景物撩人禁不定，春来非是爱吟诗。"
        ],
        "notes": "",
        "id": "601ef8f290c22a4921f3516dd52227d3"
    },
    {
        "author": "陈舜道",
        "dynasty": "宋",
        "type": "诗",
        "rhythmic": "",
        "title": "春日田园杂兴十首  其六",
        "preface": "",
        "paragraphs": [
            "春来非是爱吟诗，诗是田园寄兴时。",
            "稼穑但凭牛犊健，阴晴每付鹁鸪知。",
            "托寻花去将予乐，借卷桐吹写所思。",
            "抚景寓言良不浅，春来非是爱吟诗。"
        ],
        "notes": "",
        "id": "601ef8f290c22a4921f3516dd52227d3"
    },
    {
        "author": "陈舜道",
        "dynasty": "宋",
        "type": "诗",
        "rhythmic": "",
        "title": "春日田园杂兴十首  其七",
        "preface": "",
        "paragraphs": [
            "春来非是爱吟诗，诗是田园乘兴时。",
            "得暇分畦秧韭菜，趁晴樊圃树棠梨。",
            "山烟青笠等闲去，沙地乌犍和醉骑。",
            "一片野情羁不住，春来非是爱吟诗。"
        ],
        "notes": "",
        "id": "601ef8f290c22a4921f3516dd52227d3"
    },
    {
        "author": "陈舜道",
        "dynasty": "宋",
        "type": "诗",
        "rhythmic": "",
        "title": "春日田园杂兴十首  其八",
        "preface": "",
        "paragraphs": [
            "春来非是爱吟诗，诗是田园遣兴时。",
            "行傍山翁驱犊父，坐观邻妪试鹅儿。",
            "看秧时测水深浅，行菜闲占春早迟。",
            "白日渐长消不去，春来非是爱吟诗。"
        ],
        "notes": "",
        "id": "601ef8f290c22a4921f3516dd52227d3"
    },
    {
        "author": "陈舜道",
        "dynasty": "宋",
        "type": "诗",
        "rhythmic": "",
        "title": "春日田园杂兴十首  其九",
        "preface": "",
        "paragraphs": [
            "春来非是爱吟诗，诗是田园尽兴时。",
            "蓐食出门天欲曙，荷鉏归路月相随。",
            "踏青漫有心情在，耕绿宁甘体力疲。",
            "个段工夫偿不足，春来非是爱吟诗。"
        ],
        "notes": "",
        "id": "601ef8f290c22a4921f3516dd52227d3"
    },
    {
        "author": "陈舜道",
        "dynasty": "宋",
        "type": "诗",
        "rhythmic": "",
        "title": "春日田园杂兴十首  其一〇",
        "preface": "",
        "paragraphs": [
            "春来非是爱吟诗，诗是田园感兴时。",
            "草地耕牛方有犊，花村吠犬那生牦。",
            "麦青未必三时粥，桑绿其如二月丝。",
            "触物兴怀言不尽，春来非是爱吟诗。"
        ],
        "notes": "",
        "id": "601ef8f290c22a4921f3516dd52227d3"
    }
]