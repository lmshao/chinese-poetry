[
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "升平词五首 一",
        "preface": "",
        "paragraphs": [
            "瑞气遶宫楼，皇居上苑游。",
            "远冈连圣祚，平地载神州。",
            "会合兼重译，潺湲近八流。",
            "中兴岂假问，据此自千秋。"
        ],
        "notes": "",
        "id": "57aa936bb5207db564b213d553769ac8"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "升平词五首 二",
        "preface": "",
        "paragraphs": [
            "寥泬敞延英，朝班立位横。",
            "宣传无草动，拜舞有衣声。",
            "鸳瓦霜消湿，虫丝日照明。",
            "辛勤自不到，遥见似前程。"
        ],
        "notes": "",
        "id": "828d93a3ec7753bc2f9c162232c76c2a"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "升平词五首 三",
        "preface": "",
        "paragraphs": [
            "处处是欢心，时康岁已深。",
            "不同三尺劒，应似五弦琴。",
            "寿笑山犹尽，明嫌日有阴。",
            "何当怜一物，亦遗断愁吟。"
        ],
        "notes": "",
        "id": "54b374f6bae951ef707d3370427d7a45"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "升平词五首 四",
        "preface": "",
        "paragraphs": [
            "日日听歌谣，区中尽祝尧。",
            "虫蝗初不害，夷狄近全销。",
            "史笔唯书瑞，天台绝见妖。",
            "因令匹夫志，转欲事清朝。"
        ],
        "notes": "",
        "id": "cb801f7f9af8bfc1d33982742a7f3a59"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "升平词五首 五",
        "preface": "",
        "paragraphs": [
            "五帝三皇主，萧曹魏邴臣。",
            "文章唯返朴，戈甲尽生尘。",
            "谏纸应无用，朝纲自有伦。",
            "升平不可记，所见是闲人。"
        ],
        "notes": "",
        "id": "3d1a04f3904fa150492569d663d4115f"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "洛东兰若归",
        "preface": "",
        "paragraphs": [
            "一衲老禅床，吾生半异乡。",
            "管弦愁里老，书劒梦中忙。",
            "鸟急山初暝，蝉稀树正凉。",
            "又归何处去，尘路月苍苍。"
        ],
        "notes": "",
        "id": "bd6bcd83cffc47a160c0fee78cb2b031"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "仙都即景",
        "preface": "",
        "paragraphs": [
            "黄帝登真处，青青不记年。",
            "孤峰应碍日，一柱自擎天。",
            "石怪长栖鹤，云闲若有仙。",
            "鼎湖看不见，零落数枝莲。"
        ],
        "notes": "",
        "id": "5374e00b844160e9d1fd7a127ff2c3ff"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "汉武帝将候西王母下降",
        "preface": "",
        "paragraphs": [
            "昆仑凝想最高峰，王母来乘五色龙。",
            "歌听紫鸾犹缥缈，语来青鸟许从容。",
            "风回水落三清月，漏苦霜传五夜钟。",
            "树影悠悠花悄悄，若闻箫管是行踪。"
        ],
        "notes": "",
        "id": "dd38a91a22a1d906eb6151a0de508ebf"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "汉武帝于宫中宴西王母",
        "preface": "",
        "paragraphs": [
            "鼇岫云低太一坛，武皇斋洁不胜懽。",
            "长生碧字期亲署，延寿丹泉许细看。",
            "劒佩有声宫树静，星河无影禁花寒。",
            "秋风褭褭月朗朗，玉女清歌一夜阑。"
        ],
        "notes": "",
        "id": "490dc64bc3a165e3ffec3e1d5d870483"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "刘晨阮肇游天台",
        "preface": "",
        "paragraphs": [
            "树入天台石路新，云和草静迥无尘。",
            "烟霞不省生前事，水木空疑梦后身。",
            "往往鸡鸣岩下月，时时犬吠洞中春。",
            "不知此地归何处，须就桃源问主人。"
        ],
        "notes": "",
        "id": "52251b209e93c60c82508ed9129924fa"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "刘阮洞中遇仙子",
        "preface": "",
        "paragraphs": [
            "天和树色霭苍苍，霞重岚深路渺茫。",
            "云实满山无鸟雀，水声沿涧有笙簧。",
            "碧沙洞里乾坤别，红树枝前日月长。",
            "愿得花间有人出，免令仙犬吠刘郎。"
        ],
        "notes": "",
        "id": "3f8779ebeaafc20424e1ce494e6ff3d3"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "仙子送刘阮出洞",
        "preface": "",
        "paragraphs": [
            "殷勤相送出天台，仙境那能却再来。",
            "云液每归须强饮，玉书无事莫频开。",
            "花当洞口应长在，水到人间定不回。",
            "惆怅溪头从此别，碧山明月闭苍苔。"
        ],
        "notes": "",
        "id": "6a98a4c01a933681c752654be065f158"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "仙子洞中有怀刘阮",
        "preface": "",
        "paragraphs": [
            "不将清瑟理霓裳，尘梦那知鹤梦长。",
            "洞里有天春寂寂，人间无路月茫茫。",
            "玉沙瑶草连溪碧，流水桃花满涧香。",
            "晓露风灯零落尽，此生无处访刘郎。"
        ],
        "notes": "",
        "id": "e49dbcebb2fad59b80ddf8bdebc35179"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "刘阮再到天台不复见仙子",
        "preface": "",
        "paragraphs": [
            "再到天台访玉真，青苔白石已成尘。",
            "笙歌冥寞闲深洞，云鹤萧条绝旧隣。",
            "草树总非前度色，烟霞不似昔年春。",
            "桃花流水依然在，不见当时劝酒人。"
        ],
        "notes": "",
        "id": "dcc7ac98222ee1f0c4bc1941f1ccc5b9"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "织女怀牵牛",
        "preface": "",
        "paragraphs": [
            "北斗佳人双泪流，眼穿肠断为牵牛。",
            "封题锦字凝新恨，抛掷金梭织旧愁。",
            "桂树三春烟漠漠，银河一水夜悠悠。",
            "欲将心向仙郎说，借问榆花早晚秋。"
        ],
        "notes": "",
        "id": "772e80563a5fa18ebb7a3c01897d6cdd"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "王远宴麻姑蔡经宅",
        "preface": "",
        "paragraphs": [
            "好风吹树杏花香，花下真人道姓王。",
            "大篆龙蛇随笔札，小天星斗满衣裳。",
            "闲抛南极归期晚，笑指东溟饮兴长。",
            "要唤麻姑同一醉，使人沽酒向余杭。"
        ],
        "notes": "",
        "id": "de3c93ccfd38d03954b325a058703311"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "萼绿华将归九疑留别许真人",
        "preface": "",
        "paragraphs": [
            "九点秋烟黛色空，绿华归思颇无穷。",
            "每悲驭鹤身难任，长恨临霞语未终。",
            "河影暗吹云梦月，花声闲落洞庭风。",
            "蓝丝重勒金条脱，留与人间许侍中。"
        ],
        "notes": "",
        "id": "439e1f05aa427017910636ebf631fa16"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "穆王宴王母于九光流霞馆",
        "preface": "",
        "paragraphs": [
            "桑叶扶疎闭日华，穆王邀命宴流霞。",
            "霓旌著地云初驻，金奏掀天月欲斜。",
            "歌咽细风吹粉蕊，饮余清露湿瑶砂。",
            "不知白马红缰解，偷吃东田碧玉花。"
        ],
        "notes": "",
        "id": "5ce5abba6b702d99076ebb13a6066e52"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "紫河张休真",
        "preface": "",
        "paragraphs": [
            "琪树扶疎压瑞烟，玉皇朝客满花前。",
            "山川到处成三月，丝竹经时即万年。",
            "树石冥茫初缩地，杯盘狼籍未朝天。",
            "东风小饮人皆醉，从听黄龙枕水眠。"
        ],
        "notes": "",
        "id": "846f3c09fce6cfd75283c18bd6a6560a"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "张硕重寄杜兰香",
        "preface": "",
        "paragraphs": [
            "碧落香销兰露秋，星河无梦夜悠悠。",
            "灵妃不降三清驾，仙鹤空成万古愁。",
            "浩月隔花追欵别，瑞烟笼树省淹留。",
            "人间何事堪惆怅，海色西风十二楼。"
        ],
        "notes": "",
        "id": "eca1e11a26495022fb7713b928f42987"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "玉女杜兰香下嫁于张硕",
        "preface": "",
        "paragraphs": [
            "天上人间两渺茫，不知谁识杜兰香。",
            "来经玉树三山远，去隔银河一水长。",
            "怨入清尘愁锦瑟，酒倾玄露醉瑶觞。",
            "遗情更说何珍重，擘破云鬟金凤皇。"
        ],
        "notes": "",
        "id": "6ff23398af1e5f7cd9163022a93a2ec1"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "萧史携弄玉上升",
        "preface": "",
        "paragraphs": [
            "岂是丹台归路遥，紫鸾烟驾不同飘。",
            "一声洛水传幽咽，万片宫花共寂寥。",
            "红粉美人愁未散，清华公子笑相邀。",
            "缑山碧树青楼月，肠断春风为玉箫。"
        ],
        "notes": "",
        "id": "91eea64ba81e5a7ca7679a640270173b"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "皇初平将入金华山",
        "preface": "",
        "paragraphs": [
            "莫道真游烟景赊，潇湘有路入京华。",
            "溪头鹤树春常在，洞口人家日易斜。",
            "一水暗鸣闲遶涧，五云长往不还家。",
            "白羊成队难收拾，吃尽溪边巨胜花。"
        ],
        "notes": "",
        "id": "63642204f32fe63bc9327b9ce6549de8"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "汉武帝思李夫人",
        "preface": "",
        "paragraphs": [
            "惆怅冰颜不复归，晚秋黄叶满天飞。",
            "迎风细荇传香粉，隔水残霞见画衣。",
            "白玉帐寒鸳梦绝，紫阳宫远雁书稀。",
            "夜深池上兰桡歇，断续歌声彻太微。"
        ],
        "notes": "",
        "id": "081d319f4d529f3af2af3f4a7281be38"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "送羽人王锡归罗浮",
        "preface": "",
        "paragraphs": [
            "风前整顿紫荷巾，常向罗浮保养神。",
            "石磴倚天行带月，铁桥通海入无尘。",
            "龙蛇出洞闲邀雨，犀象眠花不避人。",
            "最爱葛洪寻药处，露苗烟蕊满山春。"
        ],
        "notes": "",
        "id": "46d9376b37b5d0e4568a1c00bd43d905"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "送刘尊师祗诏阙庭三首 一",
        "preface": "",
        "paragraphs": [
            "海风叶叶驾霓旌，天路悠悠接上清。",
            "锦诰凄凉遗去恨，玉箫哀绝醉离情。",
            "五湖夜月幡幢湿，双阙清风劒珮轻。",
            "从此暂辞华表柱，便应千载是归程。"
        ],
        "notes": "",
        "id": "532ced76e90a295637393e08d382978a"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "送刘尊师祗诏阙庭三首 二",
        "preface": "",
        "paragraphs": [
            "五峰已别隔人间，双阙何年许再还。",
            "既埽山川收地脉，须留日月驻天颜。",
            "霞觞共饮身虽在，风驭难陪迹未闲。",
            "从此枕中唯有梦，梦魂何处访三山。"
        ],
        "notes": "",
        "id": "9995b185e1466d658d4466fb51bab5d2"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "送刘尊师祗诏阙庭三首 三",
        "preface": "",
        "paragraphs": [
            "仙老闲眠碧草堂，帝书征入白云乡。",
            "龟台欲署长生籍，鸾殿还论不死方。",
            "红露想倾延命酒，素烟思𦶟降真香。",
            "五千言外无文字，更有何词赠武皇。"
        ],
        "notes": "",
        "id": "ed9bd7938ed745435bbc7a41e1148342"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "三年冬大礼五首 一",
        "preface": "",
        "paragraphs": [
            "皇帝斋心洁素诚，自朝真祖报升平。",
            "华山秋草多归马，沧海寒波绝洗兵。",
            "银箭水残河势断，玉炉烟尽日华生。",
            "千官整肃三天夜，劒佩初闻入太清。"
        ],
        "notes": "",
        "id": "cc173a15c8411370a7a5045c51efb3bc"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "三年冬大礼五首 二",
        "preface": "",
        "paragraphs": [
            "海日西飞度禁林，太清宫殿月沉沉。",
            "不闻北斗倾尧酒，空觉南风入舜琴。",
            "歌压钧天闲梦尽，诏归秋水道情深。",
            "雪风更起古杉叶，时送步虚清磬音。"
        ],
        "notes": "",
        "id": "a8740d9eb289d926782e1dcfe1ec74c1"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "三年冬大礼五首 三",
        "preface": "",
        "paragraphs": [
            "太一天坛降紫君，属车龙鹤夜成群。",
            "春浮玉藻寒初落，露拂金茎曙欲分。",
            "三代乐回风入律，四溟歌驻水成文。",
            "千官不动旌旗下，日照南山万树云。"
        ],
        "notes": "",
        "id": "a6ffe3cb1a9ba2ac257b4bc182820245"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "三年冬大礼五首 四",
        "preface": "",
        "paragraphs": [
            "山拥飞云海水清，天坛未夕仗先成。",
            "千官不起金縢议，万国空瞻玉藻声。",
            "禁火曙然烟焰褭，宫衣寒拂雪花轻。",
            "侧闻左右皆周吕，看取从容致太平。"
        ],
        "notes": "",
        "id": "c142293249bc426f3de5488e4b363ea3"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "三年冬大礼五首 五",
        "preface": "",
        "paragraphs": [
            "太和琴暖发南薰，水阔风高得细闻。",
            "沧海举歌夔是相，历山回禅舜为君。",
            "翠微呼处生丹障，清静封中起白云。",
            "今日病身慙小隐，欲将泉石勒移文。"
        ],
        "notes": "",
        "id": "d746c592537b772bfdb18ba207226b72"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "暮春戏赠吴端公",
        "preface": "",
        "paragraphs": [
            "年少英雄好丈夫，大家望拜执金吾。",
            "闲眠晓日听𫛸鴂，笑倚春风仗辘轳。",
            "深院吹笙闻汉婢，静街调马任奚奴。",
            "牡丹花下帘钩外，独凭红肌捋虎须。"
        ],
        "notes": "",
        "id": "b0d9f3f069ffc7d99b72aca73cf714ec"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "奉送严大夫再领容府二首 一",
        "preface": "",
        "paragraphs": [
            "海风卷树冻岚消，忧国宁辞岭外遥。",
            "自顾勤劳甘百战，不将功业负三朝。",
            "劒澄黑水曾芟虎，箭劈黄云惯射雕。",
            "代北天南尽成事，肯将心许霍嫖姚。"
        ],
        "notes": "",
        "id": "25a554574e860bd70f392ee44d86190d"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "奉送严大夫再领容府二首 二",
        "preface": "",
        "paragraphs": [
            "日照双旌射火山，笑迎宾从却南还。",
            "风云暗发谈谐外，感会潜生气概间。",
            "蕲竹水翻台榭湿，刺桐花落管弦闲。",
            "无因得靸真珠履，亲从新侯定八蛮。"
        ],
        "notes": "",
        "id": "ab3d569905082fc7e64c391d75a26888"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "赠南岳冯处士二首 一",
        "preface": "",
        "paragraphs": [
            "白石溪边自结庐，风泉满院称幽居。",
            "鸟啼深树𣃁灵药，花落闲窗看道书。",
            "烟岚晚过鹿裘湿，水月夜明山舍虚。",
            "支颐冷笑缘名出，终日王门强曳裾。"
        ],
        "notes": "",
        "id": "db937cb9da49a86acd8e1df092600bc6"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "赠南岳冯处士二首 二",
        "preface": "",
        "paragraphs": [
            "寂寥深木闭烟霞，洞里相知有几家。",
            "笑看潭鱼吹水沫，醉嗔溪鹿吃蕉花。",
            "穿厨历历泉声细，绕屋悠悠树影斜。",
            "夜静著灰封釜灶，自添文武养丹砂。"
        ],
        "notes": "",
        "id": "7199b3ff756cd0ba41b2725370a1338b"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "题子姪书院双松",
        "preface": "",
        "paragraphs": [
            "自种双松费几钱，顿令院落似秋天。",
            "能藏此地新晴雨，却惹空山旧烧烟。",
            "枝压细风过枕上，影笼残月到窗前。",
            "莫教取次成闲梦，使汝悠悠十八年。"
        ],
        "notes": "",
        "id": "dd59968bda6b0f970ff3e611927eaccc"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "羽林贾中丞",
        "preface": "",
        "paragraphs": [
            "四十年前百战身，曾驱虎队扫胡尘。",
            "风悲鼓角榆关暮，日暖旌旗陇草春。",
            "铁马惯牵邀上客，金鱼多解乞佳人。",
            "胸中别有安边计，谁睬髭须白似银。"
        ],
        "notes": "",
        "id": "2867bb8fae54dda5b13f95ee3d6f6425"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "送康祭酒赴轮台",
        "preface": "",
        "paragraphs": [
            "灞水桥边酒一杯，送君千里赴轮台。",
            "霜黏海眼旗声冻，风射犀文甲缝开。",
            "断碛簇烟山似米，野营轩地鼓如雷。",
            "分明会得将军意，不斩楼兰不拟回。"
        ],
        "notes": "",
        "id": "71e6b21a971f52b99a6bbeb4c4e9db89"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "南游",
        "preface": "",
        "paragraphs": [
            "尽兴南游卒未回，水工舟子不须催。",
            "政思碧树关心句，难放红螺蘸甲杯。",
            "涨海潮生阴火灭，苍梧风暖瘴云开。"
        ],
        "notes": "",
        "id": "0c6a5a343443710b5dd8ff54a68e7d23"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "哭陷边许兵马使",
        "preface": "",
        "paragraphs": [
            "北风裂地黯边霜，战败桑干日色黄。",
            "故国暗回残士卒，新坟空葬旧衣裳。",
            "散牵细马嘶青草，任去佳人吊白杨。",
            "除却阴符与兵法，更无一物在仪床。"
        ],
        "notes": "",
        "id": "e7706758380e24319ff4d66f64df7b0c"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "和周侍御买剑",
        "preface": "",
        "paragraphs": [
            "将军溢价买吴钩，要与中原静寇讐。",
            "试挂窗前惊电转，略抛床下怕泉流。",
            "青天露拔云霓泣，黑地潜擎鬼魅愁。",
            "见说夜深星斗畔，等闲期尅月支头。"
        ],
        "notes": "",
        "id": "5cfbee24f8fc04933e5d8411e687d79a"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "病马五首呈郑校书章三吴十五先辈 一",
        "preface": "",
        "paragraphs": [
            "𫘧駬何年别渥洼。",
            "病来颜色半泥沙，四蹄不凿金砧裂。",
            "双眼慵开玉筯斜，堕月兔毛干觳𧥆。",
            "失云龙骨瘦牙槎，平原好放无人放。",
            "嘶向秋风苜蓿花。"
        ],
        "notes": "",
        "id": "34f12e2e25c5625415427f59216a1961"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "病马五首呈郑校书章三吴十五先辈 二",
        "preface": "",
        "paragraphs": [
            "陇上沙葱叶正齐，腾黄犹自跼羸蹄。",
            "尾蟠夜雨红丝脆，头捽秋风白练低。",
            "力惫未思金络脑，影寒空望锦障泥。",
            "阶前莫怪垂双泪，不遇孙阳不敢嘶。"
        ],
        "notes": "",
        "id": "1a22c62c8b67ad53aa73e237abfb3444"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "病马五首呈郑校书章三吴十五先辈 三",
        "preface": "",
        "paragraphs": [
            "不剪焦毛鬣半翻，何人别是古龙孙。",
            "霜侵病骨无骄气，土蚀骢花见卧痕。",
            "未喷断云归汉苑，曾追轻练过吴门。",
            "一朝千里心犹在，争肯潜忘秣饲恩。"
        ],
        "notes": "",
        "id": "8b96458e6f408c95688edface1e43d20"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "病马五首呈郑校书章三吴十五先辈 四",
        "preface": "",
        "paragraphs": [
            "空被秋风吹病毛，无因濯浪刷洪涛。",
            "卧来总怪龙蹄跙，瘦尽谁惊虎口高。",
            "追电有心犹欵段，逢人相骨强嘶号。",
            "欲将鬐鬣重裁剪，乞借新成利铰刀。"
        ],
        "notes": "",
        "id": "739b14c056dc19f75eca6487a5255a47"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "病马五首呈郑校书章三吴十五先辈 五",
        "preface": "",
        "paragraphs": [
            "病久无人著意看，玉华衫色欲凋残。",
            "饮惊白露泉花冷，吃怕清秋荳叶寒。",
            "长襜敢辞红锦重，旧缰宁畏紫丝蟠。",
            "王良若许相擡策，千里追风也不难。"
        ],
        "notes": "",
        "id": "192ff0b905431093e79f50cebdc5ef25"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "长安客舍叙邵陵旧宴寄永州萧使君五首 一",
        "preface": "",
        "paragraphs": [
            "邵陵佳树碧葱茏，河汉西沈宴未终。",
            "残漏五更传海月，清笳三会揭天风。",
            "香熏舞席云鬟绿，光射头盘蜡烛红。",
            "今日却怀行乐处，两床丝竹水楼中。"
        ],
        "notes": "",
        "id": "d0bf81e701aad01587f4126a8e82bdda"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "长安客舍叙邵陵旧宴寄永州萧使君五首 二",
        "preface": "",
        "paragraphs": [
            "不知何路却飞翻，虚受贤侯郑重恩。",
            "五夜清歌敲玉树，三年洪饮倒金尊。",
            "招携永感双鱼在，报荅空知一劒存。",
            "狼籍棃花满城月，当时长醉信陵门。"
        ],
        "notes": "",
        "id": "af5a1b6589fcd1626510db769574f784"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "长安客舍叙邵陵旧宴寄永州萧使君五首 三",
        "preface": "",
        "paragraphs": [
            "粉堞彤轩画障西，水云红树窣璇题。",
            "鹧鸪欲绝歌声定，鸜鹆初惊舞袖齐。",
            "坐对玉山空甸线，细听金石怕低迷。",
            "东风夜月三年饮，不省非时不似泥。"
        ],
        "notes": "",
        "id": "cf483d9586c33be5cdcd7e6e969de203"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "长安客舍叙邵陵旧宴寄永州萧使君五首 四",
        "preface": "",
        "paragraphs": [
            "木鱼金钥锁春城，夜上红楼纵酒情。",
            "竹叶水繁更漏促，桐花风软管弦清。",
            "百分散打银船溢，十指宽催玉筯轻。",
            "星斗渐稀宾客散，碧云犹恋艳歌声。"
        ],
        "notes": "",
        "id": "fb0f1f1f7962200cf955e67749278ace"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "长安客舍叙邵陵旧宴寄永州萧使君五首 五",
        "preface": "",
        "paragraphs": [
            "三年身逐汉诸侯，宾榻容居最上头。",
            "饱听笙歌陪痛饮，熟寻云水纵闲游。",
            "朱门锁闭烟岚暮，铃阁清冷水木秋。",
            "月满前山圆不动，更邀诗客上高楼。"
        ],
        "notes": "",
        "id": "b4c35426e013e56be47b4b04cf4a3d20"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "勗劒",
        "preface": "",
        "paragraphs": [
            "古物神光雪见羞，未能擎出恐泉流。",
            "暗临黑水蛟螭泣，潜倚空山鬼魅愁。",
            "生怕雷霆号涧底，长闻风雨在床头。",
            "垂情不用将闲气，恼乱司空犯斗牛。"
        ],
        "notes": "",
        "id": "4d77b778ace4522f65de15fb17f6af3c"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "仙都即景",
        "preface": "",
        "paragraphs": [
            "蟠桃花老华阳东，轩后登真谢六宫。",
            "旌节暗迎归碧落，笙歌遥听隔崆峒。",
            "衣冠留葬桥山月，劒履将随浪海风。",
            "看却龙髯攀不得，红霞零落鼎湖空。"
        ],
        "notes": "",
        "id": "b8bdc2f523a5af7385dcfb03129c56b9"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "望九华寄池阳杜员外",
        "preface": "",
        "paragraphs": [
            "戴月早辞三秀馆，迟明初识九华峰。",
            "差差玉劒寒铓利，褭褭青莲翠叶重。",
            "奇状却疑人画出，岚光如为客添浓。",
            "行春若到五溪上，此处褰帷正面逢。"
        ],
        "notes": "",
        "id": "9ebe9010df9fa76e152847838c488526"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 一",
        "preface": "",
        "paragraphs": [
            "玉箫金瑟发商声，桑叶枯干海水清。",
            "净埽蓬莱山下路，略邀王母话长生。"
        ],
        "notes": "",
        "id": "ab6cfc44e9ccb7a37a84232059adaa4e"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 二",
        "preface": "",
        "paragraphs": [
            "上元元日豁明堂，五帝望空拜玉皇。",
            "万树琪花千圃药，心知不敢辄形相。"
        ],
        "notes": "",
        "id": "234b1ff044fc4043ba2854e9b58a7c80"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 三",
        "preface": "",
        "paragraphs": [
            "骑龙重过玉溪头，红叶还春碧水流。",
            "省得壶中见天地，壶中天地不曾秋。"
        ],
        "notes": "",
        "id": "62532d6f0a566350eda85317df793f22"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 四",
        "preface": "",
        "paragraphs": [
            "真王未许久从容，立在花前别宁封。",
            "手把玉箫头不举，自愁如醉倚黄龙。"
        ],
        "notes": "",
        "id": "c9e47eb645af9cd27cb27d720f6b208e"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 五",
        "preface": "",
        "paragraphs": [
            "金殿无人鏁绛烟，玉郎并不赏丹田。",
            "白龙蹀躞难回跋，争下红绡碧玉鞭。"
        ],
        "notes": "",
        "id": "af2e0b10ec299f06f0277a4a7d73f4df"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 六",
        "preface": "",
        "paragraphs": [
            "玄洲草木不知黄，甲子初开浩劫长。",
            "无限万年年少女，手攀红树满残阳。"
        ],
        "notes": "",
        "id": "5bccd32bb0a0b0e7d35957f4ff46e82b"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 七",
        "preface": "",
        "paragraphs": [
            "宫阙重重闭玉林，昆仑高辟彩云深。",
            "黄龙掉尾引郎去，使妾月眀何处寻。"
        ],
        "notes": "",
        "id": "fff5e39c7dfd6332f2930d56e4527b3c"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 八",
        "preface": "",
        "paragraphs": [
            "风满涂山玉蕊稀，赤龙闲卧鹤东飞。",
            "紫棃烂尽无人吃，何事韩君去不归。"
        ],
        "notes": "",
        "id": "a5f11ad87994421db219b0cec5e44c06"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 九",
        "preface": "",
        "paragraphs": [
            "武帝徒劳厌暮年，不曾清净不精专。",
            "上元少女绝还往，满灶丹成白玉烟。"
        ],
        "notes": "",
        "id": "8596c1e5845baf49c156783f11afa092"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 十",
        "preface": "",
        "paragraphs": [
            "百辟朝回闭玉除，露风清宴桂花疎。",
            "西归使者骑金虎，亸鞚垂鞭唱步虚。"
        ],
        "notes": "",
        "id": "02f4b0aabdc24d8322b102c22a6a9192"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 十一",
        "preface": "",
        "paragraphs": [
            "南斗阑珊北斗稀，茅君夜著紫霞衣。",
            "朝骑白鹿趁朝去，凤押笙歌逐后飞。"
        ],
        "notes": "",
        "id": "d7cb0f7bc860a4a8ae5b6e8ab80ae4be"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 十二",
        "preface": "",
        "paragraphs": [
            "焚香独自上天坛，桂树风吹玉简寒。",
            "长怕嵇康乏僊骨，与将僊籍再寻看。"
        ],
        "notes": "",
        "id": "7e23341b1b8c371ec57005a1b6ad1772"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 十三",
        "preface": "",
        "paragraphs": [
            "冰屋朱扉晓未开，谁将金策扣琼台。",
            "碧花红尾小僊犬，闲吠五云嗔客来。"
        ],
        "notes": "",
        "id": "e94569fca1af9717b119193ba857ab70"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 十四",
        "preface": "",
        "paragraphs": [
            "酒酽春浓琼草齐，真公饮散醉如泥。",
            "朱轮轧轧入云去，行到半天闻马嘶。"
        ],
        "notes": "",
        "id": "f14a7b1f497c42c471951d50b6e9bc3b"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 十五",
        "preface": "",
        "paragraphs": [
            "白石山中自有天，竹花藤叶隔溪烟。",
            "朝来洞口围碁了，赌得青龙直几钱。"
        ],
        "notes": "",
        "id": "a74f1586178ce9236d925ca5a6748808"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 十六",
        "preface": "",
        "paragraphs": [
            "海水西飞照柏林，青云斜倚锦云深。",
            "水风暗入古山叶，吹断步虚清磬音。"
        ],
        "notes": "",
        "id": "cc5e311f094e393d34ad45a9667a6023"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 十七",
        "preface": "",
        "paragraphs": [
            "玉诏新除沈侍郎，便分茅土镇东方。",
            "不知今夕游何处，侍从皆骑白凤凰。"
        ],
        "notes": "",
        "id": "2e3e332e188906d40b1622692688729e"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 十八",
        "preface": "",
        "paragraphs": [
            "洞里烟霞无歇时，洞中天地足金芝。",
            "月明朗朗溪头树，白发老人相对棋。"
        ],
        "notes": "",
        "id": "69b568d170b8129a2d0e3a2059453f42"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 十九",
        "preface": "",
        "paragraphs": [
            "饥即餐霞闷即行，一声长啸万山青。",
            "穿花渡水来相访，珍重多才阮步兵。"
        ],
        "notes": "",
        "id": "973062c9af9e2eb3a14d1dc66675c4b2"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 二十",
        "preface": "",
        "paragraphs": [
            "东妃闲著翠霞裙，自领笙歌出五云。",
            "清思密谈谁第一，不过邀取小茅君。"
        ],
        "notes": "",
        "id": "10ba6964da260be3081671abbdbd6321"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 二十一",
        "preface": "",
        "paragraphs": [
            "月影悠悠秋树明，露吹犀簟象床轻。",
            "嫔妃久立帐门外，暗笑夫人推酒声。"
        ],
        "notes": "",
        "id": "34a9495444d761172504beadcd596301"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 二十二",
        "preface": "",
        "paragraphs": [
            "九天天路入云长，燕使何由到上方。",
            "玉女暗来花下立，手挼裙带问昭王。"
        ],
        "notes": "",
        "id": "8ae03c0dc2449a852fa9e4309885107c"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 二十三",
        "preface": "",
        "paragraphs": [
            "玉皇赐妾紫衣裳，教向桃源嫁阮郎。",
            "烂煮琼花劝君吃，恐君毛鬓暗成霜。"
        ],
        "notes": "",
        "id": "af06e734646b79ec13862e4f13626b55"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 二十四",
        "preface": "",
        "paragraphs": [
            "花底休倾绿玉巵，云中含笑向安期。",
            "穷阳有数不知数，大似人间年少儿。"
        ],
        "notes": "",
        "id": "4a081f5f8e68c91556c7e3a25be726e8"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 二十五",
        "preface": "",
        "paragraphs": [
            "玉色雌龙金络头，真妃骑出纵闲游。",
            "昆仑山上桃花底，一曲商歌天地秋。"
        ],
        "notes": "",
        "id": "b3bd369225cdb6a31acbb7cc7226672c"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 二十六",
        "preface": "",
        "paragraphs": [
            "偷来洞口访刘君，缓步轻擡玉线裙。",
            "细擘桃花逐流水，更无言语倚彤云。"
        ],
        "notes": "",
        "id": "2e4d2fe7338530944ba8669d34201f8c"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 二十七",
        "preface": "",
        "paragraphs": [
            "西汉夫人下太虚，九霞裙幅五云舆。",
            "欲将碧字相教示，自解盘囊出素书。"
        ],
        "notes": "",
        "id": "ed1c88525ff2ff44a98859c2b8d9f447"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 二十八",
        "preface": "",
        "paragraphs": [
            "天上鸡鸣海日红，青腰侍女扫朱宫。",
            "洗花蒸叶滤清酒，待与夫人邀五翁。"
        ],
        "notes": "",
        "id": "d8b45c8769ff24f4cba8097203b9215c"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 二十九",
        "preface": "",
        "paragraphs": [
            "汗漫真游实可奇，人间天上几人知。",
            "周王不信长生话，空使苌弘碧泪垂。"
        ],
        "notes": "",
        "id": "665a61a1e640401e2e21d35b16cc57a2"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 三十",
        "preface": "",
        "paragraphs": [
            "青锦缝裳绿玉珰，满身新带五云香。",
            "闲依碧海攀鸾驾，笑就苏君觅橘尝。"
        ],
        "notes": "",
        "id": "853149105ecc56e8c3de666c37b9a95b"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 三十一",
        "preface": "",
        "paragraphs": [
            "鹤不西飞龙不行，露干云破洞箫清。",
            "少年僊子说闲事，遥隔彩云闻笑声。"
        ],
        "notes": "",
        "id": "8d06f79bb53a31710664c0458bd5b7c7"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 三十二",
        "preface": "",
        "paragraphs": [
            "洞里烟深木叶麤，乘风使者降玄都。",
            "隔花相见遥相贺，擎出怀中赤玉符。"
        ],
        "notes": "",
        "id": "79de191457503be12338169ea6f09c50"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 三十三",
        "preface": "",
        "paragraphs": [
            "芝蕙芸花烂漫春，瑞香烟露湿衣巾。",
            "玉童私地夸书札，偷写云谣暗赠人。"
        ],
        "notes": "",
        "id": "d43e31d9dd53b2547805549adfa2ad4c"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 三十四",
        "preface": "",
        "paragraphs": [
            "天上邀来不肯来，人间双鹤又空回。",
            "秦皇汉武死何处，海畔红桑花自开。"
        ],
        "notes": "",
        "id": "e16299513e48ce96d7e10a7181355afe"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 三十五",
        "preface": "",
        "paragraphs": [
            "紫羽麾幢下玉京，却邀真母入三清。",
            "白龙久住浑相恋，斜倚祥云不肯行。"
        ],
        "notes": "",
        "id": "e64655a1c17a8f865e3ab00fd9407763"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 三十六",
        "preface": "",
        "paragraphs": [
            "鹤叫风悲竹叶疎，谁来五岭拜云车。",
            "人间肉马无轻步，踏破先生一卷书。"
        ],
        "notes": "",
        "id": "8f09f6d0f60ca37a31bbd1ebe1dd4c81"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 三十七",
        "preface": "",
        "paragraphs": [
            "夜降西坛宴已终，花残月榭雾朦胧。",
            "谁游八海门前过，空洞一声风雨中。"
        ],
        "notes": "",
        "id": "808891f3adffdc5e7dcd371a96656018"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 三十八",
        "preface": "",
        "paragraphs": [
            "忘却教人锁后宫，还丹失尽玉壶空。",
            "嫦娥若不偷灵药，争得长生在月中。"
        ],
        "notes": "",
        "id": "4ce93ef0f87d2c3f4541467d5a0b83bb"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 三十九",
        "preface": "",
        "paragraphs": [
            "旸谷先生下宴时，月光初冷紫琼枝。",
            "凄清金石揭天地，事在世间人不知。"
        ],
        "notes": "",
        "id": "e9e040b405b91149b7e2e61636d1820d"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 四十",
        "preface": "",
        "paragraphs": [
            "共爱初平住九霞，焚香不出闭金华。",
            "白羊成队难收拾，吃尽溪头巨胜花。"
        ],
        "notes": "",
        "id": "43ece425b9510e7eb95678772cddac18"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 四十一",
        "preface": "",
        "paragraphs": [
            "酒尽香残夜欲分，青童拜问紫阳君。",
            "月光悄悄笙歌远，马影龙声归五云。"
        ],
        "notes": "",
        "id": "46ed3ada107a8e7564f35db939423e1e"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 四十二",
        "preface": "",
        "paragraphs": [
            "海树灵风吹彩烟，丹陵朝客欲升天。",
            "无央公子停鸾辔，笑泥娇妃索玉鞭。"
        ],
        "notes": "",
        "id": "bafeec3044c803bd516ea86d919242b9"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 四十三",
        "preface": "",
        "paragraphs": [
            "八景风回五凤车，昆仑山上看桃花。",
            "若教使者沽春酒，须觅余杭阿母家。"
        ],
        "notes": "",
        "id": "e1a4985bfa05a4895126cfc8eb3af858"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 四十四",
        "preface": "",
        "paragraphs": [
            "叔卿遍览九天春，不见人间故旧人。",
            "怪得蓬莱山下水，半成沙土半成尘。"
        ],
        "notes": "",
        "id": "32a04a82ac05bdb7983d5e7758ab4e1c"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 四十五",
        "preface": "",
        "paragraphs": [
            "欲饮尊中云母浆，月明花里合笙簧。",
            "更教小奈将龙去，便向金坛取阮郎。"
        ],
        "notes": "",
        "id": "dadf907fd9b3021c13820f83690c825f"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 四十六",
        "preface": "",
        "paragraphs": [
            "海上桃花千树开，麻姑一去不知来。",
            "辽东老鹤应慵惰，教探桑田便不回。"
        ],
        "notes": "",
        "id": "693d3a921f706e0fef0ecf7f0c228519"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 四十七",
        "preface": "",
        "paragraphs": [
            "昨夜相邀宴杏坛，等闲乘醉走青鸾。",
            "红云塞路东风紧，吹破芙蓉碧玉冠。"
        ],
        "notes": "",
        "id": "e33875ae9aa2e8103239ca92fb64d001"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 四十八",
        "preface": "",
        "paragraphs": [
            "云鹤冥冥去不分，落花流水恨空存。",
            "不知玉女无期信，道与留门却闭门。"
        ],
        "notes": "",
        "id": "75463f628de67335d783766b7d00b652"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 四十九",
        "preface": "",
        "paragraphs": [
            "采女平明受事回，暗交丹契锦囊开。",
            "欲书密诏防人见，佯喝青虬使莫来。"
        ],
        "notes": "",
        "id": "b3b30920fa59af135c83e25106b079a5"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 五十",
        "preface": "",
        "paragraphs": [
            "太一元君昨夜过，碧云高髻绾婆娑。",
            "手擡玉策红于火，敲断金鸾使唱歌。"
        ],
        "notes": "",
        "id": "13627040c5c09591b2128b23c989ec9f"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 五十一",
        "preface": "",
        "paragraphs": [
            "碧瓦彤轩月殿开，九天花落瑞风来。",
            "玉皇欲著红龙衮，亲唤金妃下手裁。"
        ],
        "notes": "",
        "id": "1a3b62d5f0dbe20af9bcf0d27508b84f"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 五十二",
        "preface": "",
        "paragraphs": [
            "长房自贵解飞飜，五色云中独闭门。",
            "看却桑田欲成海，不知还往几人存。"
        ],
        "notes": "",
        "id": "0ccb6230add5ce8a35014d82ef9a1e93"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 五十三",
        "preface": "",
        "paragraphs": [
            "赤龙停步彩云飞，共道真王海上归。",
            "千岁红桃香破鼻，玉盘盛出与金妃。"
        ],
        "notes": "",
        "id": "ff70568963d78bf441c78a5131feb86d"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 五十四",
        "preface": "",
        "paragraphs": [
            "碧海灵童夜到时，徒老相唤上琼池。",
            "因循天子能闲事，纵与青龙不解骑。"
        ],
        "notes": "",
        "id": "73444a4a45ffb8a3b931969997b95a4e"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 五十五",
        "preface": "",
        "paragraphs": [
            "且欲留君饮桂浆，九天无事莫推忙。",
            "青龙举步行千里，休道蓬莱归路长。"
        ],
        "notes": "",
        "id": "498f796e16ac155ed57ca3113efef40e"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 五十六",
        "preface": "",
        "paragraphs": [
            "侍女亲擎玉酒巵，满巵倾酒劝安期。",
            "等闲相别三千岁，长忆水边分枣时。"
        ],
        "notes": "",
        "id": "dce2f85bfc3f71de595767857d5524d1"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 五十七",
        "preface": "",
        "paragraphs": [
            "万岁蛾眉不解愁，旋弹清瑟旋闲游。",
            "忽闻下界笙箫曲，斜倚红鸾笑不休。"
        ],
        "notes": "",
        "id": "1505cec9e3558b02b309dcd126964b6e"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 五十八",
        "preface": "",
        "paragraphs": [
            "去住楼台一任风，十三天洞暗相通。",
            "行厨侍女炊何物，满灶无烟玉炭红。"
        ],
        "notes": "",
        "id": "89740f01bf2d7588e923953fa79e4b9d"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 五十九",
        "preface": "",
        "paragraphs": [
            "风动闲天清桂阴，水精帘箔冷沉沉。",
            "西妃少女多春思，斜倚彤云尽日吟。"
        ],
        "notes": "",
        "id": "610a30c7a811a350942162f745b9812d"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 六十",
        "preface": "",
        "paragraphs": [
            "王母相留不放回，偶然沉醉卧瑶台。",
            "凭君与向萧郎道，教著青龙取妾来。"
        ],
        "notes": "",
        "id": "ede8a8c8b9da8f9e4dc3bb46cd221ad8"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 六十一",
        "preface": "",
        "paragraphs": [
            "绛节笙歌绕殿飞，紫皇欲到五云归。",
            "细腰侍女瑶花外，争向红房报玉妃。"
        ],
        "notes": "",
        "id": "ed9d08299e1cc540aade543e4c251106"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 六十二",
        "preface": "",
        "paragraphs": [
            "闻君新领八霞司，此别相逢是几时。",
            "妾有一觥云母酒，请君终宴莫推辞。"
        ],
        "notes": "",
        "id": "f7767d8842d6eb2945da375a16704732"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 六十三",
        "preface": "",
        "paragraphs": [
            "方士飞轩驻碧霞，酒寒风冷月初斜。",
            "不知谁唱归春曲，落尽溪头白葛花。"
        ],
        "notes": "",
        "id": "132ca9be9c391c6ef78e3e75211e91d9"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 六十四",
        "preface": "",
        "paragraphs": [
            "方朔朝来到我家，欲将灵树出丹霞。",
            "三千年后知谁在，拟种红桃待放花。"
        ],
        "notes": "",
        "id": "ccd45524760d9675592f20f430a92ab1"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 六十五",
        "preface": "",
        "paragraphs": [
            "水满桑田白日沈，冻云干霰湿重阴。",
            "辽东归客闲相过，因话尧年雪更深。"
        ],
        "notes": "",
        "id": "855f4fb02128030c7826b4e916507687"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 六十六",
        "preface": "",
        "paragraphs": [
            "朝回相引看红鸾，不觉风吹鹤氅偏。",
            "好是兴来骑白鹤，文妃为伴上重天。"
        ],
        "notes": "",
        "id": "540a1f8eb7b22248d919812ad9659290"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 六十七",
        "preface": "",
        "paragraphs": [
            "公子闲吟八景文，花南拜别上阳君。",
            "金鞭遥指玉清路，龙影马嘶归五云。"
        ],
        "notes": "",
        "id": "2f6f0f2f181e3e834b540b751ccea2d4"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 六十八",
        "preface": "",
        "paragraphs": [
            "一百年中是一春，不教日月辄移轮。",
            "金鼇头上蓬莱殿，唯有人间炼骨人。"
        ],
        "notes": "",
        "id": "1d84390461419046c9cd89b309d6c83a"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 六十九",
        "preface": "",
        "paragraphs": [
            "笑擎云液紫瑶觥，共请云和碧玉笙。",
            "花下偶然吹一曲，人间因织董双成。"
        ],
        "notes": "",
        "id": "824be87075d2cd24a1e6e2852edaeffb"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 七十",
        "preface": "",
        "paragraphs": [
            "东皇长女没多年，从洗金芝到水边。",
            "无事伴他棋一局，等闲输却卖花钱。"
        ],
        "notes": "",
        "id": "de0d6f3ee219340551b4e3a6f73dbb22"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 七十一",
        "preface": "",
        "paragraphs": [
            "红草青林日半斜，闲乘小凤出彤霞。",
            "略寻旧路过西国，因得冰园一尺瓜。"
        ],
        "notes": "",
        "id": "953e6fa4c244e0d1b2fa62dabecbea50"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 七十二",
        "preface": "",
        "paragraphs": [
            "树下星沉月欲高，前溪水影湿龙毛。",
            "洞天云冷玉花发，公子尽披双锦袍。"
        ],
        "notes": "",
        "id": "21bcead4abfc8d31943c1af2a3ea3c71"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 七十三",
        "preface": "",
        "paragraphs": [
            "紫水风吹劒树寒，水边年少下红鸾。",
            "未知百一穷阳数，略请先生止的看。"
        ],
        "notes": "",
        "id": "1eb2a723316bc846f9745cadf58dfb0f"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 七十四",
        "preface": "",
        "paragraphs": [
            "武皇含笑把金觥，更请霓裳一两声。",
            "护帐宫人最年少，舞腰时挈绣裙轻。"
        ],
        "notes": "",
        "id": "0506a1932877043525c68b8f566fb8eb"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 七十五",
        "preface": "",
        "paragraphs": [
            "琼树扶疎压瑞烟，玉皇朝客满花前。",
            "东风小饮人皆醉，短尾青龙枕水眠。"
        ],
        "notes": "",
        "id": "c34c6458a0ceec9c19d3ddb5e07c1f35"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 七十六",
        "preface": "",
        "paragraphs": [
            "彤阁钟鸣碧鹭飞，皇君催熨紫霞衣。",
            "丹房玉女心慵甚，贪看投壶不肯归。"
        ],
        "notes": "",
        "id": "6876f5d4ca72e96b16966d54949607ae"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 七十七",
        "preface": "",
        "paragraphs": [
            "昆仑山上自鸡啼，羽客争升碧玉梯。",
            "因驾五龙看较艺，白鸾功用不如妻。"
        ],
        "notes": "",
        "id": "2c243d58cecbf3bca97ae5d6c5cab9df"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 七十八",
        "preface": "",
        "paragraphs": [
            "沙野先生闭玉虚，焚香夜写紫微书。",
            "供承童子闲无事，教剉琼花喂白驴。"
        ],
        "notes": "",
        "id": "ad4cacd83b8bd793a697b3272ce0d780"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 七十九",
        "preface": "",
        "paragraphs": [
            "云陇琼花满地香，碧沙红水遍朱堂。",
            "外人欲压长生籍，拜请飞琼报玉皇。"
        ],
        "notes": "",
        "id": "ca837a38086e156eb82ce34d5f0a8714"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 八十",
        "preface": "",
        "paragraphs": [
            "玉洞长春风景鲜，丈人私宴就芝田。",
            "笙歌暂向花间尽，便是人间一万年。"
        ],
        "notes": "",
        "id": "656a13f9a07fc35394040f9afe78218e"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 八十一",
        "preface": "",
        "paragraphs": [
            "青童传语便须回，报道麻姑玉蘂开。",
            "沧海成尘等闲事，且乘龙鹤看花来。"
        ],
        "notes": "",
        "id": "c9ffd8a23fd9d84055c28e851cc4b87c"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 八十二",
        "preface": "",
        "paragraphs": [
            "绛树彤云户半开，守花童子怪人来。",
            "青牛卧地吃琼草，知道先生朝未回。"
        ],
        "notes": "",
        "id": "848139769870d23a7db760f8455e91ae"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 八十三",
        "preface": "",
        "paragraphs": [
            "石洞沙溪二十年，向明杭日夜朝天。",
            "白矾烟尽水银冷，不觉小龙床下眠。"
        ],
        "notes": "",
        "id": "8c921629ef566fcaa6b73d4379251aa7"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 八十四",
        "preface": "",
        "paragraphs": [
            "紫微深锁敞丹轩，太帝亲谈不死门。",
            "从此百寮俱拜后，走龙鞭虎下昆仑。"
        ],
        "notes": "",
        "id": "3ae4ebcb294d7049e8b7816dd5611f27"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 八十五",
        "preface": "",
        "paragraphs": [
            "云衫玉带好威仪，三洞真人入奏时。",
            "频着金鞭打龙角，为嗔西去上天迟。"
        ],
        "notes": "",
        "id": "1479f436a4cc5f13bef8c08c6ba936ae"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 八十六",
        "preface": "",
        "paragraphs": [
            "太子真娥相领行，当天合曲玉箫清。",
            "棃花新折东风软，犹在缑山乐笑声。"
        ],
        "notes": "",
        "id": "4664eb7f7fe16fbde7201d495165f0d6"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 八十七",
        "preface": "",
        "paragraphs": [
            "洞里月明琼树风，画帘青室影朦胧。",
            "香残酒冷玉妃睡，不觉七真归海中。"
        ],
        "notes": "",
        "id": "6b24a29f1333f3bbc770b227b3d6acb3"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 八十八",
        "preface": "",
        "paragraphs": [
            "青苑红堂压瑞云，月明闲宴九阳君。",
            "不知昨夜谁先醉，书破明霞八幅裙。"
        ],
        "notes": "",
        "id": "0d54a37e3192ee4874675e1ecbef55b0"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 八十九",
        "preface": "",
        "paragraphs": [
            "东溟两度作尘飞，一万年来会面稀。",
            "千树棃花百壶酒，共君论饮莫论诗。"
        ],
        "notes": "",
        "id": "92d2d8098ef1e1e6547f3b57d5773eaf"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 九十",
        "preface": "",
        "paragraphs": [
            "沧海令抛即未能，且缘鸾鹤立相仍。",
            "蔡家新妇莫嫌少，领取真珠三五升。"
        ],
        "notes": "",
        "id": "c531f1f27e8ef60c64c9ec0e9ed58305"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 九十一",
        "preface": "",
        "paragraphs": [
            "溪影沉沙树影清，人家皆踏五音行。",
            "可怜三十六天路，星月满空琼草青。"
        ],
        "notes": "",
        "id": "cdb1bc002c409d3efbfc1811e51329ff"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 九十二",
        "preface": "",
        "paragraphs": [
            "北斗西风吹白榆，穆公相笑夜投壶。",
            "花前玉女来相问，赌得青龙许赎无。"
        ],
        "notes": "",
        "id": "3e4aaaa85f1b22927b328586c6c7749e"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 九十三",
        "preface": "",
        "paragraphs": [
            "九天王母皱蛾眉，惆怅无言倚桂枝。",
            "悔不长留穆天子，任将妻妾住瑶池。"
        ],
        "notes": "",
        "id": "cfb5938fa1fd12615900e6a9cf6487f2"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 九十四",
        "preface": "",
        "paragraphs": [
            "暂随凫伯纵闲游，饮鹿因过翠水头。",
            "宫殿寂寥人不见，碧花菱角满潭秋。"
        ],
        "notes": "",
        "id": "f1c8797685aa3a63bc2cf358d4fd586f"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 九十五",
        "preface": "",
        "paragraphs": [
            "新授金书八素章，玉皇教妾主扶桑。",
            "与君一别三千岁，却厌仙家日月长。"
        ],
        "notes": "",
        "id": "b4d5f7d484c32097879aca39b14a8be1"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 九十六",
        "preface": "",
        "paragraphs": [
            "八海风凉水影高，上卿教制赤霜袍。",
            "蛟丝玉线难裁割，须借玉妃金剪刀。"
        ],
        "notes": "",
        "id": "e6272aa09adc172aeb34b39aae4f94d0"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 九十七",
        "preface": "",
        "paragraphs": [
            "海上风来吹杏枝，昆仑山上看花时。",
            "红龙锦襜黄金勒，不是元君不得骑。"
        ],
        "notes": "",
        "id": "ad7e56e584fd01f5b5780e405c948a90"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "小游仙诗九十八首 九十八",
        "preface": "",
        "paragraphs": [
            "绛阙夫人下北方，细环清珮响丁当。",
            "攀花笑入春风里，偷折红桃寄阮郎。"
        ],
        "notes": "",
        "id": "b3300a8ae6fc15a36f1f1fda470265e0"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "又游仙诗一绝",
        "preface": "",
        "paragraphs": [
            "靖节先生几代孙，青娥曾接玉郎魂。",
            "春风流水还无赖，偷放桃花出洞门。"
        ],
        "notes": "",
        "id": "45e08ec94e9e9e991b11cbf8ba1c76a8"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "题武陵洞五首 一",
        "preface": "",
        "paragraphs": [
            "此生终使此身闲，不是春时且要还。",
            "寄语桃花与流水，莫辞相送到人间。"
        ],
        "notes": "",
        "id": "e35afb318234186ea6b7304bfc15ad7d"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "题武陵洞五首 二",
        "preface": "",
        "paragraphs": [
            "溪口回舟日已昏，却听鸡犬隔前村。",
            "殷勤重与秦人别，莫使桃花闭洞门。"
        ],
        "notes": "",
        "id": "730f46cbfa9b00ab916f9202ca1acdb2"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "题武陵洞五首 三",
        "preface": "",
        "paragraphs": [
            "却恐重来路不通，殷勤回首谢春风。",
            "白鸡黄犬不将去，且寄桃花深洞中。"
        ],
        "notes": "",
        "id": "b210276c221532e4686b190333a49f2a"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "题武陵洞五首 四",
        "preface": "",
        "paragraphs": [
            "桃花夹岸杳何之，花满春山水去迟。",
            "三宿武陵溪上月，始知人世有秦时。"
        ],
        "notes": "",
        "id": "56eb0cbaef6ce90ef8a4d962c3f3c863"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "题武陵洞五首 五",
        "preface": "",
        "paragraphs": [
            "渡水傍山寻绝壁，白云飞处洞天开。",
            "仙人来往无行迹，石迳春风长绿苔。"
        ],
        "notes": "",
        "id": "d58ae754dbb07380a69bb2dd3e351331"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "斩蛟青海上，射虎黑山头。",
            "箫声欲尽月色苦，依旧汉家宫树秋。",
            "一曲哀歌茂陵道，汉家天子葬秋风。",
            "谁知汉武无仙骨，满灶黄金成白烟。"
        ],
        "notes": "",
        "id": "b5b2c77e0acd8ea3a6b36dadda77bc53"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "真人酬寄羡门子",
        "preface": "",
        "paragraphs": [
            "云洞烟深意自迷，忆君肠断武陵溪。",
            "三山未觉家中远，九府那知路甚低。",
            "绛阙有时申再会，赤城何日手重携。",
            "唯愁不得分明语，惆怅长霄月又西。",
            "（见《四库珍本初集》本《天台前集别编》）。"
        ],
        "notes": "",
        "id": "0bec7ebe97bce9f9920ea7a574add9e9"
    },
    {
        "author": "曹唐",
        "dynasty": "唐",
        "type": "诗",
        "rhythmic": "",
        "title": "汉武帝宴西王母",
        "preface": "",
        "paragraphs": [
            "花影暗回三殿月，树声深锁九门霜。",
            "（《五代史补》卷一。",
            "此则承汤华泉同志见告）。"
        ],
        "notes": "",
        "id": "bad0c9ee07c8b9576473a92ef4a4593b"
    }
]