[
    {
        "author": "柴宿",
        "dynasty": "唐",
        "type": "诗",
        "rhythmic": "",
        "title": "初日照华清宫",
        "preface": "",
        "paragraphs": [
            "灵山初照泽，远近见离宫。",
            "影动参差里，光分缥缈中。",
            "鲜飙收晚翠，佳气满晴空。",
            "林润温泉入，楼深复道通。",
            "璇题生烱晃，珠缀引𦝰胧。",
            "凤辇何时幸，朝朝此望同。"
        ],
        "notes": "",
        "id": "177e41f6f2b38ccc46b860f2a45d5708"
    },
    {
        "author": "柴宿",
        "dynasty": "唐",
        "type": "诗",
        "rhythmic": "",
        "title": "瑜不掩瑕",
        "preface": "",
        "paragraphs": [
            "朗玉微瑕在，分明异璞瑜。",
            "坚贞宁可杂，美恶自能殊。",
            "待价知弥久，称忠定不诬。",
            "光辉今见黜，毫发外呈符。",
            "岂假良工指，堪为达士模。",
            "他山傥磨琢，慕爱是洪𬬻。"
        ],
        "notes": "",
        "id": "6cfe2267fc00ff9c57ed2ac3ce0cb19d"
    }
]