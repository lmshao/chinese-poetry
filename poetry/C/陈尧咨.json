[
    {
        "author": "陈尧咨",
        "dynasty": "宋",
        "type": "诗",
        "rhythmic": "",
        "title": "普济院",
        "preface": "",
        "paragraphs": [
            "山远峰峰碧，林疏叶叶红。",
            "凭阑对僧语，如在画图中。"
        ],
        "notes": "",
        "id": "e4c59b7892e5a2ef3f0720dfdd360c71"
    },
    {
        "author": "陈尧咨",
        "dynasty": "宋",
        "type": "诗",
        "rhythmic": "",
        "title": "施肩吾宅",
        "preface": "",
        "paragraphs": [
            "幽居正想沧霞客，夜久月寒珠露滴。",
            "千年独鹤两三声，飞下岩前一株柏。"
        ],
        "notes": "",
        "id": "11ca449b11e49dfaaddebe688c3f2062"
    },
    {
        "author": "陈尧咨",
        "dynasty": "宋",
        "type": "诗",
        "rhythmic": "",
        "title": "题三桂亭",
        "preface": "",
        "paragraphs": [
            "不夸六印满腰悬，二顷仍寻负郭田。",
            "当日弟兄皆刷羽，如今鸿雁尽摩天。",
            "扶疏已问新栽柳，清浅犹寻旧漱泉。",
            "大尹今来还又去，夕阳旌旆复翩翩。"
        ],
        "notes": "",
        "id": "70656b1035bafc6af285c34dd0085599"
    },
    {
        "author": "陈尧咨",
        "dynasty": "宋",
        "type": "诗",
        "rhythmic": "",
        "title": "草堂寺诗",
        "preface": "",
        "paragraphs": [
            "□□□迹□禅关，□殿清虚桧影间。",
            "客□□临来此境，僧□兴废指前山。",
            "醉闻溪溜吟怀□，坐对岚峰世虑闲。",
            "他日功成重游赏，烟霞风物异尘寰。"
        ],
        "notes": "",
        "id": "71a189d9830132f79fdac7c7bacd5136"
    }
]