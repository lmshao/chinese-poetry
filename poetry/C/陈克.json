[
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "宁王进史图",
        "preface": "",
        "paragraphs": [
            "上林风暖脊令飞，玉带花骢侍䜩归。",
            "汗简不知天上事，至尊新纳寿王妃。"
        ],
        "notes": "",
        "id": "8b4e96aa92523ff3c2174252cd1b17f1"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "善财参自在天",
        "preface": "",
        "paragraphs": [
            "善财得法犹儿子，工巧仍参自在天。",
            "若悟菩提同戏事，不应䌸律更枯禅。"
        ],
        "notes": "",
        "id": "10329ef2a69863be94735ffd027c0c0a"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "题赵次张所藏贼头子二首  其一",
        "preface": "",
        "paragraphs": [
            "扬鞭指点万貔貅，打取卢龙十四州。",
            "烦君为发禄山冢，看我快饮月氏头。"
        ],
        "notes": "",
        "id": "796f28713cc7e28a61208381acb4f58b"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "题赵次张所藏贼头子二首  其二",
        "preface": "",
        "paragraphs": [
            "龙章鳯姿世不乏，束手无奈于此思。",
            "丹青王会何须尔，颈血淋漓送藁街。"
        ],
        "notes": "",
        "id": "fba8fa31b704062397eb15878742e567"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "画梅花  其一",
        "preface": "",
        "paragraphs": [
            "溪路模糊半山雪，暗淡寒梅一枝月。",
            "醉眸无处认冰姿，两袖香风更愁绝。"
        ],
        "notes": "",
        "id": "8131612c4d8e63a060223f7f2b63fb5d"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "画梅花  其二",
        "preface": "",
        "paragraphs": [
            "长恨飘零如楚云，梦中犹记好精神。",
            "忽逢冷艶冰绡上，叹息侯家占好春。"
        ],
        "notes": "",
        "id": "5cbb44b7da3b8ffd6924df9fdc8df8b9"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "画梅花  其三",
        "preface": "",
        "paragraphs": [
            "误人吹裂柯亭笛，岂有残英落绮席。",
            "始信寿阳人写真，不知江南近消息。"
        ],
        "notes": "",
        "id": "7a550f145eeac2f7120726257193a3e6"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "跋赵朝议江行初雪图",
        "preface": "",
        "paragraphs": [
            "我本孤舟蓑笠翁，雪厓烟树一生中。",
            "如今不向江湖去，鬬舰旌旗照水红。"
        ],
        "notes": "",
        "id": "39a8f881a35a15198332d3a42c06b383"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "雪岸图",
        "preface": "",
        "paragraphs": [
            "大年貌得寒江雪，凫雁沙头野彴微。",
            "个里有诗谁会得，情知不道一蓑归。"
        ],
        "notes": "",
        "id": "037adff03e59b692c6b54b4bd55faa52"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "江南山色",
        "preface": "",
        "paragraphs": [
            "笔间烟雨漫愁人，不是溪山自在春。",
            "一段江南好风景，夕阳花坞净无尘。"
        ],
        "notes": "",
        "id": "64f5c6723301d83b824465ae0a89d30c"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "谢曹中甫惠著色山水抺胸",
        "preface": "",
        "paragraphs": [
            "曹郎富天巧，发思绮纨间。",
            "规模宝月团，浅淡分眉山。",
            "丹青缀锦树，金碧罗烟鬟。",
            "炉峰香自涌，楚云杳难攀。",
            "政宜林下风，妙想非人寰。",
            "飘萧河官步，罗抺陵九关。",
            "我家老孟光，刻画非妖娴。",
            "绣鳯褐颠倒，锦鲸弃榛菅。",
            "忍将漫汗泽，败此修连姢。",
            "缄藏寄书篆，晓梦生斓斑。"
        ],
        "notes": "",
        "id": "190bc3e4dc7f3c147b17d7473f4d19cd"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "题赵宜兴万里江山图",
        "preface": "",
        "paragraphs": [
            "惨淡何人画，飘飖万里心。",
            "云轻春树暗，日落暮江深。",
            "细酌渊明酒，仍弹子贱琴。",
            "知公湖海气，对此益骎骎。"
        ],
        "notes": "",
        "id": "9ccad3acf4e31dff5d248928cd41c893"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "与叔易过石佛看宋大夫画山水",
        "preface": "",
        "paragraphs": [
            "霜落石林江气清，隔江犹见暮山横。",
            "个中只欠崔夫子，满帽秋风信马行。"
        ],
        "notes": "",
        "id": "85bf39f47876cc6d66fba63f69dc74d6"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "大年流水绕孤村图",
        "preface": "",
        "paragraphs": [
            "少游一觉扬州梦，自作清歌自写成。",
            "流水寒鸦总堪画，细看疑有断肠声。"
        ],
        "notes": "",
        "id": "1d0121173ca0a0b35c2e98494b258529"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "唐人画牡丹图二首  其一",
        "preface": "",
        "paragraphs": [
            "重楼杰阁上烟霞，戟带飘飘护翠华。",
            "侍女番休春醉著，不知野鹿犯宫花。"
        ],
        "notes": "",
        "id": "dcb12f87eddc3a1d43524aabcc49d2d8"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "唐人画牡丹图二首  其二",
        "preface": "",
        "paragraphs": [
            "残红通白及时开，不费君王羯鼓催。",
            "玉笛重拈天一笑，外边蜂蝶等闲来。"
        ],
        "notes": "",
        "id": "5ec535db4fcc5963226e51ae5b244025"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "伯时四骑",
        "preface": "",
        "paragraphs": [
            "弱毫寸纸有余地，如见天闲八尺龙。",
            "坐想时危真致此，两军旗鼓噪西风。"
        ],
        "notes": "",
        "id": "16e8601c527fdd50891cf43caa31d0a3"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "曹夫人牧羊图",
        "preface": "",
        "paragraphs": [
            "日长永巷车音细，插竹洒盐纷妬恃。",
            "美人零落泾水寒，两鬓风鬟一挥涕。",
            "柔毛𧤏𧤏与人群，儿女恩怨徒纷纷。",
            "洞房那复知许事，但画远牧连空云。",
            "槲叶飘萧晚风劲，羖𦍠相追寒鹊并。",
            "短童何处沙艸深，族走群飞各天性。",
            "向来鞍马曹将军，文采班班今尚存。",
            "林下夫人更超绝，新图不作五花文。"
        ],
        "notes": "",
        "id": "65c60572a718c762ebc1389816439557"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "观钱德尝书画",
        "preface": "",
        "paragraphs": [
            "临池竞赏无心笔，破产新酬没骨花。",
            "老子眼寒俱不识，劳君煎点入香茶。"
        ],
        "notes": "",
        "id": "57b10ba2806ba890d1f51ca78f6baa4c"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 渔父七首 其一",
        "preface": "",
        "paragraphs": [
            "处处晴沙著钓纶，浴凫飞鹭颇相亲。",
            "谁知夙昔风云会，只似寻常江海人。"
        ],
        "notes": "",
        "id": "78efb9036e5eaa7ba7b9891f197162a2"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 渔父七首 其二",
        "preface": "",
        "paragraphs": [
            "鲙缕丝丝雪色鱼，碧筩香细引村沽。",
            "江天此乐谁无分，不问官家乞鉴湖。"
        ],
        "notes": "",
        "id": "af388a25188e5e06c674b8cd09c4b323"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 渔父七首 其三",
        "preface": "",
        "paragraphs": [
            "君王猎罢载熊罴，锡壤分茅合霸齐。",
            "邑有鱼盐太多事，翛然何似钓璜溪。"
        ],
        "notes": "",
        "id": "c8c3dfe3168212476ecb163069a10d66"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 渔父七首 其四",
        "preface": "",
        "paragraphs": [
            "倾吴佐越早经纶，朝市风波猛乞身。",
            "不道五湖春浪急，蓬窗还有捧心人。"
        ],
        "notes": "",
        "id": "076e9b0ed522d74793bdd7e97ef2d2e1"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 渔父七首 其五",
        "preface": "",
        "paragraphs": [
            "志和渔隐古仙真，霅水风流见后身。",
            "蓑笠何须访图画，貂蝉凛凛在麒麟。"
        ],
        "notes": "",
        "id": "202c9c74cf256230b6e05dc941ba7dbc"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 渔父七首 其六",
        "preface": "",
        "paragraphs": [
            "雷泽田渔翊圣明，射蛟南幸见升平。",
            "稍分天汉昭回象，更和江湖欸乃声。"
        ],
        "notes": "",
        "id": "a191c1aabc38484dbeb0fcfccd9132e6"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 渔父七首 其七",
        "preface": "",
        "paragraphs": [
            "风烟回首钓鱼台，巾褐从容小殿开。",
            "自是玉皇香案吏，外边休奏客星来。"
        ],
        "notes": "",
        "id": "abbd33f8c1651265b483c41ca9f96648"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 醉乡七首 其一",
        "preface": "",
        "paragraphs": [
            "醉乡天地谁开辟，光景冲融古到今。",
            "明月清风一长啸，杯中时见昔人心。"
        ],
        "notes": "",
        "id": "85457900a28644bed22c4db55fd12156"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 醉乡七首 其二",
        "preface": "",
        "paragraphs": [
            "昔人爱酒复能诗，阮籍陶潜盖有之。",
            "共道尚书兼此兴，超然异代忽同时。"
        ],
        "notes": "",
        "id": "7c4990702a5677c0670f36a47217b85d"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 醉乡七首 其三",
        "preface": "",
        "paragraphs": [
            "斗酒百篇元祐初，当时流辈已萧疏。",
            "闭门日饮身强健，得见升平总不如。"
        ],
        "notes": "",
        "id": "80f28b4343d40b29570d7eb80629fe56"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 醉乡七首 其四",
        "preface": "",
        "paragraphs": [
            "子房帷幄赞神谋，晚岁疏封自占留。",
            "代邸勋劳今绝口，上恩仍与醉乡侯。"
        ],
        "notes": "",
        "id": "b0e2fddf5e801cc544f6cc22d5062667"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 醉乡七首 其五",
        "preface": "",
        "paragraphs": [
            "脱靴神气迥飘飘，平日千钟奉帝尧。",
            "老子浮沉人不识，酒垆争席奈渔樵。"
        ],
        "notes": "",
        "id": "f250cc428ca3dcfe382e41913841bdcc"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 醉乡七首 其六",
        "preface": "",
        "paragraphs": [
            "老瓦盆中旋泼醅，陶然乐圣且衔杯。",
            "只今痛饮谁能那，宝器恩从天上来。"
        ],
        "notes": "",
        "id": "53833710d714f07799dcec856fb0e554"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 醉乡七首 其七",
        "preface": "",
        "paragraphs": [
            "黄金细字勒杯巡，鱼水恩私晚更亲。",
            "但得赐田堪种秫，向来浮议不关身。"
        ],
        "notes": "",
        "id": "07e61ad89a1d279580e76a16c7dd50f8"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 烧香二首 其一",
        "preface": "",
        "paragraphs": [
            "相如绿绮有新声，荀令熏炉非故情。",
            "曲罢空山满香雾，飘然还上赤霄行。"
        ],
        "notes": "",
        "id": "1b4e020064e8c8feca6bb7701fbd7ca5"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 烧香二首 其二",
        "preface": "",
        "paragraphs": [
            "琴心非佛亦非仙，座下弦歌万二千。",
            "一瓣香中谁会得，要须灵刹散花天。"
        ],
        "notes": "",
        "id": "b7c93379f4fcc9c036d1341ef15abdff"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "题叶硕父画卷二首  其一",
        "preface": "",
        "paragraphs": [
            "扁舟欲向山阴去，端为林泉作此行。",
            "不独卷中携栗里，还于句里得渊明。"
        ],
        "notes": "",
        "id": "e4283c851addd7cfd9c1b05d38c552c1"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "题叶硕父画卷二首  其二",
        "preface": "",
        "paragraphs": [
            "风烟幻出元晖画，林壑天然硕父诗。",
            "只似无心云出岫，轮囷萧索更多姿。"
        ],
        "notes": "",
        "id": "8c092502763664171cc3fc3406643307"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "题张文潜画帖  其一",
        "preface": "",
        "paragraphs": [
            "此老从来马如狗，却笑蹇驴难朝天。",
            "聊尔据鞍犹觅句，想知行处似乘船。"
        ],
        "notes": "",
        "id": "5afbb5bc5c2cfea0b12c834f5dbf57ef"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "题张文潜画帖  其二",
        "preface": "",
        "paragraphs": [
            "官曹文书堆满床，愦愦度日孤昼长。",
            "安得如彼二三子，抱琴挟策置我旁。"
        ],
        "notes": "",
        "id": "37e55bbb962668fb2679e9ee21cdf84f"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "何伯言画",
        "preface": "",
        "paragraphs": [
            "何子画山心极苦，不画山林画其趣。",
            "不知此绢厚几许，隐隐深入疑有路。",
            "去年持此干贵权，数幅得官仍得钱。",
            "平民常产卖有尽，笔端有产无穷年。",
            "而今东绢知何数，不为水墨为襦袴。",
            "我怜何子老更痴，平民皆饱汝独饥。"
        ],
        "notes": "",
        "id": "f0197b2f843e03c35f68574ecb73332d"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "三品石",
        "preface": "",
        "paragraphs": [
            "临春结绮今何在，屹立巉巉终不改。",
            "可怜江总负君恩，白头仍作北朝臣。"
        ],
        "notes": "",
        "id": "4d25b0f31605c291400ed9605273d443"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "瑞香",
        "preface": "",
        "paragraphs": [
            "佳人在空谷，双星思银河。",
            "契阔不有命，盛时岂蹉跎。",
            "娟娟匡庐秀，如此粲者何。",
            "香蜜缀红糁，宝薰罩宫罗。",
            "幽窗下团栾，微风自婆娑。",
            "寂寥千年初，戢戢逢艾多。",
            "何阶托方便，百金聘猗傩。",
            "赤栏青篾舫，丁宁护根窼。",
            "泥沙亦天幸，扳联入宣和。",
            "谁令兰蕙徒，憔悴守岩阿。"
        ],
        "notes": "",
        "id": "23924263a33301143038f021eb25d723"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "九月瑞香盛开",
        "preface": "",
        "paragraphs": [
            "宣和殿里春风早，红锦薰笼二月时。",
            "流落人间真善事，九秋霜露却相宜。"
        ],
        "notes": "",
        "id": "9ea88e2c333a1220fcc47a08032a8d7a"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "代王正平从谏掾乞画凭肩美人扇子二首  其一",
        "preface": "",
        "paragraphs": [
            "道人已悟孩提事，弃掷泥儿坏纸鸢。",
            "闻道近来都识破，丹青便面亦轻捐。"
        ],
        "notes": "",
        "id": "a8c5c5af6124135af1591b596c60d951"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "代王正平从谏掾乞画凭肩美人扇子二首  其二",
        "preface": "",
        "paragraphs": [
            "难陀已幻登伽女，童子犹参苏密多。",
            "正士逡巡不应受，可能分供病维摩。"
        ],
        "notes": "",
        "id": "dec9ced704917b69d72f8488e5e1fc93"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "游谢乡",
        "preface": "",
        "paragraphs": [
            "雨里落帆游谢乡，寒声古木共荒凉。",
            "四山为我洗苍玉，况有故人归上方。"
        ],
        "notes": "",
        "id": "920ddfcc091137d9f0eda9df45a47cd0"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "闺情",
        "preface": "",
        "paragraphs": [
            "壁间卫玠眉目是，膝下枚皋言语真。",
            "纵使无情似郎主，那能对此不沾巾。"
        ],
        "notes": "",
        "id": "d0254037600b0fb19548d9fb248b13ad"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "五月菊",
        "preface": "",
        "paragraphs": [
            "黄菊有本性，霜余见幽茂。",
            "名缁喻般若，太史谨占候。"
        ],
        "notes": "",
        "id": "c25a253916ff87a030ee9e2f8d2e54d1"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "送僧归天宁万年禅院",
        "preface": "",
        "paragraphs": [
            "朝天来诣觚棱阙，傍海归寻瀑布峰。",
            "才大不惭师号美，道高翻讶帝恩重。",
            "问程行冒江村雨，寄宿吟听水寺钟。",
            "到日依依赏清景，石桥云月满杉松。"
        ],
        "notes": "",
        "id": "2864f3552681b320d4939542924b4678"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "舍弟书来索近诗",
        "preface": "",
        "paragraphs": [
            "溪上秋风浊酒杯，白头羞见菊花开。",
            "夫耕妇馌吾将老，弟劝兄酬子不来。",
            "霜露终身思建业，云山何处是天台。",
            "百年怀抱今如此，纵有诗成似七哀。"
        ],
        "notes": "",
        "id": "28e63d4fec46e943841f125faa1c7529"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "谢疟鬼",
        "preface": "",
        "paragraphs": [
            "皇天分四时，寒暑代翕张。",
            "折胶与流金，民生以为常。",
            "伊坎离何神，为帝司一方。",
            "如何纵孽鬼，乘时盗阴阳。",
            "睢盱四五辈，欻东西跳踉。",
            "诡秘各有名，为人作炎凉。",
            "或燔以炬火，或吹以鞴囊。",
            "初噤如立雪，俄赫如探汤。",
            "炎洲抵阴壑，那得在一床。",
            "阏伯追实沈，左右分寇攘。",
            "须臾异冬春，裘扇安可当。",
            "番休数汗粟，冰炭沸我肠。",
            "怫鬰不自聊，灾疢未渠央。",
            "非针艾所及，区区事祈禳。",
            "牺牲一物无，祝祠甚荒唐。",
            "殷勤谢众鬼，汝计诚未良。",
            "汝利在呕泄，藜苋焉足尝。",
            "我贫乏钱财，调汝徒披猖。",
            "来汝岂不闻，儒生类强梁。",
            "子美虽老瘦，腼颜事新粧。",
            "退之稍奸黠，百药更臭香。",
            "身病易语言，咄咄多谤伤。",
            "吾将援此例，勉作新诗章。",
            "诗以荣汝归，自可捐糗粮。",
            "资送于汝足，此外何所望。",
            "汝也宁惭，急急去我旁。"
        ],
        "notes": "",
        "id": "151c5396f347043d7f497decbb131662"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "阳羡春歌",
        "preface": "",
        "paragraphs": [
            "石亭梅花落如积，吐鲛斓斑竹茹赤。",
            "祝陵有酒清若空，煮糯蒸鱼作寒食。",
            "长桥新晴好天气，两市儿郎櫂船戏。",
            "溪头饶鼓狂杀侬，青盖红裙偶相值。",
            "风光何处最可怜，邵家高楼白日边。",
            "楼下游人颜色喜，溪南黄帽应羞死。",
            "三月未有二月残，灵龟可信渰水干。",
            "葑草青青促归去，短萧横笛说明年。"
        ],
        "notes": "",
        "id": "bab2360ee2ae1bf22e3c4192b5081383"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "寿张教授",
        "preface": "",
        "paragraphs": [
            "玉府多应惜谪仙，紫皇留恋到残年。",
            "画眉京溜风流在，借箸先生节概全。",
            "禄比书辞增百万，寿如门弟及三千。",
            "互乡不解华祝封，只诵天长地久篇。"
        ],
        "notes": "",
        "id": "28aee10acb40cd321e99bd68a26bcf2d"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "游善权山留题三首 干洞",
        "preface": "",
        "paragraphs": [
            "神仙何时开，中虚仰萦盘。",
            "呀然九地低，怪此天壤宽。",
            "窈窅辟琼户，璁珑缀珠鬘。",
            "阴道差险绝，真形谢雕剜。",
            "阆风安在哉，突兀浮云端。",
            "天高鬼神恶，欲往良独难。",
            "空飞遽未暇，穴处如何安。",
            "相将三重茅，势面玄都坛。",
            "仙田满嘉植，玉彩长阑干。",
            "心空腹自实，宁计米盐残。"
        ],
        "notes": "",
        "id": "ed8c9a01fb8dc9c69305e0834bd1f35c"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "游善权山留题三首 水洞",
        "preface": "",
        "paragraphs": [
            "逶迤步哀壑，跼蹐生微澜。",
            "惨惨白日暮，萧萧朱夏寒。",
            "崖倾势方壮，石出水益湍。",
            "淙流响磬瑟，突起横镆干。",
            "微踪乍渺茫，妙想忺盘桓。",
            "我今人世间，所向行路难。",
            "如何洞宫脚，危磴仍屈蟠。",
            "神伤阻独往，髪竖两股酸。",
            "了知仙凡隔，坐惜岁月残。",
            "心违泪交堕，已去犹长叹。"
        ],
        "notes": "",
        "id": "7dd921ab07f2b689754083f6167314ef"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "游善权山留题三首 寺后湫水",
        "preface": "",
        "paragraphs": [
            "冈峦谁穿空，脉液互吞吐。",
            "凭虚倚翠岩，发地涵潼乳。",
            "哀弦响崖寺，清镜照林坞。",
            "萦坻骤曲折，啮石犹飞舞。",
            "津涯浩无穷，神怪传自古。",
            "参差见坤轴，晃荡连水府。",
            "微生寄荒绝，多病厌咸苦。",
            "永怀宅清泠，戮力事农圃。",
            "青秧渐出水，紫笋新过雨。",
            "无惭种秫陶，更似煎茶羽。"
        ],
        "notes": "",
        "id": "ca4ce80c55a239215f666f9aab9099f6"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "返魂梅次苏藉韵  其一",
        "preface": "",
        "paragraphs": [
            "谁道春归无觅处，眠斋香雾作春昏。",
            "君诗似说江南信，试与梅花招断魂。"
        ],
        "notes": "",
        "id": "b4d0a0c01630d597d934454e7ce867f9"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "返魂梅次苏藉韵  其二",
        "preface": "",
        "paragraphs": [
            "花开莫奏伤心曲，花落休矜称面妆。",
            "只忆梦为蝴蝶去，香云密处有春光。"
        ],
        "notes": "",
        "id": "8fb19fbe5f729d3a1d578795d8d2f0d7"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "返魂梅次苏藉韵  其三",
        "preface": "",
        "paragraphs": [
            "老夫粥后惟耽睡，灰暖香浓百念消。",
            "不学朱门贵公子，鸭炉烟里逞风标。"
        ],
        "notes": "",
        "id": "46fafe78aad374aaf534d6581e71f94a"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "返魂梅次苏藉韵  其四",
        "preface": "",
        "paragraphs": [
            "鼻根无奈重烟绕，偏处春随夜色匀。",
            "眼里狂花开底事，依然看作一枝春。"
        ],
        "notes": "",
        "id": "05b150efc791c433f37980dc7b0bea79"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "返魂梅次苏藉韵  其五",
        "preface": "",
        "paragraphs": [
            "漫道君家四壁空，衣篝沈水晚朦胧。",
            "诗情似被花相恼，入我香奁境界中。"
        ],
        "notes": "",
        "id": "6c7e9bd60541d9dbbdf9c826e7b4ae53"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "鸟声妨客梦，花片搅春心。"
        ],
        "notes": "",
        "id": "69572a98a7a41b9859927c9d94e87c7d"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "易照水姿容，非复我登楼。"
        ],
        "notes": "",
        "id": "e59bf7cf6af4119ce7f98938e479c8d0"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "徘徊临北顾，慷慨俯东流。"
        ],
        "notes": "",
        "id": "ecc0bd3dabb910756d7d953d1d6cdd52"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "泪眼生憎好天色，离觞偏触病心情。"
        ],
        "notes": "",
        "id": "d214207823f77e950afdcc1b05c82bdb"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "莫向边鸿问消息，断肠书信不如无。"
        ],
        "notes": "",
        "id": "ab734ddaf337b70580e08982e3535df7"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "小楫登鱼蟹，平原聚鸟乌。"
        ],
        "notes": "",
        "id": "467f0470ae15aa6e43c48de27ef7050b"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "俯临铁瓮重城迥，远接金陵胜气来。"
        ],
        "notes": "",
        "id": "dc7a2df9e11422c6bce41deba2cb95f6"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "北固天下奇，凭虚倚楼堞。",
            "大江走天去，控以高崨嶪。"
        ],
        "notes": "",
        "id": "30dbd1d2c29b631fc0e0d18034a66104"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "君今向姑孰，山好江漫漫。",
            "炯如谪仙人，千载欣复还。"
        ],
        "notes": "",
        "id": "72dbd3f13b24d4818cfc171c0cce53ea"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其一〇",
        "preface": "",
        "paragraphs": [
            "渺渺大江流。"
        ],
        "notes": "",
        "id": "4dd05533144ed907495c12660b5c61b0"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "老眼不供愁。"
        ],
        "notes": "",
        "id": "a53c7779428fd47e51df9040cc987dc7"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "真成汗漫游。"
        ],
        "notes": "",
        "id": "ae7df24916b507771c1e0e64886ddcf2"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "殷勤一双眼。"
        ],
        "notes": "",
        "id": "2ec372b5711cb22e2caeac78d7b5845e"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其一四",
        "preface": "",
        "paragraphs": [
            "白头何所恨。"
        ],
        "notes": "",
        "id": "b97b47de97d3039fade792842b67b2fd"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其一五",
        "preface": "",
        "paragraphs": [
            "万事从来一笑空。"
        ],
        "notes": "",
        "id": "fbecd039f8d2872bb602d7374c317edf"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其一六",
        "preface": "",
        "paragraphs": [
            "病叟中闲已白须。"
        ],
        "notes": "",
        "id": "71a04036d6a6d1165ac2cfc530d1bf76"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其一七",
        "preface": "",
        "paragraphs": [
            "何妨莲社醉渊明。"
        ],
        "notes": "",
        "id": "ac6283a71b704f06f422194256883050"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其一八",
        "preface": "",
        "paragraphs": [
            "剩欲题诗写怀抱。"
        ],
        "notes": "",
        "id": "850fe9dbd53cdc06bea41166634b0905"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其一九",
        "preface": "",
        "paragraphs": [
            "园林初日破朝寒。"
        ],
        "notes": "",
        "id": "d869c559ea8ae9f013f2a34a16284d18"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其二〇",
        "preface": "",
        "paragraphs": [
            "窈窕阶除天一方。"
        ],
        "notes": "",
        "id": "38d5678282aea26decbab5a1a092b7db"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其二一",
        "preface": "",
        "paragraphs": [
            "苍颜白髪不时新。"
        ],
        "notes": "",
        "id": "52a3ecf6410f00066f2dfd1e9d1553f2"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其二二",
        "preface": "",
        "paragraphs": [
            "诗孱无奈陈桥月。"
        ],
        "notes": "",
        "id": "460a9eb328a9fb8eea75d7529e6d644a"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其二三",
        "preface": "",
        "paragraphs": [
            "冷蘂疏花次第匀。"
        ],
        "notes": "",
        "id": "e59733141aa051ed5d665a408a7fe2eb"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其二四",
        "preface": "",
        "paragraphs": [
            "郊原空阔净无尘。"
        ],
        "notes": "",
        "id": "a0dd38556ba90d08a153f9c28ac86f60"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其二五",
        "preface": "",
        "paragraphs": [
            "莫叹劳生三十九。"
        ],
        "notes": "",
        "id": "4c231f9d4edb777b2156dec6466088da"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其二六",
        "preface": "",
        "paragraphs": [
            "老去光阴非我春。"
        ],
        "notes": "",
        "id": "2efcc010e520aedc0ebdb224dada1125"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其二七",
        "preface": "",
        "paragraphs": [
            "角中飘去凄于骨，笛里吹来妙入神。"
        ],
        "notes": "",
        "id": "6fe25b1cc351f36c2c64bdbb1e366a80"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其二八",
        "preface": "",
        "paragraphs": [
            "愁眼不供千树雪，醉头犹奈一枝春。"
        ],
        "notes": "",
        "id": "97035f124958398c986bef16534a70d4"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其二九",
        "preface": "",
        "paragraphs": [
            "蒙蒙清露濯幽葩，醉质斓斑衬晓霞。"
        ],
        "notes": "",
        "id": "b7d05d1b69d437d7f7c3e6557a221a77"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其三〇",
        "preface": "",
        "paragraphs": [
            "顾我从来贫到骨，经营藜藿亦艰辛。"
        ],
        "notes": "",
        "id": "f88ac06bf2e954914f76058ebc8576cf"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其三一",
        "preface": "",
        "paragraphs": [
            "楼下旌旗五丈余，府中贤尹计魁梧。"
        ],
        "notes": "",
        "id": "ef2003707367c207ab0d83345f1f0e97"
    }
]