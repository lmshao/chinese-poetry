[
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "宁王进史图",
        "preface": "",
        "paragraphs": [
            "上林风暖脊令飞，玉带花骢侍䜩归。",
            "汗简不知天上事，至尊新纳寿王妃。"
        ],
        "notes": "",
        "id": "0368f7e7cf83141c81ec15f3023f18ac"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "善财参自在天",
        "preface": "",
        "paragraphs": [
            "善财得法犹儿子，工巧仍参自在天。",
            "若悟菩提同戏事，不应䌸律更枯禅。"
        ],
        "notes": "",
        "id": "e3f6bdefea899838bafe7ac5c407fc12"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "题赵次张所藏贼头子二首  其一",
        "preface": "",
        "paragraphs": [
            "扬鞭指点万貔貅，打取卢龙十四州。",
            "烦君为发禄山冢，看我快饮月氏头。"
        ],
        "notes": "",
        "id": "1c2bfcc9be0b7c3b03c843a5c949bc3f"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "题赵次张所藏贼头子二首  其二",
        "preface": "",
        "paragraphs": [
            "龙章鳯姿世不乏，束手无奈于此思。",
            "丹青王会何须尔，颈血淋漓送藁街。"
        ],
        "notes": "",
        "id": "75bf8ba65e88527ccd88926133f8272e"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "画梅花  其一",
        "preface": "",
        "paragraphs": [
            "溪路模糊半山雪，暗淡寒梅一枝月。",
            "醉眸无处认冰姿，两袖香风更愁绝。"
        ],
        "notes": "",
        "id": "b782d7b2a85e5352fa7c0609c4d4dbb3"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "画梅花  其二",
        "preface": "",
        "paragraphs": [
            "长恨飘零如楚云，梦中犹记好精神。",
            "忽逢冷艶冰绡上，叹息侯家占好春。"
        ],
        "notes": "",
        "id": "b41bdc504d4f0dcb7a6bf3f1531eeb72"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "画梅花  其三",
        "preface": "",
        "paragraphs": [
            "误人吹裂柯亭笛，岂有残英落绮席。",
            "始信寿阳人写真，不知江南近消息。"
        ],
        "notes": "",
        "id": "cc931abb3bc90db0165a26c3c1b3f7fa"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "跋赵朝议江行初雪图",
        "preface": "",
        "paragraphs": [
            "我本孤舟蓑笠翁，雪厓烟树一生中。",
            "如今不向江湖去，鬬舰旌旗照水红。"
        ],
        "notes": "",
        "id": "83cf89de6e3a247c6b175c6b1b833f45"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "雪岸图",
        "preface": "",
        "paragraphs": [
            "大年貌得寒江雪，凫雁沙头野彴微。",
            "个里有诗谁会得，情知不道一蓑归。"
        ],
        "notes": "",
        "id": "ed2e133a210e2b7bee611d9abe8193b2"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "江南山色",
        "preface": "",
        "paragraphs": [
            "笔间烟雨漫愁人，不是溪山自在春。",
            "一段江南好风景，夕阳花坞净无尘。"
        ],
        "notes": "",
        "id": "f37384d8ecb6555bde3923953aa22c2e"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "谢曹中甫惠著色山水抺胸",
        "preface": "",
        "paragraphs": [
            "曹郎富天巧，发思绮纨间。",
            "规模宝月团，浅淡分眉山。",
            "丹青缀锦树，金碧罗烟鬟。",
            "炉峰香自涌，楚云杳难攀。",
            "政宜林下风，妙想非人寰。",
            "飘萧河官步，罗抺陵九关。",
            "我家老孟光，刻画非妖娴。",
            "绣鳯褐颠倒，锦鲸弃榛菅。",
            "忍将漫汗泽，败此修连姢。",
            "缄藏寄书篆，晓梦生斓斑。"
        ],
        "notes": "",
        "id": "b7b59684610fd5465e5bb4d3733d7184"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "题赵宜兴万里江山图",
        "preface": "",
        "paragraphs": [
            "惨淡何人画，飘飖万里心。",
            "云轻春树暗，日落暮江深。",
            "细酌渊明酒，仍弹子贱琴。",
            "知公湖海气，对此益骎骎。"
        ],
        "notes": "",
        "id": "044051e71f294bc972b3fa163fb6e572"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "与叔易过石佛看宋大夫画山水",
        "preface": "",
        "paragraphs": [
            "霜落石林江气清，隔江犹见暮山横。",
            "个中只欠崔夫子，满帽秋风信马行。"
        ],
        "notes": "",
        "id": "a72352899a9a6d3969fff2d06f345ea0"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "大年流水绕孤村图",
        "preface": "",
        "paragraphs": [
            "少游一觉扬州梦，自作清歌自写成。",
            "流水寒鸦总堪画，细看疑有断肠声。"
        ],
        "notes": "",
        "id": "6c66c664d6d8a4c556c0d41b10650b7e"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "唐人画牡丹图二首  其一",
        "preface": "",
        "paragraphs": [
            "重楼杰阁上烟霞，戟带飘飘护翠华。",
            "侍女番休春醉著，不知野鹿犯宫花。"
        ],
        "notes": "",
        "id": "3aef6e8fd41ab1b7cbf31da1edec6199"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "唐人画牡丹图二首  其二",
        "preface": "",
        "paragraphs": [
            "残红通白及时开，不费君王羯鼓催。",
            "玉笛重拈天一笑，外边蜂蝶等闲来。"
        ],
        "notes": "",
        "id": "22530b616c2743edd4826808618c5421"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "伯时四骑",
        "preface": "",
        "paragraphs": [
            "弱毫寸纸有余地，如见天闲八尺龙。",
            "坐想时危真致此，两军旗鼓噪西风。"
        ],
        "notes": "",
        "id": "0f684cc4195bbd42995e78b4e983e39b"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "曹夫人牧羊图",
        "preface": "",
        "paragraphs": [
            "日长永巷车音细，插竹洒盐纷妬恃。",
            "美人零落泾水寒，两鬓风鬟一挥涕。",
            "柔毛𧤏𧤏与人群，儿女恩怨徒纷纷。",
            "洞房那复知许事，但画远牧连空云。",
            "槲叶飘萧晚风劲，羖𦍠相追寒鹊并。",
            "短童何处沙艸深，族走群飞各天性。",
            "向来鞍马曹将军，文采班班今尚存。",
            "林下夫人更超绝，新图不作五花文。"
        ],
        "notes": "",
        "id": "f06b670dab345a11fd632d3debfb94ff"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "观钱德尝书画",
        "preface": "",
        "paragraphs": [
            "临池竞赏无心笔，破产新酬没骨花。",
            "老子眼寒俱不识，劳君煎点入香茶。"
        ],
        "notes": "",
        "id": "562360505b28e9e505a6a0c7c0e7957e"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 渔父七首 其一",
        "preface": "",
        "paragraphs": [
            "处处晴沙著钓纶，浴凫飞鹭颇相亲。",
            "谁知夙昔风云会，只似寻常江海人。"
        ],
        "notes": "",
        "id": "6b536286d05364a5566e77c5b6ce8b55"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 渔父七首 其二",
        "preface": "",
        "paragraphs": [
            "鲙缕丝丝雪色鱼，碧筩香细引村沽。",
            "江天此乐谁无分，不问官家乞鉴湖。"
        ],
        "notes": "",
        "id": "3597ac9a1b3a3833e0df15eed0feff6e"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 渔父七首 其三",
        "preface": "",
        "paragraphs": [
            "君王猎罢载熊罴，锡壤分茅合霸齐。",
            "邑有鱼盐太多事，翛然何似钓璜溪。"
        ],
        "notes": "",
        "id": "f09438df72ab3d669b131159ef2cc4b3"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 渔父七首 其四",
        "preface": "",
        "paragraphs": [
            "倾吴佐越早经纶，朝市风波猛乞身。",
            "不道五湖春浪急，蓬窗还有捧心人。"
        ],
        "notes": "",
        "id": "d5f4a42469ec21632dda83119309902b"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 渔父七首 其五",
        "preface": "",
        "paragraphs": [
            "志和渔隐古仙真，霅水风流见后身。",
            "蓑笠何须访图画，貂蝉凛凛在麒麟。"
        ],
        "notes": "",
        "id": "9aa51219c2375b81930d42622f5d0380"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 渔父七首 其六",
        "preface": "",
        "paragraphs": [
            "雷泽田渔翊圣明，射蛟南幸见升平。",
            "稍分天汉昭回象，更和江湖欸乃声。"
        ],
        "notes": "",
        "id": "e5f4ed31415aa7b1a3f1b94c53979a14"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 渔父七首 其七",
        "preface": "",
        "paragraphs": [
            "风烟回首钓鱼台，巾褐从容小殿开。",
            "自是玉皇香案吏，外边休奏客星来。"
        ],
        "notes": "",
        "id": "faef4934c19ea08733a517d59043b39f"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 醉乡七首 其一",
        "preface": "",
        "paragraphs": [
            "醉乡天地谁开辟，光景冲融古到今。",
            "明月清风一长啸，杯中时见昔人心。"
        ],
        "notes": "",
        "id": "06a766e9ac82f5c15745b044f0e899e8"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 醉乡七首 其二",
        "preface": "",
        "paragraphs": [
            "昔人爱酒复能诗，阮籍陶潜盖有之。",
            "共道尚书兼此兴，超然异代忽同时。"
        ],
        "notes": "",
        "id": "64014ae800850da6c53490b3f12ea318"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 醉乡七首 其三",
        "preface": "",
        "paragraphs": [
            "斗酒百篇元祐初，当时流辈已萧疏。",
            "闭门日饮身强健，得见升平总不如。"
        ],
        "notes": "",
        "id": "c9ff6cfd3ef3974d6e5e6cbda0951832"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 醉乡七首 其四",
        "preface": "",
        "paragraphs": [
            "子房帷幄赞神谋，晚岁疏封自占留。",
            "代邸勋劳今绝口，上恩仍与醉乡侯。"
        ],
        "notes": "",
        "id": "6071a8ce53ce8ff7fd8945308bf7e0a1"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 醉乡七首 其五",
        "preface": "",
        "paragraphs": [
            "脱靴神气迥飘飘，平日千钟奉帝尧。",
            "老子浮沉人不识，酒垆争席奈渔樵。"
        ],
        "notes": "",
        "id": "2e6267a5a9ab12cb872e7f813dc25c18"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 醉乡七首 其六",
        "preface": "",
        "paragraphs": [
            "老瓦盆中旋泼醅，陶然乐圣且衔杯。",
            "只今痛饮谁能那，宝器恩从天上来。"
        ],
        "notes": "",
        "id": "b9a6bad0ca0e217ab5b56cecb8438cc9"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 醉乡七首 其七",
        "preface": "",
        "paragraphs": [
            "黄金细字勒杯巡，鱼水恩私晚更亲。",
            "但得赐田堪种秫，向来浮议不关身。"
        ],
        "notes": "",
        "id": "a7fc22f3ef8c3f0cbca68b4fa4df8cf6"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 烧香二首 其一",
        "preface": "",
        "paragraphs": [
            "相如绿绮有新声，荀令熏炉非故情。",
            "曲罢空山满香雾，飘然还上赤霄行。"
        ],
        "notes": "",
        "id": "8b4b6a000a4d1826d2ec80c7c9ceee00"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "奉题董端明渔父醉乡烧香图十六首 烧香二首 其二",
        "preface": "",
        "paragraphs": [
            "琴心非佛亦非仙，座下弦歌万二千。",
            "一瓣香中谁会得，要须灵刹散花天。"
        ],
        "notes": "",
        "id": "ebd4684d05cb97cf76f5d307b35a3013"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "题叶硕父画卷二首  其一",
        "preface": "",
        "paragraphs": [
            "扁舟欲向山阴去，端为林泉作此行。",
            "不独卷中携栗里，还于句里得渊明。"
        ],
        "notes": "",
        "id": "e7795a697e4f38967cab082bf573d977"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "题叶硕父画卷二首  其二",
        "preface": "",
        "paragraphs": [
            "风烟幻出元晖画，林壑天然硕父诗。",
            "只似无心云出岫，轮囷萧索更多姿。"
        ],
        "notes": "",
        "id": "574d662dbbac6b026dd3084831b7bf2e"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "题张文潜画帖  其一",
        "preface": "",
        "paragraphs": [
            "此老从来马如狗，却笑蹇驴难朝天。",
            "聊尔据鞍犹觅句，想知行处似乘船。"
        ],
        "notes": "",
        "id": "db456998e06dbc2cc22a4c55f72ff1f7"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "题张文潜画帖  其二",
        "preface": "",
        "paragraphs": [
            "官曹文书堆满床，愦愦度日孤昼长。",
            "安得如彼二三子，抱琴挟策置我旁。"
        ],
        "notes": "",
        "id": "969842e617fffb349a208b2ec53d7143"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "何伯言画",
        "preface": "",
        "paragraphs": [
            "何子画山心极苦，不画山林画其趣。",
            "不知此绢厚几许，隐隐深入疑有路。",
            "去年持此干贵权，数幅得官仍得钱。",
            "平民常产卖有尽，笔端有产无穷年。",
            "而今东绢知何数，不为水墨为襦袴。",
            "我怜何子老更痴，平民皆饱汝独饥。"
        ],
        "notes": "",
        "id": "cee430ef1bee0d41d817f956651ab789"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "三品石",
        "preface": "",
        "paragraphs": [
            "临春结绮今何在，屹立巉巉终不改。",
            "可怜江总负君恩，白头仍作北朝臣。"
        ],
        "notes": "",
        "id": "94fe34a065800102645f653806c9be36"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "瑞香",
        "preface": "",
        "paragraphs": [
            "佳人在空谷，双星思银河。",
            "契阔不有命，盛时岂蹉跎。",
            "娟娟匡庐秀，如此粲者何。",
            "香蜜缀红糁，宝薰罩宫罗。",
            "幽窗下团栾，微风自婆娑。",
            "寂寥千年初，戢戢逢艾多。",
            "何阶托方便，百金聘猗傩。",
            "赤栏青篾舫，丁宁护根窼。",
            "泥沙亦天幸，扳联入宣和。",
            "谁令兰蕙徒，憔悴守岩阿。"
        ],
        "notes": "",
        "id": "12075f7b9efe00a944eaa128144b3d5e"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "九月瑞香盛开",
        "preface": "",
        "paragraphs": [
            "宣和殿里春风早，红锦薰笼二月时。",
            "流落人间真善事，九秋霜露却相宜。"
        ],
        "notes": "",
        "id": "156a5a6b6ff63d2f3ee98e04e1d53b06"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "代王正平从谏掾乞画凭肩美人扇子二首  其一",
        "preface": "",
        "paragraphs": [
            "道人已悟孩提事，弃掷泥儿坏纸鸢。",
            "闻道近来都识破，丹青便面亦轻捐。"
        ],
        "notes": "",
        "id": "857eb24d625e95c281a875e363059360"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "代王正平从谏掾乞画凭肩美人扇子二首  其二",
        "preface": "",
        "paragraphs": [
            "难陀已幻登伽女，童子犹参苏密多。",
            "正士逡巡不应受，可能分供病维摩。"
        ],
        "notes": "",
        "id": "fb52d3d0fd0b399e876e92b096900b75"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "游谢乡",
        "preface": "",
        "paragraphs": [
            "雨里落帆游谢乡，寒声古木共荒凉。",
            "四山为我洗苍玉，况有故人归上方。"
        ],
        "notes": "",
        "id": "e265c9ef9c1a7c7a76e25c21a8d55327"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "闺情",
        "preface": "",
        "paragraphs": [
            "壁间卫玠眉目是，膝下枚皋言语真。",
            "纵使无情似郎主，那能对此不沾巾。"
        ],
        "notes": "",
        "id": "27bcd16d2963e02e4f72c5aaa634a584"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "五月菊",
        "preface": "",
        "paragraphs": [
            "黄菊有本性，霜余见幽茂。",
            "名缁喻般若，太史谨占候。"
        ],
        "notes": "",
        "id": "42fdfb822c444d72e83f859def510db5"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "送僧归天宁万年禅院",
        "preface": "",
        "paragraphs": [
            "朝天来诣觚棱阙，傍海归寻瀑布峰。",
            "才大不惭师号美，道高翻讶帝恩重。",
            "问程行冒江村雨，寄宿吟听水寺钟。",
            "到日依依赏清景，石桥云月满杉松。"
        ],
        "notes": "",
        "id": "e4a90634eb681e0a2f0731ffdbe92224"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "舍弟书来索近诗",
        "preface": "",
        "paragraphs": [
            "溪上秋风浊酒杯，白头羞见菊花开。",
            "夫耕妇馌吾将老，弟劝兄酬子不来。",
            "霜露终身思建业，云山何处是天台。",
            "百年怀抱今如此，纵有诗成似七哀。"
        ],
        "notes": "",
        "id": "62ac700a6c6f51fcb27fc4d776d4ad09"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "谢疟鬼",
        "preface": "",
        "paragraphs": [
            "皇天分四时，寒暑代翕张。",
            "折胶与流金，民生以为常。",
            "伊坎离何神，为帝司一方。",
            "如何纵孽鬼，乘时盗阴阳。",
            "睢盱四五辈，欻东西跳踉。",
            "诡秘各有名，为人作炎凉。",
            "或燔以炬火，或吹以鞴囊。",
            "初噤如立雪，俄赫如探汤。",
            "炎洲抵阴壑，那得在一床。",
            "阏伯追实沈，左右分寇攘。",
            "须臾异冬春，裘扇安可当。",
            "番休数汗粟，冰炭沸我肠。",
            "怫鬰不自聊，灾疢未渠央。",
            "非针艾所及，区区事祈禳。",
            "牺牲一物无，祝祠甚荒唐。",
            "殷勤谢众鬼，汝计诚未良。",
            "汝利在呕泄，藜苋焉足尝。",
            "我贫乏钱财，调汝徒披猖。",
            "来汝岂不闻，儒生类强梁。",
            "子美虽老瘦，腼颜事新粧。",
            "退之稍奸黠，百药更臭香。",
            "身病易语言，咄咄多谤伤。",
            "吾将援此例，勉作新诗章。",
            "诗以荣汝归，自可捐糗粮。",
            "资送于汝足，此外何所望。",
            "汝也宁惭，急急去我旁。"
        ],
        "notes": "",
        "id": "39fc1888177304a16bade450805352b4"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "阳羡春歌",
        "preface": "",
        "paragraphs": [
            "石亭梅花落如积，吐鲛斓斑竹茹赤。",
            "祝陵有酒清若空，煮糯蒸鱼作寒食。",
            "长桥新晴好天气，两市儿郎櫂船戏。",
            "溪头饶鼓狂杀侬，青盖红裙偶相值。",
            "风光何处最可怜，邵家高楼白日边。",
            "楼下游人颜色喜，溪南黄帽应羞死。",
            "三月未有二月残，灵龟可信渰水干。",
            "葑草青青促归去，短萧横笛说明年。"
        ],
        "notes": "",
        "id": "ea28f8fcf173fe4a0e9cd081283dff6d"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "寿张教授",
        "preface": "",
        "paragraphs": [
            "玉府多应惜谪仙，紫皇留恋到残年。",
            "画眉京溜风流在，借箸先生节概全。",
            "禄比书辞增百万，寿如门弟及三千。",
            "互乡不解华祝封，只诵天长地久篇。"
        ],
        "notes": "",
        "id": "4c434e9a8a4508bf2f0838275cc3ff47"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "游善权山留题三首 干洞",
        "preface": "",
        "paragraphs": [
            "神仙何时开，中虚仰萦盘。",
            "呀然九地低，怪此天壤宽。",
            "窈窅辟琼户，璁珑缀珠鬘。",
            "阴道差险绝，真形谢雕剜。",
            "阆风安在哉，突兀浮云端。",
            "天高鬼神恶，欲往良独难。",
            "空飞遽未暇，穴处如何安。",
            "相将三重茅，势面玄都坛。",
            "仙田满嘉植，玉彩长阑干。",
            "心空腹自实，宁计米盐残。"
        ],
        "notes": "",
        "id": "6d87e59703b5eb65510a8706fd38b07b"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "游善权山留题三首 水洞",
        "preface": "",
        "paragraphs": [
            "逶迤步哀壑，跼蹐生微澜。",
            "惨惨白日暮，萧萧朱夏寒。",
            "崖倾势方壮，石出水益湍。",
            "淙流响磬瑟，突起横镆干。",
            "微踪乍渺茫，妙想忺盘桓。",
            "我今人世间，所向行路难。",
            "如何洞宫脚，危磴仍屈蟠。",
            "神伤阻独往，髪竖两股酸。",
            "了知仙凡隔，坐惜岁月残。",
            "心违泪交堕，已去犹长叹。"
        ],
        "notes": "",
        "id": "9122ecc25ca441a701c0b5389409135a"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "游善权山留题三首 寺后湫水",
        "preface": "",
        "paragraphs": [
            "冈峦谁穿空，脉液互吞吐。",
            "凭虚倚翠岩，发地涵潼乳。",
            "哀弦响崖寺，清镜照林坞。",
            "萦坻骤曲折，啮石犹飞舞。",
            "津涯浩无穷，神怪传自古。",
            "参差见坤轴，晃荡连水府。",
            "微生寄荒绝，多病厌咸苦。",
            "永怀宅清泠，戮力事农圃。",
            "青秧渐出水，紫笋新过雨。",
            "无惭种秫陶，更似煎茶羽。"
        ],
        "notes": "",
        "id": "115d5c677938b3245cabab23d67048df"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "返魂梅次苏藉韵  其一",
        "preface": "",
        "paragraphs": [
            "谁道春归无觅处，眠斋香雾作春昏。",
            "君诗似说江南信，试与梅花招断魂。"
        ],
        "notes": "",
        "id": "c7f4caf9c82ee9afbc379925151a1479"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "返魂梅次苏藉韵  其二",
        "preface": "",
        "paragraphs": [
            "花开莫奏伤心曲，花落休矜称面妆。",
            "只忆梦为蝴蝶去，香云密处有春光。"
        ],
        "notes": "",
        "id": "ff8695455ce4d2b56e151200943b0942"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "返魂梅次苏藉韵  其三",
        "preface": "",
        "paragraphs": [
            "老夫粥后惟耽睡，灰暖香浓百念消。",
            "不学朱门贵公子，鸭炉烟里逞风标。"
        ],
        "notes": "",
        "id": "819c7cd7e9fd3356f01dfd31cf607c84"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "返魂梅次苏藉韵  其四",
        "preface": "",
        "paragraphs": [
            "鼻根无奈重烟绕，偏处春随夜色匀。",
            "眼里狂花开底事，依然看作一枝春。"
        ],
        "notes": "",
        "id": "05de5b558068c67bffdec5f9dd5695b8"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "返魂梅次苏藉韵  其五",
        "preface": "",
        "paragraphs": [
            "漫道君家四壁空，衣篝沈水晚朦胧。",
            "诗情似被花相恼，入我香奁境界中。"
        ],
        "notes": "",
        "id": "446dc308241a4d7dbc3bd66f70e525a2"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "鸟声妨客梦，花片搅春心。"
        ],
        "notes": "",
        "id": "b7e7dfa5f71fe1149b203383d9428670"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "易照水姿容，非复我登楼。"
        ],
        "notes": "",
        "id": "53f3d41f8d2448f058c989211ed801f2"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "徘徊临北顾，慷慨俯东流。"
        ],
        "notes": "",
        "id": "b41c2b0cc1971066ff6c549ea47b938b"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "泪眼生憎好天色，离觞偏触病心情。"
        ],
        "notes": "",
        "id": "1351251d2b6593696e61d94765e775b4"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "莫向边鸿问消息，断肠书信不如无。"
        ],
        "notes": "",
        "id": "6dfc50fc153a43cb2423122f23883e59"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "小楫登鱼蟹，平原聚鸟乌。"
        ],
        "notes": "",
        "id": "edaa0129ac44c71ab8958973fa3da5d9"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "俯临铁瓮重城迥，远接金陵胜气来。"
        ],
        "notes": "",
        "id": "6146166e5bf808aa78e167abb29fa495"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "北固天下奇，凭虚倚楼堞。",
            "大江走天去，控以高崨嶪。"
        ],
        "notes": "",
        "id": "267a7a0e59b885d726a0f71b75a86fe5"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "君今向姑孰，山好江漫漫。",
            "炯如谪仙人，千载欣复还。"
        ],
        "notes": "",
        "id": "23f420318b354ea4eb9c9e5a01c17295"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其一○",
        "preface": "",
        "paragraphs": [
            "渺渺大江流。"
        ],
        "notes": "",
        "id": "4dd05533144ed907495c12660b5c61b0"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "老眼不供愁。"
        ],
        "notes": "",
        "id": "a53c7779428fd47e51df9040cc987dc7"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "真成汗漫游。"
        ],
        "notes": "",
        "id": "ae7df24916b507771c1e0e64886ddcf2"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "殷勤一双眼。"
        ],
        "notes": "",
        "id": "2ec372b5711cb22e2caeac78d7b5845e"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其一四",
        "preface": "",
        "paragraphs": [
            "白头何所恨。"
        ],
        "notes": "",
        "id": "b97b47de97d3039fade792842b67b2fd"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其一五",
        "preface": "",
        "paragraphs": [
            "万事从来一笑空。"
        ],
        "notes": "",
        "id": "35cceafd8eb318eb6685b52f73524dff"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其一六",
        "preface": "",
        "paragraphs": [
            "病叟中闲已白须。"
        ],
        "notes": "",
        "id": "265340f43dfb98f783f2d25f7fb45add"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其一七",
        "preface": "",
        "paragraphs": [
            "何妨莲社醉渊明。"
        ],
        "notes": "",
        "id": "b43766d5b3e727505969a4934fb7d67e"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其一八",
        "preface": "",
        "paragraphs": [
            "剩欲题诗写怀抱。"
        ],
        "notes": "",
        "id": "7d995d697d9fbbb4632894b2ea9cc7d3"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其一九",
        "preface": "",
        "paragraphs": [
            "园林初日破朝寒。"
        ],
        "notes": "",
        "id": "0a10d21125d48e95722d8c71343d11b0"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其二○",
        "preface": "",
        "paragraphs": [
            "窈窕阶除天一方。"
        ],
        "notes": "",
        "id": "b5fc6226d4176a8739a6b33770570161"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其二一",
        "preface": "",
        "paragraphs": [
            "苍颜白髪不时新。"
        ],
        "notes": "",
        "id": "b3baebd62ef3a987ae998b480dc65e32"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其二二",
        "preface": "",
        "paragraphs": [
            "诗孱无奈陈桥月。"
        ],
        "notes": "",
        "id": "83c80d96258b951716088c503b36d673"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其二三",
        "preface": "",
        "paragraphs": [
            "冷蘂疏花次第匀。"
        ],
        "notes": "",
        "id": "b5025538aaf26ceee38e4588e4023edb"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其二四",
        "preface": "",
        "paragraphs": [
            "郊原空阔净无尘。"
        ],
        "notes": "",
        "id": "a925ff7c72cf36aa7c607d15ea6a6ca3"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其二五",
        "preface": "",
        "paragraphs": [
            "莫叹劳生三十九。"
        ],
        "notes": "",
        "id": "35dbe8c1272e7e51adfb6fe2784adcaf"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其二六",
        "preface": "",
        "paragraphs": [
            "老去光阴非我春。"
        ],
        "notes": "",
        "id": "4f1f488eae6bb8c7d86de3deb36f1e8b"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其二七",
        "preface": "",
        "paragraphs": [
            "角中飘去凄于骨，笛里吹来妙入神。"
        ],
        "notes": "",
        "id": "3ff5191a69403fc303c065cfa1d3ff21"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其二八",
        "preface": "",
        "paragraphs": [
            "愁眼不供千树雪，醉头犹奈一枝春。"
        ],
        "notes": "",
        "id": "d8ab676f601a2e34b55706dbac672a4a"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其二九",
        "preface": "",
        "paragraphs": [
            "蒙蒙清露濯幽葩，醉质斓斑衬晓霞。"
        ],
        "notes": "",
        "id": "569a027745c97623f2ff70474821f6df"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其三○",
        "preface": "",
        "paragraphs": [
            "顾我从来贫到骨，经营藜藿亦艰辛。"
        ],
        "notes": "",
        "id": "dba54aadff464399f49439ef5f944e52"
    },
    {
        "author": "陈克",
        "dynasty": "宋",
        "type": "诗",
        "rhythmic": "",
        "title": "句  其三一",
        "preface": "",
        "paragraphs": [
            "楼下旌旗五丈余，府中贤尹计魁梧。"
        ],
        "notes": "",
        "id": "eb9d8e994064203914ea1c2f09ecc68b"
    }
]