[
    {
        "author": "陈梦建",
        "dynasty": "宋",
        "type": "诗",
        "rhythmic": "",
        "title": "上喻史君重建霞起堂六首  其一",
        "preface": "",
        "paragraphs": [
            "丈人昔日经行处，草暗苔荒四十春。",
            "谁倚高寒访陈迹，璇题宝墨一时新。"
        ],
        "notes": "",
        "id": "1f9e417971d870b9c1053d1bbc986431"
    },
    {
        "author": "陈梦建",
        "dynasty": "宋",
        "type": "诗",
        "rhythmic": "",
        "title": "上喻史君重建霞起堂六首  其二",
        "preface": "",
        "paragraphs": [
            "酒酣步出玉霄峰，此去天关隔几重。",
            "霞佩颉颃风雨上，清都只在嘿存中。"
        ],
        "notes": "",
        "id": "25a22a37388d7a73b000dc1d642b00a9"
    },
    {
        "author": "陈梦建",
        "dynasty": "宋",
        "type": "诗",
        "rhythmic": "",
        "title": "上喻史君重建霞起堂六首  其三",
        "preface": "",
        "paragraphs": [
            "诗社神交识迺翁，耳孙凛凛有仙风。",
            "青云垂上斜飞去，时要题诗徧浙东。"
        ],
        "notes": "",
        "id": "af80027564b0b12960a271d557dbc456"
    },
    {
        "author": "陈梦建",
        "dynasty": "宋",
        "type": "诗",
        "rhythmic": "",
        "title": "上喻史君重建霞起堂六首  其四",
        "preface": "",
        "paragraphs": [
            "玉泉天上古仙伯，曾吏五云书阁来。",
            "寄语家人须候我，有时骑鹤过丹台。"
        ],
        "notes": "",
        "id": "8098a140c203cf3000807496080f5c78"
    },
    {
        "author": "陈梦建",
        "dynasty": "宋",
        "type": "诗",
        "rhythmic": "",
        "title": "上喻史君重建霞起堂六首  其五",
        "preface": "",
        "paragraphs": [
            "楼观微茫似积苏，一麾得傍化人居。",
            "可能永日销棋局，且要蒙头读道书。"
        ],
        "notes": "",
        "id": "c758958325c5be328d13168ef0f2c27f"
    }
]