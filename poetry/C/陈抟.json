[
    {
        "author": "陈抟",
        "dynasty": "唐",
        "type": "诗",
        "rhythmic": "",
        "title": "归隐（《永乐大典》题作《偶题》）",
        "preface": "",
        "paragraphs": [
            "十年踪迹走红尘，回首青山入梦频。",
            "紫陌纵荣争及睡，朱门虽富（《大典》「富」作「贵」）不如贫。",
            "愁闻剑戟扶危主，闷听（《大典》「听」作「见」）笙歌聒醉人。",
            "携取琴（《大典》「琴」作「旧」）书归旧隐，野花啼鸟一般春。",
            "（见北京图书馆藏《永乐大典》卷一三四五〇。",
            "二寘）。",
            "处士门。",
            "《宋诗纪事》卷五收陈诗七首。",
            "其《归隐》一首与《大典》同。",
            "惟《大典》题作《偶题》。",
            "其《辞上归进诗》，作于入宋之后，兹编不取。",
            "余五首，一首复出。",
            "故但录其四首。",
            "（又按此诗亦见元辛文房《唐才子传》卷十。",
            "）（〖1〗邵伯温《易学辨惑》云：抟隐居华阴山，自晋以后，每闻一朝革命，颦蹙数日。",
            "人有问者，瞪目不答。",
            "一日，乘驴过华阴市，闻太祖登极，大笑。",
            "问其故，曰：「天下自此定矣。",
            "」遁迹之初，作此诗云云，岂浅丈夫哉。",
            "〖见《五朝名臣言行录》卷十引邵伯温《易学辨惑》。",
            "此处录文有删节。",
            "〗）。"
        ],
        "notes": "",
        "id": "5ec24de1f8cfff1dd74ba612bc9e0f1e"
    },
    {
        "author": "陈抟",
        "dynasty": "唐",
        "type": "诗",
        "rhythmic": "",
        "title": "石刻诗（幷序）",
        "preface": "",
        "paragraphs": [
            "我谓浮荣真是幻，醉来舍辔谒高公。",
            "因聆玄论冥冥理，转觉尘寰一梦中。",
            "（见《宋诗纪事》卷五引《老学庵笔记》。",
            "）（见《老学庵笔记》卷六。",
            "末附引文有删节。",
            "）（〖1〗《老学庵笔记》：卭州天庆观石刻希夷诗云云。",
            "末书太岁丁酉，盖蜀孟昶时，当石晋天福中也。",
            "文与可跋云：「高公者，此观都威仪何昌一也，希夷从之学锁鼻术。",
            "」）。"
        ],
        "notes": "",
        "id": "5daa9d71e76d988c8a5cfc3aba013079"
    },
    {
        "author": "陈抟",
        "dynasty": "唐",
        "type": "诗",
        "rhythmic": "",
        "title": "赠张乖厓",
        "preface": "",
        "paragraphs": [
            "自吴入蜀是寻常，歌舞筵中救火忙。",
            "乞得金陵养闲散，也须多谢鬓边疮。",
            "（见《宋诗纪事》卷五。",
            "）（见《湘山野录》卷上、《梦溪笔谈》卷二十。",
            "）（〖1〗《古今诗话》：「张忠定公少谒华山陈图南，图南赠诗一绝，始皆不喻其意。",
            "后忠定更镇杭益，晚年发疮于鬓，移守金陵，遂薨，悉如其言。",
            "」）。"
        ],
        "notes": "",
        "id": "63561e242b14ef58c6b8d7ec7c633236"
    },
    {
        "author": "陈抟",
        "dynasty": "唐",
        "type": "诗",
        "rhythmic": "",
        "title": "西峰",
        "preface": "",
        "paragraphs": [
            "为爱西峰好，吟头尽日昂。",
            "岩花红作阵，溪水绿成行。",
            "几夜碍新月，半山无夕阳。",
            "寄言嘉遯客，此处是仙乡。",
            "（见《宋诗纪事》卷五引宋魏庆之撰《诗人玉屑》。",
            "）（见《诗人玉屑》卷二十《方外》，不注出处。",
            "又见《增修诗话总龟》卷四六引《翰府名谈》。",
            "）。"
        ],
        "notes": "",
        "id": "06f68e59568453d0c225e4b6e3474767"
    },
    {
        "author": "陈抟",
        "dynasty": "唐",
        "type": "诗",
        "rhythmic": "",
        "title": "题石水涧",
        "preface": "",
        "paragraphs": [
            "银河洒落翠光冷，一派回环[湛]（淡）晚晖。",
            "几恨却为顽石尵，琉璃滑处玉花飞。",
            "（见《宋诗纪事》卷五引明李蔉辑《宋艺圃集》。",
            "）（见《宋艺圃集》卷一，又见《增修诗话总龟》卷四四引《翰府名谈》。",
            "「淡」，二书皆作「湛」，今据改。",
            "）。"
        ],
        "notes": "",
        "id": "675bf097c3afbe83859da57c621b2a68"
    },
    {
        "author": "陈抟",
        "dynasty": "唐",
        "type": "诗",
        "rhythmic": "",
        "title": "周世宗时被召作（题拟）",
        "preface": "",
        "paragraphs": [
            "草泽吾皇诏，图南抟姓陈。",
            "三峰十年客。",
            "四海一闲人。",
            "世态从来薄，诗情自得真。",
            "超然居物外，何必使为臣。",
            "（见陶岳《五代史补》卷五。",
            "）。"
        ],
        "notes": "",
        "id": "f437148617b82a152c5b205b0c5193a3"
    },
    {
        "author": "陈抟",
        "dynasty": "唐",
        "type": "诗",
        "rhythmic": "",
        "title": "对御歌",
        "preface": "",
        "paragraphs": [
            "臣爱睡，臣爱睡，不卧毡，不盖被。",
            "片石枕头，蓑衣铺地，震雷掣电鬼神惊，臣当其时正酣睡。",
            "闲思张郎，闷想范蠡，说甚孟德，休言刘备，三四君子，只是争此闲气。",
            "争如臣向青山顶头，白云堆里，展开眉头，解放肚皮，且一觉睡。",
            "管什（一作「甚」）玉兔东生，红轮西坠。",
            "（见足本《诗话总龟》卷四七、元蔡正孙《诗林广记后集》卷九引庞元英《谈薮》。",
            "）（〖1〗《谈薮》云：「陈抟隐武当山，后居华州云台观，多闭户独卧，或累月不起。",
            "周世宗召入禁中，扃户试之，月余始开，抟熟寐如故。",
            "尝对御歌此诗云。",
            "」）。"
        ],
        "notes": "",
        "id": "c41ca152eafe2989853e3e6383e53165"
    },
    {
        "author": "陈抟",
        "dynasty": "唐",
        "type": "诗",
        "rhythmic": "",
        "title": "题俞公岩",
        "preface": "",
        "paragraphs": [
            "万事若在手，百年聊称情。",
            "他时南[面]（岳）去，记得此岩名。",
            "（见《舆地纪胜》卷八五《均州》。",
            "）（〖1〗《邵氏闻见录》卷七云：「华山隐士陈抟，字图南，唐长兴中进士，游四方，有大志，隐武当山诗云：『他年南面去，记得此山名。",
            "』本朝张邓公改『南面』为『南岳』，题其后云：『藓壁题诗志何大，可怜今老华图南。",
            "』盖唐末时诗也。",
            "」）。"
        ],
        "notes": "",
        "id": "83b11ad360b7f40511eef5cb414ab323"
    },
    {
        "author": "陈抟",
        "dynasty": "唐",
        "type": "诗",
        "rhythmic": "",
        "title": "题华山",
        "preface": "",
        "paragraphs": [
            "半夜天香入岩谷，西风吹落岭头莲。",
            "空爱掌痕侵碧汉，无人曾叹巨灵仙。",
            "（《增修诗话总龟》卷十六、卷四十六引《翰府名谈》。",
            "）。"
        ],
        "notes": "",
        "id": "9146ce5f0095a2257cd496025925e89f"
    },
    {
        "author": "陈抟",
        "dynasty": "唐",
        "type": "诗",
        "rhythmic": "",
        "title": "赠金励睡诗 一",
        "preface": "",
        "paragraphs": [
            "常人无所重，惟睡乃为重。",
            "举世皆为息，魂离神不动。",
            "觉来无所知，贪求心愈用。",
            "堪笑尘中人（《事文类聚》作「尘世中」），不知梦是梦。",
            "。"
        ],
        "notes": "",
        "id": "ba856f4fd7b2d0f1f79f6e9f3d0258a3"
    },
    {
        "author": "陈抟",
        "dynasty": "唐",
        "type": "诗",
        "rhythmic": "",
        "title": "赠金励睡诗 二",
        "preface": "",
        "paragraphs": [
            "至人本无梦，其梦本游仙。",
            "真人本无睡，睡则浮云烟。",
            "炉里近（《事今类聚》作「名」）为药，壶中别有天。",
            "欲知睡梦里，人间第一玄。",
            "（《增修诗话总龟》卷四六引《翰府名谈》、《事文类聚后集》卷二一。",
            "）。"
        ],
        "notes": "",
        "id": "593be886e1fa82332812bc5682d1f72d"
    },
    {
        "author": "陈抟",
        "dynasty": "唐",
        "type": "诗",
        "rhythmic": "",
        "title": "冬日晚望",
        "preface": "",
        "paragraphs": [
            "山鬼暖或呼，溪鱼寒不跳。",
            "晚景愈堪观，危峰露残照。",
            "（《增修诗话总龟》卷四六引《翰府名谈》。",
            "）。"
        ],
        "notes": "",
        "id": "7bd959a84e43af838313b3a4b16b3bb5"
    },
    {
        "author": "陈抟",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "山色满庭供画障，松声万壑即琴弦。",
            "（《记纂渊海》卷二十四。",
            "）。"
        ],
        "notes": "",
        "id": "d209a6713b650da563b6d3638a98b744"
    },
    {
        "author": "陈抟",
        "dynasty": "唐",
        "type": "诗",
        "rhythmic": "",
        "title": "诗",
        "preface": "",
        "paragraphs": [
            "我见世人忙，个个忙如火。",
            "忙者不为身，为身忙却可。",
            "（元王恽《秋涧大全集》卷九六《玉堂嘉话》卷四。",
            "）（按：抟诗今存者尚多，张格《太华希夷志》〖《道藏》本〗存其宋太宗时诗十数首。",
            "今仅录其作于五代及作年尚难确定者。",
            "）。"
        ],
        "notes": "",
        "id": "1a7e028388705cba14513ef580eb26b6"
    }
]