[
    {
        "author": "蔡向",
        "dynasty": "宋",
        "type": "诗",
        "rhythmic": "",
        "title": "题隠真宫",
        "preface": "",
        "paragraphs": [
            "福地流传号隠真，麻姑曾款蔡翁门。",
            "臼舂云子自堪饱，井溢丹泉便可吞。",
            "山露五峰疑指爪，溪盘百叠想裙痕。",
            "我来既蹑灵踪后，知是仙家第几孙。"
        ],
        "notes": "",
        "id": "e69f001a4668857645b72036aaa6cef9"
    },
    {
        "author": "蔡向",
        "dynasty": "宋",
        "type": "诗",
        "rhythmic": "",
        "title": "题张子正观察溪风亭  其一",
        "preface": "",
        "paragraphs": [
            "雅致园林景特奇，彩亭斜跨水沦漪。",
            "影摇碎日浮霜簟，声触危栏倚钓丝。",
            "岸帻不妨横醉榻，萦眉时复度新词。",
            "溪山风月年年好，长与高人啸咏期。"
        ],
        "notes": "",
        "id": "3e7e2105e744be8ea8789e0f906acea8"
    },
    {
        "author": "蔡向",
        "dynasty": "宋",
        "type": "诗",
        "rhythmic": "",
        "title": "题张子正观察溪风亭  其二",
        "preface": "",
        "paragraphs": [
            "西山蚤擅三明誉，东淛真成九老游。",
            "水阁风亭忘岁月，岩花涧草度春秋。",
            "季鹰自足莼鲈兴，平子宁甘都邑留。",
            "圯上一编今在否，向来专为赤松谋。"
        ],
        "notes": "",
        "id": "621f9dc72694110a3962e66f42cc12e4"
    },
    {
        "author": "蔡向",
        "dynasty": "宋",
        "type": "诗",
        "rhythmic": "",
        "title": "题张子正观察溪风亭  其三",
        "preface": "",
        "paragraphs": [
            "忆昨从游鄞水边，星霜荏苒几经年。",
            "里居梁宋正连接，侨寓海山相后先。",
            "别墅岂堪陪谢傅，后堂那复醉彭宣。",
            "自惭憔悴成疏懒，浪许赓吟池上篇。"
        ],
        "notes": "",
        "id": "d07931f5ba816e5d0252db21fb668a17"
    },
    {
        "author": "蔡向",
        "dynasty": "宋",
        "type": "诗",
        "rhythmic": "",
        "title": "留题授上人曲肱斋",
        "preface": "",
        "paragraphs": [
            "莫笑此斋小，曲肱聊度年。",
            "玉楼容十二，世界纳三千。",
            "亦可罗尊俎，何妨散简编。",
            "戏余留岁月，墙远不能前。"
        ],
        "notes": "",
        "id": "dc978b983a78779ae076dc85f04eeee1"
    },
    {
        "author": "蔡向",
        "dynasty": "宋",
        "type": "诗",
        "rhythmic": "",
        "title": "题洪景伯分绣阁",
        "preface": "",
        "paragraphs": [
            "杰阁横空爽气收，一时胜槩压岩幽。",
            "要将绣岭匿峰色，分入霞城栖月楼。",
            "雌霓挂簷供彩笔，雄风拂面快金瓯。",
            "才华便合冲霄去，应为看云却少留。"
        ],
        "notes": "",
        "id": "88a0bed6da79a4a0e181178598fcd8f7"
    },
    {
        "author": "蔡向",
        "dynasty": "宋",
        "type": "诗",
        "rhythmic": "",
        "title": "赠幽谷老人",
        "preface": "",
        "paragraphs": [
            "芒鞋踏破两淮尘，梦断邯郸迹未陈。",
            "唳鹤啼猿犹有恨，岩花涧草总相亲。",
            "三生顿悟旧缘在，一笑还惊熟处新。",
            "瓶钵賸添风月满，与君同是再来人。"
        ],
        "notes": "",
        "id": "1051e514b52809f339e8936325187010"
    }
]