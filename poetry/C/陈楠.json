[
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "紫庭经",
        "preface": "",
        "paragraphs": [
            "绛宫天子统干干，干龙飞上九华天。",
            "天中妙有无极宫，宫中万卷指玄篇。",
            "篇篇皆露金丹旨，千句万句会一言。",
            "教人只在寻汞铅，二物采入鼎中煎。",
            "夜来火发昆仑山，山头火冷月光寒。",
            "曲江之上金乌飞，姮娥已与斗牛欢。",
            "采之炼之未片饷，一气渺渺通三关。",
            "三关来往气无穷，一道白脉朝泥丸。",
            "泥丸之上紫金鼎，鼎中一块紫金团。",
            "化为玉浆流入口，香甜清爽透舌端。",
            "吞吞服服入五内，脏腑畅甚身康安。",
            "赤蛇苍龙交合时，风恬浪静虎龙蟠。",
            "神水湛湛华池静，白雪纷纷飞四山。",
            "七宝楼台十二时，楼前黄花深可观。",
            "即此可谓铅汞精，化作精髓盈关源。",
            "但去身中寻周天，前弦以后后弦前。",
            "药物平平气象足，天地日月交会间。",
            "虚空自然百杂碎，嚼破混沌软如绵。",
            "番来覆去成一钱，遍体玉润而金坚。",
            "赤血换兮白血流，金光满室森森然。",
            "一池秋水浸明月，一朵金花如红莲。",
            "此时身中神气全，不须求道复参禅。",
            "我今知君如此贤，知君有分为神仙。",
            "分明指示无两语，默默运用而抽添。",
            "年中采用不用年，月中取日月徒然。",
            "日中取时时易日，时中有刻而玄玄。",
            "玄之又玄不可言，元来朔望明晦弦。",
            "金翁姹女夺造化，神鬼哭泣惊相喧。",
            "云收雨散万籁静，一粒玄珠种玉田。",
            "十月火候圣胎仙，九转九朔相回旋。",
            "初时夹脊关脉开，其次膀胱如火然。",
            "内中两肾如汤煎，时乎挑动冲心源。",
            "心肾水火自交感，金水间隔随使然。",
            "黄庭一气居中宫，宫制万象心掌权。",
            "水源清清如玉镜，孰使河车如行船。",
            "一霎火焰飞烧天，乌魂兔魄成微尘。",
            "如斯默默觅真筌，一路迳直入灵真。",
            "分明精气以气存，渐渐气积以生神。",
            "此神乃是天地精，纯阳不死为真人。",
            "若知如此宜修仙，修仙惟有金丹门。",
            "金丹亦无第二诀，身中一亩为家园。",
            "唾涕精津气血液，七件阴物何正焉。",
            "坎中非肾乃灵根，潭底日红北马奔。",
            "七返九还在片时，一切万物皆生成。",
            "惟此乾坤真运用，不必兀兀徒无言。",
            "无心无念神已昏，安得凝聚成胎仙。",
            "胎仙只是交结成，交结惟在顷刻间。",
            "君还知有太阳回，正在冬至几日前。",
            "又言金精既降时，复以何物复金精。",
            "金精只在坤宫药，坤在西南为川源。",
            "蟾光终日照西川，只此便是药之根。",
            "以时易日刻易时，一滴甘露名灵泉。",
            "吞入心中冲肺腧，落在膀胱而成丹。",
            "丹头不在膀胱结，元在膀胱却在肝。",
            "肝为木液遇金精，逢土交结成大还。",
            "莫言此时有为功，又恐斯为著相言。",
            "始于著相始无相，炼精化气气归根。",
            "气之根本凝成神，方曰无为而通灵。",
            "譬如夫归交媾时，一点精血结成婴。",
            "彼之以情而感情，尚且婴儿十月成。",
            "何况宇宙在乎手，身中虎啸龙吟声。",
            "虽然不见龙之吟，波浪高涌千万寻。",
            "虽然不见虎之啸，夜深风声吼万林。",
            "自乎丹道凝结后，以至火候烹炼深。",
            "及于十月霜飞时，神魂奔走安敢争。",
            "一年都计十二月，卯酉沐浴谁敢行。",
            "所以十月入神室，金鼎满满龙精盈。",
            "缚云捉月之机关，得诀修炼夫何难。",
            "果然缚得云在山，又解捉住月之魂。",
            "点头此语知古人，何虑不把身飞升。",
            "身之壳兮心之肉，心中自有无价珍。",
            "可以生我复死我，既能饥人亦饱人。",
            "寻其毳路取其原，逍遥快乐无饥寒。",
            "似此景象与证验，总在一日工夫间。",
            "工夫如此譬似闲，药不远兮采不难。",
            "谁知火候万丈红，烧杀三尸玉炉寒。",
            "丹田亦能生紫芝，黄庭又以生红𥽷。",
            "红𥽷一餐永不饥，紫芝一服常童颜。",
            "满身浑是白乳花，金筋玉骨老不昏。",
            "功成行满鹤来至，一举便要登云端。"
        ],
        "notes": "",
        "id": "8b9bbdefd81c963390c2da28642c9da6"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "大道歌",
        "preface": "",
        "paragraphs": [
            "真阴真阳是真道，只在眼前何远讨。",
            "凡流岁岁烧还丹，或见青黄自云好。",
            "志士应愿承法则，莫损心神须见道。",
            "但知求得真黄芽，人得食之寿无老。",
            "黄芽不与世铅同，徒以劳身不见功。",
            "虚度光阴空白首，何处悠悠访赤松。",
            "神水华池世所希，流传不与俗人知。",
            "还将世上凡铅汞，相似令人迷不知。",
            "青龙逐虎虎随龙，赤禽交会声嗈嗈。",
            "调气运火逐禽宫，丹砂人腹身冲冲。",
            "五行深妙义难知，龙虎隐藏在坎离。",
            "还丹之术过数百，最妙须得真华池。",
            "丹砂其位元非赤，四季排来在南宅。",
            "流珠本性无定居，若识其原如秋石。",
            "日魂月华二气真，含胎育子自堪神。",
            "变转欲终君自见，分明化作明窗尘。",
            "铅汞一门不可依，金丹秘诀圣无知。",
            "莫将世人凡铅汞，论年运火共相持。",
            "天生二物应虚无，为妻为子复为夫。",
            "三五之门为日月，能分卯酉别终初。",
            "全养天然禀至神，冲和之气结成身。",
            "富贵只缘怀五彩，心知铅汞共成亲。",
            "乾坤不互相为避，采取元和在天地。",
            "十月养成子母分，贤者何曾更运气。",
            "玄黄溟溟不可辨，铅汞之门义难显。",
            "世人不晓定其源，细视五行定听见。",
            "婴儿漠漠不可悟，徒以劳神虚自苦。",
            "但知会得圣人言，即是分明天上路。",
            "三四同居共一室，一二夫妻为偶匹。",
            "要假良媒方得亲，遂使交游情意密。",
            "浮沉恍惚往难辨，悟取迷途年月远。",
            "欲知灵药何日成，阳数终须归九转。",
            "阴阳冥寞不可知，青龙白虎自相持。",
            "年终变转自相噉，白虎制龙龙渐稀。",
            "干天为父坤为母，南方朱雀北玄武。",
            "年终岁久俱成土，时人何处寻龙虎。",
            "三人义合同为宗，常移日月照其中。",
            "已遇三花金玉液，九转须终十月功。",
            "青龙本质在东宫，配合乾坤震位中。",
            "白虎自兹相见后，流珠那肯不相从。",
            "龙虎修来五转强，炉中渐觉菊花香。",
            "如今修炼正当节，莫使悠悠岁月长。",
            "欲识丹砂是木精，移来西位与金幷。",
            "凡人休处寻踪迹，恍惚中间互窅冥。",
            "悟者犹如返故武，迷途不易寻路苦。",
            "三人运合同一源，本姓何曾离宗祖。",
            "一人本有一人无，金公为妇木为夫。",
            "玄冥深远不可度，志士何曾肯强图。",
            "立天汪汪配地黄，男精和合并同房。",
            "白液炉户随分化，时人服者莹心凉。",
            "金木伤相谁定原，五行相返自相连。",
            "世上黄龙阴火白，谁能识得黄芽铅。",
            "世上铅汞不相依，志士元知在坎离。",
            "贤者共藏人不见，淮南修秘在华池。",
            "九转丹成岁欲终，开炉欲见药花红。",
            "水火变来俱作土，时人何处觅金翁。",
            "铅汞相传世所希，丹砂为质雪为衣。",
            "朦胧只在君家舍，日日君看君不知。",
            "还丹入口身自轻，能消久病去妖精。",
            "贪爱自兹无所染，能改愚人世与情。",
            "谁悟灵丹出世尘，三花会合与龙亲。",
            "君看前后炼丹者，悮杀千人与万人。"
        ],
        "notes": "",
        "id": "445f5c4cf4915178fab3dd8f06ddc757"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "罗浮翠虚吟",
        "preface": "",
        "paragraphs": [
            "嘉定壬申八月秋，翠虚道人在罗浮。",
            "眼前万事去如水，天地何处一沙鸥。",
            "吾将蜕形归玉阙，遂以金丹火候诀。",
            "说与琼山白玉蟾，使之深识造化骨。",
            "道光禅师薛紫贤，付我归根复命篇。",
            "指示铅汞两个字，所谓真的玄中玄。",
            "辛苦都来只十月，渐渐采取渐凝结。",
            "而今通神是白血，已觉四肢无寒热。",
            "后来依旧去参人，勘破多少野狐精。",
            "个个不是真一处，都是旁门不是真。",
            "恐君虚度此青春，从头一一为君陈。",
            "若非金液还丹诀，不必空自劳精神。",
            "有如迷者学采战，心心只向房中恋。",
            "谓之阴丹御女方，手按眉间吸气咽。",
            "夺人精气补吾身，执著三峰信邪见。",
            "产门唤作生身处，九浅一深行几遍。",
            "轩后彭祖老容成，黄谷寿光赵飞燕。",
            "他家别有通霄路，酒肆淫坊戏历炼。",
            "莫言花里遇神仙，即把金篦换瓦片。",
            "树根已朽叶徒青，气海波翻死如箭。",
            "其他有若诸旁门，尚自可结安乐缘。",
            "有如服气为中黄，有如守顶为混元。",
            "有如运气为先天，有如咽液为灵泉。",
            "或者脾边认一穴，执定为呼吸根。",
            "或者口鼻为玄牝，纳清吐浊为返还。",
            "或者默朝高上帝，心目上视守泥丸。",
            "与彼存思气升降，以此谓之夹脊关。",
            "与彼闭息吞津唾，谓之玉液金液丹。",
            "与彼存神守脐下，与彼作念相眉间。",
            "又如运心思脊骨，又如合口柱舌端。",
            "竦肩缩颈偃脊背，唤作直入玉京山。",
            "口为华池舌为龙，唤作神水流潺潺。",
            "此个旁门安乐法，拟作天仙岂不难。",
            "八十放九咽其一，聚气归脐谓胎息。",
            "手持念珠数呼吸，水壶土圭则时刻。",
            "或依灵宝秘法行，直勒尾闾咽津液。",
            "或参西山会真记，终日无言面对壁。",
            "时人虽是学坐禅，何曾月照寒潭碧。",
            "时人虽是学抱元，何曾如玉之在石。",
            "或言大道本无为，枯木灰心孤默默。",
            "或言已自显现成，试问幻身何处得。",
            "更有劳形采日月，谓之天魂与地魄。",
            "更有终宵服七曜，谓之造化真血脉。",
            "更有肘后飞金精，气自腾腾水滴滴。",
            "更有太乙含真气，心自冥冥肾寂寂。",
            "有般循环运流珠，有般静定想朱橘。",
            "如斯皆是养命方，即非无质生灵质。",
            "道要无中养就儿，个中别有真端的。",
            "都缘简易妙天机，散在丹书不肯泄。",
            "可怜愚夫自执迷，迷迷相指画无无。",
            "个般诡怪颠狂辈，坐中摇动颤多时。",
            "屈伸偃仰千万状，啼哭叫唤如儿嬉。",
            "盖绿方寸无主人，气虚气散神狂飞。",
            "一队妄想争唱哄，以此诳俗诱愚痴。",
            "不知与道合其真，与鬼合邪徒妄为。",
            "一才心动气随动，跳跃颤掉运神机。",
            "或曰此是阳气来，或曰龙虎争战时。",
            "或曰河车千万迎，或曰水火相奔驰。",
            "看看摇摆五脏气，一旦脑泻精神羸。",
            "当初神祖留丹诀，无中生有作丹基。",
            "何曾有此鬼怪状，尽是下士徒阐提。",
            "我闻前代诸圣师，无为之中无不为。",
            "尽于无相生实相，不假想化幷行持。",
            "则有些儿奇又奇，心肾元来非坎离。",
            "肝心脾肺肾肠胆，只是空屋旧藩篱。",
            "涕唾津精气血液，只可接助为阶梯。",
            "精神魂魄心意气，观之自是而实非。",
            "何须内观及鉴形，或听灵响视泓池。",
            "吞霞饮露服元气，功效不验心神疲。",
            "演说清虚弄炉火，索人投状赍金宝。",
            "敢将蛙井藐沧溟，元始天尊即是我。",
            "虚收衔号伪神通，指划鬼神说因果。",
            "今朝明朝又奏名，内丹外丹无不可。",
            "欺贤罔圣昧三光，自视祸福皆懡㦬。",
            "招邀徒弟走市廛，醉酒饱德成群伙。",
            "大道从来绝名相，真仙本自无花草。",
            "教他戒誓立辛勤，争如汝自辛勤好。",
            "一人迷昧犹自可，迷以传迷迷至老。",
            "此辈一盲引众盲，共入迷途真忧恼。",
            "忽朝福尽罪报来，获罪于天无所祷。",
            "三元九府录其愆，迫魂系魄受冥考。",
            "举世人人喜学仙，几人日日去参玄。",
            "各自妄诞自相高，不务真实为真诠。",
            "古人好语须切记，工夫纯熟语通仙。",
            "言语不通非眷属，工夫不到不方圆。",
            "我昔工夫行一年，六脉已息气归根。",
            "有一婴儿在丹田，与我形貌亦如然。",
            "翻思尘世学道者，三年九载空迁延。",
            "依前云水游四海，冷眼看有谁堪传。",
            "炷香问道仍下风，勘辨邪正知愚贤。",
            "归来作此翠虚吟，犹如杲日丽青天。",
            "扫除末学小伎术，分别火候炼药物。",
            "只取一味水中金，收拾虚无造化窟。",
            "促将百脉尽归源，脉任气停丹始结。",
            "初时枯水依寒岩，二兽相逢如电掣。",
            "中央正位产玄珠，浪静风平云雨歇。",
            "半时之间见丹头，软似绵团硬似铁。",
            "此时南方赤凤血，采之须要知时节。",
            "一般才得万般全，复命归根真孔穴。",
            "内中自有真壶天，风物光明月皎洁。",
            "龙吟虎啸铅汞交，灼见黄芽芽白雪。",
            "每常天地交合时，夺取阴阳造化机。",
            "卯酉甲庚须沐浴，弦望晦朔要防危。",
            "随日随时则斤两，抽添运用在怡怡。",
            "十二时中只一时，九还七返这些儿。",
            "温养功须常固济，巽风常向坎中吹。",
            "行坐寝食总如之，性恐火冷丹力迟。",
            "一年周天除卯酉，九转工夫月用九。",
            "至于十月玉霜飞，圣胎圆就风雷吼。",
            "一载胎生一个儿，子生孙了又孙枝。",
            "千百亿化最妙处，岂可容易教人知。",
            "忘形死心绝尔汝，存亡动静分宝主。",
            "朝昏药物有浮沉，水火爻符宜检举。",
            "真气薰蒸无寒暑，纯阳流溢无生死。",
            "有一子母分胎路，妙在尾箕斗牛女。",
            "若欲延年救老残，断除淫欲行旁门。",
            "果将流形永住世，除非运火炼神丹。",
            "神丹之功三百日，七解七蜕成大还。",
            "聚则成形散成气，天上人间总一般。",
            "宁可求师安乐法，不可邪淫采精血。",
            "古云天地悉皆归，须学无为清净诀。",
            "缚住青山万顷云，捞取碧潭一轮月。",
            "玄关一窍无人知，此是刀圭甚奇绝。",
            "夜来撞见吕秀才，有一丹诀犹奇哉。",
            "却把太虚为炉鼎，活捉乌兔为药材。",
            "山河大地发猛火，于中万象生云雷。",
            "昔日混沌今品物，一时交结成圣胎。",
            "也无金木相间隔，也无龙虎分南北。",
            "不问子母及雌雄，不问夫妻及黑白。",
            "何人名曰大还丹，太上老君吞不得。",
            "老君留与清闲客，服了飞仙登太极。",
            "更将一盏鸿蒙酒，饵此刀圭壮颜色。",
            "任从沧海变桑田，我道壶中未一年。",
            "悬知汝心如铁坚，所以口口密相传。",
            "妙处都无半句子，神仙法度真自然。",
            "速须下手结胎仙，朗吟归去蓬莱天。"
        ],
        "notes": "",
        "id": "6624d9771190559c779c37822c547448"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其一",
        "preface": "",
        "paragraphs": [
            "半斤真汞半斤铅，隐在灵源太极先。",
            "须趁子时当采取，炼成金液入丹田。"
        ],
        "notes": "",
        "id": "ad833c08fbd2403d6004f6e07dcd448c"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其二",
        "preface": "",
        "paragraphs": [
            "神符白雪结玄珠，此时金丹第一炉。",
            "十二时辰须认子，莫教金鼎汞花枯。"
        ],
        "notes": "",
        "id": "7388a5261a03d54ce957033b74c222cb"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其三",
        "preface": "",
        "paragraphs": [
            "水火相交虎遇龙，金翁姹女两争雄。",
            "青去白来然后黑，到红方且入黄宫。"
        ],
        "notes": "",
        "id": "3ff7438f6b061f22bd43a4a8f56a45c6"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其四",
        "preface": "",
        "paragraphs": [
            "玉炉三转见黄芽，火里红莲解发花。",
            "人在绛宫贪夜月，一杯美酒饵丹砂。"
        ],
        "notes": "",
        "id": "570a9627f355ab03706d4ce239cd4625"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其五",
        "preface": "",
        "paragraphs": [
            "四转红炉转四神，添符进火养胎精。",
            "龙虎绕炉争造化，巽风吹起水中灯。"
        ],
        "notes": "",
        "id": "fd16a670a634d7edfc9d72b82b51990d"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其六",
        "preface": "",
        "paragraphs": [
            "五转方成白马芽，却教六贼运河车。",
            "五行俱备雷声震，正好登楼看汞花。"
        ],
        "notes": "",
        "id": "349b00569e86e1fa3277bcc8c7525224"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其七",
        "preface": "",
        "paragraphs": [
            "炼成玉液玉神丹，擒制龟蛇顷刻间。",
            "已是中成消息处，玉炉养火莫教寒。"
        ],
        "notes": "",
        "id": "c44bc16a64cd38e969118357a0217a46"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其八",
        "preface": "",
        "paragraphs": [
            "天上七星地七宝，人有七窍权归脑。",
            "七返灵砂阴气消，铅炉只使温温火。"
        ],
        "notes": "",
        "id": "ca8aa7830f7151323f60fea42988ab52"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其九",
        "preface": "",
        "paragraphs": [
            "八转神锦玉清砂，卯酉抽添火不差。",
            "渴饮华池饥嚼气，黄婆终日看金花。"
        ],
        "notes": "",
        "id": "0548cd89629e61e7f7f6653b559fd50a"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其一〇",
        "preface": "",
        "paragraphs": [
            "九转紫金成至宝，天门地户自关琐。",
            "三百八十有四铢，散为三万六午颗。"
        ],
        "notes": "",
        "id": "adf3e6100dd562f4897234b8150eaff5"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其一一",
        "preface": "",
        "paragraphs": [
            "青童把镜照泥丸，五脏祥云彻上关。",
            "子午寅申和已亥，胎圆数足出昆仑。"
        ],
        "notes": "",
        "id": "89ada9728c35d82417ed3421c551db6f"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其一二",
        "preface": "",
        "paragraphs": [
            "移将北斗向南辰，穿过黄庭入紫庭。",
            "攒簇一年真造化，太阳正照月三更。"
        ],
        "notes": "",
        "id": "4d0c8d90bfc84db05938837cc60708b5"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其一三",
        "preface": "",
        "paragraphs": [
            "上应星辰下应铅，太阳三十六交躔。",
            "不因法象无由采，谁语生于天地先。"
        ],
        "notes": "",
        "id": "f1e261374ba251367680357584321195"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其一四",
        "preface": "",
        "paragraphs": [
            "黄丹胡粉密陀僧，此是嘉州告别穹能。",
            "若不见阳真一法，世间还有几人曾。"
        ],
        "notes": "",
        "id": "b94c0523bd4a789afc002b66ba78d649"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其一五",
        "preface": "",
        "paragraphs": [
            "红铅之髓名真汞，黑汞之精是正铅。",
            "莫向肾中求造化，却须心里觅先天。"
        ],
        "notes": "",
        "id": "76e41b182a6f7bf6b2cf18f3c1841500"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其一六",
        "preface": "",
        "paragraphs": [
            "灵汞元非是水银，丹砂不赤太迷人。",
            "此般真物谁能识，识者骖鸾脱世尘。"
        ],
        "notes": "",
        "id": "a579722668743fee2a90a3736097044c"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其一七",
        "preface": "",
        "paragraphs": [
            "三种真形一种稀，结成灵异少人知。",
            "莫言龙虎同源出，便是神仙立兆基。"
        ],
        "notes": "",
        "id": "51ddbe10dc7a655d01209937bae144ca"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其一八",
        "preface": "",
        "paragraphs": [
            "镇星合得配中央，偃水能交色变黄。",
            "不此凡金银与铁，成时全是赖阴阳。"
        ],
        "notes": "",
        "id": "d820de83751086c6c1fddcec584eb0d7"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其一九",
        "preface": "",
        "paragraphs": [
            "莫近丘坟秽污田，亦嫌战地产人眠。",
            "坤来灵气形为福，便是求仙小洞天。"
        ],
        "notes": "",
        "id": "93001d1c4fcc919a068e4bdf1207221c"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其二〇",
        "preface": "",
        "paragraphs": [
            "山林静处最宜良，或在尘中或在乡。",
            "土德厚时丹得厚，妄为立见有迍殃。"
        ],
        "notes": "",
        "id": "cadf83a1ff6acec7a9579dcdee3d81e8"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其二一",
        "preface": "",
        "paragraphs": [
            "室宜向木对朝阳，兑有明窗对夕光。",
            "照顾有名人莫晓，暮阴不得闭金墙。"
        ],
        "notes": "",
        "id": "eac6320833c69ff33225be75b3dba561"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其二二",
        "preface": "",
        "paragraphs": [
            "八门运化应时开，进退随金定往业。",
            "莫息明炉幷百户，安然二鼎位三台。"
        ],
        "notes": "",
        "id": "0448d33178da127f9f86ecda7b95e5a3"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其二三",
        "preface": "",
        "paragraphs": [
            "六百篇中起伏明，三光须顺日虚盈。",
            "推移八卦明斤两，刻漏相参莫住程。"
        ],
        "notes": "",
        "id": "cbb266bd33633345025598a2a8738be7"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其二四",
        "preface": "",
        "paragraphs": [
            "阴火息时阳火销，理分卧立顺羲爻。",
            "更随黑白天边月，六候方终晦朔交。"
        ],
        "notes": "",
        "id": "995b815197744d66069153a3f02a59d5"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其二五",
        "preface": "",
        "paragraphs": [
            "四时推运逐星杓，昼夜停分百刻昭。",
            "郑重元君重定式，细详时候已明标。"
        ],
        "notes": "",
        "id": "5b731bf0a8bc986f2fdeb61baa06ca0f"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其二六",
        "preface": "",
        "paragraphs": [
            "天上分明十二时，人间分作炼丹程。",
            "若言刻漏无凭信，不会玄机药未成。"
        ],
        "notes": "",
        "id": "451643c10b44dd2e53a573f36ef6d59a"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其二七",
        "preface": "",
        "paragraphs": [
            "心地虚闲绝万缘，且宜清静返身观。",
            "要知铁脊梁之汉，何虑修丹下手难。"
        ],
        "notes": "",
        "id": "a6d330cf4f356d38a40b729299da54dd"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其二八",
        "preface": "",
        "paragraphs": [
            "言者不知知不言，高谈阔论万千般。",
            "虽然眼下无人辨，恐汝终身被自瞒。"
        ],
        "notes": "",
        "id": "15b38f0bc81b46b3e2fe9df3c28906e5"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其二九",
        "preface": "",
        "paragraphs": [
            "人如得道自婴儿，不辨闲言是与非。",
            "君若不能心具眼，他时追悔问他谁。"
        ],
        "notes": "",
        "id": "5ea5ce44e520aa6334962af4014589d2"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其三〇",
        "preface": "",
        "paragraphs": [
            "执著之人得不真，朝行暮辍又非诚。",
            "诚心修炼见功验，方是人中识得人。"
        ],
        "notes": "",
        "id": "dd4c2be3d99c79425efc488ed9b1104e"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其三一",
        "preface": "",
        "paragraphs": [
            "父精母血结胎成，尚自他形似我形。",
            "身内认吾真父母，方才捉得五行精。"
        ],
        "notes": "",
        "id": "7028eae36628375ee302e3e54da68d08"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其三二",
        "preface": "",
        "paragraphs": [
            "子时气对尾闾关，夹脊河车透顶门。",
            "一颗水晶入炉内，赤龙含汞上泥丸。"
        ],
        "notes": "",
        "id": "a7d756fbf2acee4b9ba7d8f8e005834f"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其三三",
        "preface": "",
        "paragraphs": [
            "气入丹田养白鸦，斯时方日结黄芽。",
            "华池神水含明月，取得刀圭大似麻。"
        ],
        "notes": "",
        "id": "1feb0b41a6c1ea1e7a3a0afe4a506fd4"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其三四",
        "preface": "",
        "paragraphs": [
            "须知药得火成丹，又要丹逢火则仙。",
            "片饷工夫修便现，老成须是过三年。"
        ],
        "notes": "",
        "id": "e6c47848cc7efdc4d80fbf474d7fea7e"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其三五",
        "preface": "",
        "paragraphs": [
            "大道分明在眼前，时人不会悮归泉。",
            "黄芽本是乾坤气，神水根基与汞连。"
        ],
        "notes": "",
        "id": "f0ad4770173588a8d3004bdb36ce7299"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其三六",
        "preface": "",
        "paragraphs": [
            "认得根源不用忙，三三合九有纯阳。",
            "潜通变化神光现，从此朝天近玉皇。"
        ],
        "notes": "",
        "id": "a78f8002ba09973b4b279784ebc69c28"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其三七",
        "preface": "",
        "paragraphs": [
            "合其天地合其元，子母相逢不敢言。",
            "先汞后铅为大道，莫教失伴鹤归天。"
        ],
        "notes": "",
        "id": "0ab3d801de4e562872f85fa58ed9701e"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其三八",
        "preface": "",
        "paragraphs": [
            "此宝从来二八传，吉年吉月入炉安。",
            "十朝火候知时节，必定芽成汞自完。"
        ],
        "notes": "",
        "id": "8a3958ff085cc87bde661bb2480db44f"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其三九",
        "preface": "",
        "paragraphs": [
            "志默忘言理最端，更无一物可相关。",
            "回眸谩著些儿力，一得分明万事闲。"
        ],
        "notes": "",
        "id": "70fc54199d76c8ba425ee0b618fed4f4"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其四〇",
        "preface": "",
        "paragraphs": [
            "红铅黑汞大丹基，红黑相投世罕知。",
            "两物若还成戊己，仙家故曰一刀圭。"
        ],
        "notes": "",
        "id": "92b2a79641995ddfac95e9d3ebdf1144"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其四一",
        "preface": "",
        "paragraphs": [
            "日乌月兔两轮凤，根在先天核取难。",
            "月夜望中能采取，天魂地魄结灵丹。"
        ],
        "notes": "",
        "id": "dc70064b4e2ccb49f487942e32ff2768"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其四二",
        "preface": "",
        "paragraphs": [
            "莫谓金丹事等闲，切须勤苦力钻研。",
            "殷勤好问师资学，不在他边在目前。"
        ],
        "notes": "",
        "id": "03bcea00be8849038187a512356b3b61"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其四三",
        "preface": "",
        "paragraphs": [
            "夫炼还丹先养铅，龟蛇一气产先天。",
            "虚心实腹方和合，结就灵砂一粒圆。"
        ],
        "notes": "",
        "id": "9d6a669325ee8ebfc6d71d680d6f7642"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其四四",
        "preface": "",
        "paragraphs": [
            "同行同坐又同眠，终日相随在目前。",
            "认得这些须急采，见之便是水乡铅。"
        ],
        "notes": "",
        "id": "0f3a84a157ce0551f3c3d1e22b87afaf"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其四五",
        "preface": "",
        "paragraphs": [
            "不是灯光日月星，灵药自有异常明。",
            "垂帘久视光明处，一颗堂堂现本真。"
        ],
        "notes": "",
        "id": "14901556c38f078cca910025aee403fa"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其四六",
        "preface": "",
        "paragraphs": [
            "终日如愚岂有无，谩将闲里著工夫。",
            "初时玉液飞空雪，渐见流金满故庐。"
        ],
        "notes": "",
        "id": "5dd5f399ede6f0d8fa3e6c6e1b9ca942"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其四七",
        "preface": "",
        "paragraphs": [
            "灵汞通真变化多，只宜存守不宜过。",
            "神符默运三关彻，铅趁黄河入大罗。"
        ],
        "notes": "",
        "id": "10054a677f3bbf45ba19e6e2f4b81582"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其四八",
        "preface": "",
        "paragraphs": [
            "甲龙庚虎镇相随，铅汞同炉始可为。",
            "曾取地天交泰事，自然交媾坎和离。"
        ],
        "notes": "",
        "id": "8cd96659aeb32d89502cf8a5e01acbdf"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其四九",
        "preface": "",
        "paragraphs": [
            "周天火候至幽显，运动抽添尽有时。",
            "气候何须分八节，只防片饷失毫厘。"
        ],
        "notes": "",
        "id": "a0293079bdabf3a45e699a0f1dc9994c"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其五〇",
        "preface": "",
        "paragraphs": [
            "五行四象坎幷离，诗诀分明说与伊。",
            "只有工夫下手处，几人会得几人知。"
        ],
        "notes": "",
        "id": "8f24c488602e4e87e5d247db485e6320"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其五一",
        "preface": "",
        "paragraphs": [
            "若未逢师且看诗，诗中藏诀好修持。",
            "虽然不到蓬莱路，也得人间死较迟。"
        ],
        "notes": "",
        "id": "4ed03dc867948bbf5798129ce150cd45"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其五二",
        "preface": "",
        "paragraphs": [
            "昼运灵旗夜火芝，抽添运用且防危。",
            "若无同志相亲赏，时照炉中火候非。"
        ],
        "notes": "",
        "id": "8748fb36be0cce6a00d95c779c41059f"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其五三",
        "preface": "",
        "paragraphs": [
            "震卦行归西兑乡，三阳姹女弄明珰。",
            "巽风吹动珊瑚树，入艮归坤又一场。"
        ],
        "notes": "",
        "id": "c7dc7d6cc212e15931c7214c6b54cb5c"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其五四",
        "preface": "",
        "paragraphs": [
            "握拳闭目守流珠，这个元来是入途。",
            "不见悟真篇内说，真金起屋几时枯。"
        ],
        "notes": "",
        "id": "7c89230ce939ddcdba5be0daf03dd113"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其五五",
        "preface": "",
        "paragraphs": [
            "谁知前短后长机，十二时中只一时。",
            "晦朔望弦明进退，炼成九转结婴儿。"
        ],
        "notes": "",
        "id": "e3c75d63aec21f7be00eec55598a000c"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其五六",
        "preface": "",
        "paragraphs": [
            "昆仑山上火星飞，金木相逢坎电时。",
            "药到月圆须满秤，急教进火莫蹉迟。"
        ],
        "notes": "",
        "id": "c0ced2b636b5f125e120e51a70321aad"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其五七",
        "preface": "",
        "paragraphs": [
            "大药须凭神气精，采来一处结交成。",
            "丹头只是先天气，炼作黄芽发玉英。"
        ],
        "notes": "",
        "id": "997725a04004f9b6627769450e37b301"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其五八",
        "preface": "",
        "paragraphs": [
            "分明只在片言间，老去殊途有易难。",
            "先自刀圭言下悟，渐收九转大还丹。"
        ],
        "notes": "",
        "id": "38a65e590b7b56560a867952932421b6"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其五九",
        "preface": "",
        "paragraphs": [
            "两处擒来共一炉，一泓真水结真酥。",
            "刀圭滋味吞归腹，浇灌黄芽产玉符。"
        ],
        "notes": "",
        "id": "93baec4bd6dd12de83fa587f269dd8f0"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其六〇",
        "preface": "",
        "paragraphs": [
            "捉将百脉倒归源，自会天然汞见铅。",
            "大地山河皆至宝，谁知身里觅先天。"
        ],
        "notes": "",
        "id": "1e71544fc118f2d6aacd525285230452"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其六一",
        "preface": "",
        "paragraphs": [
            "宫中眼底火星飞，雷电掀翻白雪垂。",
            "身里漏声闻滴滴，三尸精血可充饥。"
        ],
        "notes": "",
        "id": "601342b48805accbcd7afa4ad7621a99"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其六二",
        "preface": "",
        "paragraphs": [
            "五行四象外边寻，只在当人一寸心。",
            "运用阴阳成妙道，直教瓦砾尽成金。"
        ],
        "notes": "",
        "id": "511c5db0791f99af0cf14ab1bea89f27"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其六三",
        "preface": "",
        "paragraphs": [
            "偃月炉中煆坎离，片时自有一刀圭。",
            "寄言师祖张平叔，万圣千贤总在西。"
        ],
        "notes": "",
        "id": "324a87d8601f1daa9608ffdb2ffdda70"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其六四",
        "preface": "",
        "paragraphs": [
            "醉倒酣眠梦熟时，满船载宝过曹溪。",
            "一才识破丹基处，放去收来绝在伊。"
        ],
        "notes": "",
        "id": "e446851d691264fea17c53711abedc8d"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其六五",
        "preface": "",
        "paragraphs": [
            "西南路上月华明，大药还从此处生。",
            "记得古人诗一句，曲江之上鹊桥横。"
        ],
        "notes": "",
        "id": "84bc97df44ca104d420499e79327cdf1"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其六六",
        "preface": "",
        "paragraphs": [
            "一月三旬一日同，修丹法象夺天功。",
            "交加二八为丹母，望远徒劳觅虎龙。"
        ],
        "notes": "",
        "id": "ca9885a54f418e2747ee3a16c36f7f1c"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其六七",
        "preface": "",
        "paragraphs": [
            "尾闾白炁贯丹田，一颗真珠软似绵。",
            "满地冷光生玉笋，两池秋水漾红莲。"
        ],
        "notes": "",
        "id": "0b5cd0ff54f8aee17393a68c76b9fcb7"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其六八",
        "preface": "",
        "paragraphs": [
            "鼎炉火候密推排，炼得纯阳气上来。",
            "地户闭时骨体实，天门积渐自然开。"
        ],
        "notes": "",
        "id": "fef19ec1c85ac84326d15faf0995f5ff"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其六九",
        "preface": "",
        "paragraphs": [
            "水为灵符冲和液，火是丹枢混沌精。",
            "会在宫中凝结处，自然结蕊复生英。"
        ],
        "notes": "",
        "id": "9b3ab062d34da1db2f228c51c9abd140"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其七〇",
        "preface": "",
        "paragraphs": [
            "男儿怀孕是胎仙，只为蟾光夜夜圆。",
            "夺得天机真造化，身中自有玉清天。"
        ],
        "notes": "",
        "id": "c0b103128bc738b29ea02aeb77b8724c"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其七一",
        "preface": "",
        "paragraphs": [
            "鼎中朱橘亘天红，此是时时养火功。",
            "元炁归炉神不散，春山春水自春风。"
        ],
        "notes": "",
        "id": "6c25f74bfc5b6372d95caf25fcc9241b"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其七二",
        "preface": "",
        "paragraphs": [
            "金鼎先干活水银，水银干了大丹成。",
            "分明有个长生草，点铁成金不悮人。"
        ],
        "notes": "",
        "id": "56e4b9cefc196ff506eb5c2dc83eb50c"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其七三",
        "preface": "",
        "paragraphs": [
            "涕唾精津气血液，真伪混淆须辨惑。",
            "从无生有是药材，不可滞他虚幻物。"
        ],
        "notes": "",
        "id": "e56008da8218a6bb2dc530068a636c4c"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其七四",
        "preface": "",
        "paragraphs": [
            "经文变化在须臾，迷者何求日月疏。",
            "但守火爻三百刻，产成一颗夜明珠。"
        ],
        "notes": "",
        "id": "e7909b5fc5eaffffdec04db18d9b353c"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其七五",
        "preface": "",
        "paragraphs": [
            "天源一派接昆仑，最隐无过九曲湾。",
            "百万玉龙嘶未断，一江春月趁渔船。"
        ],
        "notes": "",
        "id": "ad01ab3e1c6d78e64fc580c6b9ed44dc"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其七六",
        "preface": "",
        "paragraphs": [
            "精神冥合炁归时，骨肉融和都不知。",
            "关节自开通畅也，形容光泽似婴儿。"
        ],
        "notes": "",
        "id": "3344ab6297362c2ede786dac9eb7ef65"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其七七",
        "preface": "",
        "paragraphs": [
            "分两须当应两弦，此般法象合天渊。",
            "回头问取黄婆看，何必区区待口传。"
        ],
        "notes": "",
        "id": "fe166f0cf2cc22c55d82cb3d9a0417f6"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其七八",
        "preface": "",
        "paragraphs": [
            "铅汞之宗龙虎根，玄牝之户戊已门。",
            "只向玉壶春色里，摘枝花去问羲轩。"
        ],
        "notes": "",
        "id": "7d9a55b5b00eb5ddd4073d267e6abf56"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其七九",
        "preface": "",
        "paragraphs": [
            "近则三朝远九旬，须知变化有时辰。",
            "不知造化长生药，点汞成金也动人。"
        ],
        "notes": "",
        "id": "d30333c673b8b552656522da827edc3c"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其八〇",
        "preface": "",
        "paragraphs": [
            "鼎鼎元无药里寻，寻来出去一般金。",
            "铸成大小多随意，便是冰壶妙理深。"
        ],
        "notes": "",
        "id": "5d38b9c1b5c719075dae43dfc5c89fc7"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其八一",
        "preface": "",
        "paragraphs": [
            "入鼎须凭重一斤，秤来却是十六星。",
            "一星水里真金妙，合作流珠二八停。"
        ],
        "notes": "",
        "id": "9004f1e9fa1ff36140c2db8ce2992d17"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其八二",
        "preface": "",
        "paragraphs": [
            "坎府坳塘石脚泉，星斗相对射高天。",
            "潺湲阳脉通青白，沐浴要教金体坚。"
        ],
        "notes": "",
        "id": "05819570fd8ac5db79fb03a1fbe02fce"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其八三",
        "preface": "",
        "paragraphs": [
            "尽道真人总默然，如何也不示言诠。",
            "若不骄傲事无语，只是胸中欠汞铅。"
        ],
        "notes": "",
        "id": "0b30336088f3a21fc597a3a3a0e01edc"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其八四",
        "preface": "",
        "paragraphs": [
            "天地初分日月高，状如鸡子复如桃。",
            "阴阳真气知时节，直待三年脱战袍。"
        ],
        "notes": "",
        "id": "ebf80cdb82e7bfcdbbc3352863ea99bb"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其八五",
        "preface": "",
        "paragraphs": [
            "龙虎丹砂义最幽，五神金内汞铅流。",
            "千朝变紫飞云去，直至大罗天上头。"
        ],
        "notes": "",
        "id": "5d12f4c7b02cda317c6ae19cfd2233db"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其八六",
        "preface": "",
        "paragraphs": [
            "用铅须得汞相和，二姓为亲女唱歌。",
            "炼到紫河车地动，白云相伴鹤来过。"
        ],
        "notes": "",
        "id": "991743b99886473b582ab37159139622"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其八七",
        "preface": "",
        "paragraphs": [
            "红黑相将妇嫁夫，一年一度入丹枢。",
            "洞房深处真云雨，产个婴儿一似渠。"
        ],
        "notes": "",
        "id": "35e78ba5ae432b82eea597d4dd7f46d6"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其八八",
        "preface": "",
        "paragraphs": [
            "坎男离女往干天，买药烧丹不用钱。",
            "偃月炉中烹造化，一些妙药要真铅。"
        ],
        "notes": "",
        "id": "feadf5a0fab92880a1bbf96435c2a709"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其八九",
        "preface": "",
        "paragraphs": [
            "怪事教人笑几回，男儿今也会怀胎。",
            "自家精血自交结，身里夫妻是妙哉。"
        ],
        "notes": "",
        "id": "ac7ec8492e0dcc4815953790ce48b90e"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其九〇",
        "preface": "",
        "paragraphs": [
            "三姓名含二物交，赤龙飞上碧云霄。",
            "夜来甘露空中过，片月横空对鹊桥。"
        ],
        "notes": "",
        "id": "d05497f0a5296e9092de3842a1e944d6"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其九一",
        "preface": "",
        "paragraphs": [
            "复姤修持水火宗，兔鸡沐浴内丹红。",
            "周天六六寒炉后，十月胎圆显圣功。"
        ],
        "notes": "",
        "id": "030f2d93892c0bc826650c520db1d1ea"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其九二",
        "preface": "",
        "paragraphs": [
            "水火同精间木金，火木知他甚处寻。",
            "脱黄著紫因何事，只为河车数转深。"
        ],
        "notes": "",
        "id": "94cd5dff8e787471624595e76c933865"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其九三",
        "preface": "",
        "paragraphs": [
            "玉符金液炼天仙，月照昆仑一沼莲。",
            "试指北方玄武事，龟蛇因甚两相缠。"
        ],
        "notes": "",
        "id": "046ad3e14ba5744317354abeab36ad75"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其九四",
        "preface": "",
        "paragraphs": [
            "雨洗新篁双凤飞，玉芝花下一灵龟。",
            "抱琴弹尽舞仙曲，却放姮娥宴小池。"
        ],
        "notes": "",
        "id": "f13834e23325bf6c83e687a392330340"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其九五",
        "preface": "",
        "paragraphs": [
            "透体金光骨髓香，金筋玉骨尽纯阳。",
            "炼教赤血流为白，阴气消磨身自康。"
        ],
        "notes": "",
        "id": "c7c9d1fc01277c1a2fb469a7dbf7d0b9"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其九六",
        "preface": "",
        "paragraphs": [
            "一旦工夫尽志诚，凝神聚气固真精。",
            "颜容如玉无饥渴，方显金丹片饷成。"
        ],
        "notes": "",
        "id": "575a69f59e3dc9c39fa17a2212800e2c"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其九七",
        "preface": "",
        "paragraphs": [
            "翠娥独立水晶宫，体态娇娆有意浓。",
            "半夜黄婆来叩户，作媒嫁去与金翁。"
        ],
        "notes": "",
        "id": "15ce77321881ea9db763c2a622cc3131"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其九八",
        "preface": "",
        "paragraphs": [
            "太乙玄珠金液丹，还元返本驻童颜。",
            "更须亲听明师语，方可教君见一斑。"
        ],
        "notes": "",
        "id": "3d0da1cc61988ad3481251b46ea8a1ad"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其九九",
        "preface": "",
        "paragraphs": [
            "夜来一朵碧芙渠，内有红丸滴滴珠。",
            "滴下华池是神水，丹田结聚作丹枢。"
        ],
        "notes": "",
        "id": "541fd2048b23aa83bb5c5e7521980c82"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "金丹诗诀  其一〇〇",
        "preface": "",
        "paragraphs": [
            "离坎名为水火精，本是乾坤二卦成。",
            "但取坎精点离穴，纯干便可摄飞琼。"
        ],
        "notes": "",
        "id": "119d724da44a0524fd734f67b6c8861c"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "盘栊颂",
        "preface": "",
        "paragraphs": [
            "终日盘盘圆又圆，中间一位土为尊。",
            "磨来磨去知多少，个里全无斧凿痕。"
        ],
        "notes": "",
        "id": "10460160fea4e88a8ab145c8959591b8"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "箍桶颂",
        "preface": "",
        "paragraphs": [
            "有漏教无漏，如何水泄通。",
            "既能圆密了，内外一真空。"
        ],
        "notes": "",
        "id": "dbec5310278b111621406ec8d7ca457d"
    },
    {
        "author": "陈楠",
        "dynasty": "宋",
        "type": "诗",
        "rhythmic": "",
        "title": "尸解颂",
        "preface": "",
        "paragraphs": [
            "顶上雷声霹雳，混沌落地无踪。",
            "今朝得路便行，骑个无角火龙。"
        ],
        "notes": "",
        "id": "2677f4a7c37cbae6a25aa1a854f53088"
    }
]