[
    {
        "author": "蔡元定",
        "dynasty": "宋",
        "type": "诗",
        "rhythmic": "",
        "title": "赠相士徐鬼眼",
        "preface": "",
        "paragraphs": [
            "挟术满天下，谁人解识真。",
            "不因眼是鬼，那得口如神。",
            "坚白三寸舌，雌黄一世人。",
            "操修果无愧，方可问人伦。"
        ],
        "notes": "",
        "id": "464ae9eb4676292718daa3e0af5d57da"
    },
    {
        "author": "蔡元定",
        "dynasty": "宋",
        "type": "诗",
        "rhythmic": "",
        "title": "挽刘忠肃二首  其一",
        "preface": "",
        "paragraphs": [
            "今代中兴佐，如公有几人。",
            "秉心先许国，临事辄忘身。",
            "才略优中外，清忠表缙绅。",
            "天乎何不淑，遽夺我元臣。"
        ],
        "notes": "",
        "id": "2f37961fcca598c05a89562f2715b17b"
    },
    {
        "author": "蔡元定",
        "dynasty": "宋",
        "type": "诗",
        "rhythmic": "",
        "title": "挽刘忠肃二首  其二",
        "preface": "",
        "paragraphs": [
            "大节人谁识，孤忠我独知。",
            "文章亦余事，轩冕竟何为。",
            "国耻生期报，臣心死未衰。",
            "凄凉遗奏稿，千载有余悲。"
        ],
        "notes": "",
        "id": "db99fd6cf55c5de63149692acb9bcda3"
    },
    {
        "author": "蔡元定",
        "dynasty": "宋",
        "type": "诗",
        "rhythmic": "",
        "title": "谪舂陵别诸友",
        "preface": "",
        "paragraphs": [
            "天道固溟漠，世路尤险巇。",
            "吾生本自浮，与物多瑕疵。",
            "此去知何事，生死不可期。",
            "执手笑相别，无为儿女悲。",
            "轻醉壮行色，扶摇动征衣。",
            "断不负所学，此心天所知。"
        ],
        "notes": "",
        "id": "8267fa4d4602c84d5efd5a462b6246f2"
    },
    {
        "author": "蔡元定",
        "dynasty": "宋",
        "type": "诗",
        "rhythmic": "",
        "title": "麻沙八景诗 岱山夕照",
        "preface": "",
        "paragraphs": [
            "望断高峰眼不花，个中仿佛认人家。",
            "情知一样青山色，才有斜阳景更佳。"
        ],
        "notes": "",
        "id": "ded91cbd5d18fd6719a46095bc465b4c"
    },
    {
        "author": "蔡元定",
        "dynasty": "宋",
        "type": "诗",
        "rhythmic": "",
        "title": "麻沙八景诗 烟村春雨",
        "preface": "",
        "paragraphs": [
            "堆螺叠翠耸奇峰，花柳村村绿间红。",
            "不有翠微翁说破，谁知春在雨烟中。"
        ],
        "notes": "",
        "id": "3982bc4add8723d210372d197db98916"
    },
    {
        "author": "蔡元定",
        "dynasty": "宋",
        "type": "诗",
        "rhythmic": "",
        "title": "麻沙八景诗 云岩山色",
        "preface": "",
        "paragraphs": [
            "山染烟光弄晚岚，几多碧色映寒潭。",
            "篆烟销尽金炉冷，云满岩前月满庵。"
        ],
        "notes": "",
        "id": "7058ad904f417caa6e48af66b6c783a7"
    },
    {
        "author": "蔡元定",
        "dynasty": "宋",
        "type": "诗",
        "rhythmic": "",
        "title": "麻沙八景诗 祇园溪声",
        "preface": "",
        "paragraphs": [
            "桥枕东流路透西，桥边梵刹亦幽奇。",
            "人来问道不须问，抵听溪声悟佛机。"
        ],
        "notes": "",
        "id": "11d3dcb87e36a83e87717e66af9614d8"
    },
    {
        "author": "蔡元定",
        "dynasty": "宋",
        "type": "诗",
        "rhythmic": "",
        "title": "麻沙八景诗 松冈夜涛",
        "preface": "",
        "paragraphs": [
            "万顷云涛轰怒雷，更深好梦遽惊回。",
            "老松本是无声物，恰值风从天上来。"
        ],
        "notes": "",
        "id": "cc13850e97848d17db9ffff637f69df7"
    },
    {
        "author": "蔡元定",
        "dynasty": "宋",
        "type": "诗",
        "rhythmic": "",
        "title": "麻沙八景诗 莲湖晚风",
        "preface": "",
        "paragraphs": [
            "湖面花开映绿波，当年曾听采莲歌。",
            "垂杨拂地云临水，举目令人感慨多。"
        ],
        "notes": "",
        "id": "47fa8d6bc3b6a51fc9a098a15bca51e4"
    },
    {
        "author": "蔡元定",
        "dynasty": "宋",
        "type": "诗",
        "rhythmic": "",
        "title": "麻沙八景诗 武陵桥月",
        "preface": "",
        "paragraphs": [
            "长虹倒景蘸清溪，掩映银蟾景绝奇。",
            "题柱惜无人继志，览今思古强吟诗。"
        ],
        "notes": "",
        "id": "8ea7abfd4490298b6cd584245ba08809"
    },
    {
        "author": "蔡元定",
        "dynasty": "宋",
        "type": "诗",
        "rhythmic": "",
        "title": "麻沙八景诗 象岩晴雪",
        "preface": "",
        "paragraphs": [
            "风卷寒云收晓晴，岩岩白石自天生。",
            "远看似雪还非雪，有物元来是混成。"
        ],
        "notes": "",
        "id": "9dd7ce74d2b7d602fdb6835c4bbfc1f5"
    },
    {
        "author": "蔡元定",
        "dynasty": "宋",
        "type": "诗",
        "rhythmic": "",
        "title": "自咏",
        "preface": "",
        "paragraphs": [
            "独抱韦编过客稀，箪瓢不厌屡空时。",
            "幽然自与庖羲近，春去人间总不知。"
        ],
        "notes": "",
        "id": "ebfaed933f6db73faa11fc5e86bb82ff"
    },
    {
        "author": "蔡元定",
        "dynasty": "宋",
        "type": "诗",
        "rhythmic": "",
        "title": "赠琴士邵邦杰",
        "preface": "",
        "paragraphs": [
            "五寸管能窥造化，七弦琴解写人心。",
            "平生不作麒麟梦，且听高山流水音。"
        ],
        "notes": "",
        "id": "a90abf78f8e363950ecee34f488cd4c5"
    },
    {
        "author": "蔡元定",
        "dynasty": "宋",
        "type": "诗",
        "rhythmic": "",
        "title": "西斋自咏",
        "preface": "",
        "paragraphs": [
            "数椽茅屋环流水，布被藜羹饱煖余。",
            "不向利中生计较，肯于名上著工夫。",
            "窗前野马闲来往，天霁浮云自卷舒。",
            "穷达始知皆有命，不妨随分老樵渔。"
        ],
        "notes": "",
        "id": "12f8f23ada3400959af803c14afcf82b"
    },
    {
        "author": "蔡元定",
        "dynasty": "宋",
        "type": "诗",
        "rhythmic": "",
        "title": "推衍后世休咎",
        "preface": "",
        "paragraphs": [
            "显庆堂将后世推，子孙绍复承吾书。",
            "四传学业家还在，五世因贪人铲除。",
            "续缵流风六七代，继兴遗迹八九渠。",
            "数终轮奂犹有待，御史尹仁为吹嘘。"
        ],
        "notes": "",
        "id": "88ee56ea5c8df360022c063a747b1feb"
    },
    {
        "author": "蔡元定",
        "dynasty": "宋",
        "type": "诗",
        "rhythmic": "",
        "title": "次晦翁韵",
        "preface": "",
        "paragraphs": [
            "屈指抠衣十七年，自怜须鬓已皤然。",
            "久知轩冕真无分，但觉溪山若有缘。",
            "下学工夫惭未到，先天事业敢轻传。",
            "祇今已饱烟霞痼，更乞清溪理钓船。"
        ],
        "notes": "",
        "id": "1fe76c16b6de0a077c53116c2d47c349"
    },
    {
        "author": "蔡元定",
        "dynasty": "宋",
        "type": "诗",
        "rhythmic": "",
        "title": "林居",
        "preface": "",
        "paragraphs": [
            "富贵良非愿，林泉毕此生。",
            "酒因随量饮，诗或偶然成。",
            "秋水和烟钓，春田带雨耕。",
            "顽然无缝塔，且不费经营。"
        ],
        "notes": "",
        "id": "c973a84fe2d78c0c2e405f9f7a07f1e6"
    }
]