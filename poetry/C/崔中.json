[
    {
        "author": "崔中",
        "dynasty": "宋",
        "type": "诗",
        "rhythmic": "",
        "title": "和邓至宏咏桂",
        "preface": "",
        "paragraphs": [
            "留伴君家老圃芳，月中余荫带天香。",
            "愚公纵有移山力，不入当年花石纲。"
        ],
        "notes": "",
        "id": "74e51e039702776616a841af710c874d"
    },
    {
        "author": "崔中",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "自己阳生，正是中虚，静极动时。",
            "默地雷微震，冲开玉户，天心朗彻，放下帘帏。",
            "真火冲融，灵泉复凑，不昧谷神何险危。",
            "自然妙，若三川龙跃，九万鹏飞。",
            "中中二土成圭。",
            "意眷恋浓如母护儿。",
            "这恍惚真容，不空不色，窈冥妙象，无识无知。",
            "命住丹圆，全真体道，夺志精修休自迟。",
            "收功了，把三才全理，一贯全归。"
        ],
        "notes": "",
        "id": "66f31b9503a72748372c2336782f802a"
    }
]