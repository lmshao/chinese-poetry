[
    {
        "author": "曹组",
        "dynasty": "宋",
        "type": "诗",
        "rhythmic": "",
        "title": "竹间见梅",
        "preface": "",
        "paragraphs": [
            "霜雪俱怜节操奇，碧鲜红润两相宜。",
            "渭滨初种谩千亩，陇上寄来惟一枝。",
            "酸实不供饥凤啄，暗香翻许此君知。",
            "佳人零落空山久，况是天寒日暮时。"
        ],
        "notes": "",
        "id": "86de6dfa916bd09da4cce0568621e23c"
    },
    {
        "author": "曹组",
        "dynasty": "宋",
        "type": "诗",
        "rhythmic": "",
        "title": "闻鸠鸣有感",
        "preface": "",
        "paragraphs": [
            "鸣鸠一声斑竹林，怀远感时惊寸心。",
            "却忆南园春半夜，荠花如雪草初深。"
        ],
        "notes": "",
        "id": "22911187aec6c22418c02b77f50fec52"
    },
    {
        "author": "曹组",
        "dynasty": "宋",
        "type": "诗",
        "rhythmic": "",
        "title": "鸳鸯",
        "preface": "",
        "paragraphs": [
            "苹洲花屿接江湖，头白成双得自如。",
            "春院有时描一对，日长消尽绣工夫。"
        ],
        "notes": "",
        "id": "24d05082849ae61a62db3ddcc709dc21"
    },
    {
        "author": "曹组",
        "dynasty": "宋",
        "type": "诗",
        "rhythmic": "",
        "title": "翡翠",
        "preface": "",
        "paragraphs": [
            "窥鱼潜立小荷圆，照水飞鸣更碧鲜。",
            "鬬草人归寻坠翼，绮窗归去补花钿。"
        ],
        "notes": "",
        "id": "e6d9fa6a471a5e9ab7a59f9c6b47373b"
    },
    {
        "author": "曹组",
        "dynasty": "宋",
        "type": "诗",
        "rhythmic": "",
        "title": "秋夜宿学",
        "preface": "",
        "paragraphs": [
            "促织声中破月悬，水生寒气近湖边。",
            "城头三鼓夜方半，窗下一灯人未眠。",
            "辛苦诗书怜此日，奋飞功业定何年。",
            "太平干禄无他径，只有乡书可荐贤。"
        ],
        "notes": "",
        "id": "e3699be16717720331758308d52c785a"
    },
    {
        "author": "曹组",
        "dynasty": "宋",
        "type": "诗",
        "rhythmic": "",
        "title": "寒食辇下",
        "preface": "",
        "paragraphs": [
            "海棠时节又清明，尘敛烟收雨乍晴。",
            "几处青帘沽酒市，一竿红日卖花声。",
            "彩毬时向梭门过，绣毂遥随辇路行。",
            "日暮人人醉归去，熙熙春物见升平。"
        ],
        "notes": "",
        "id": "fabe6ef2a4808e254486d90a01b90f72"
    },
    {
        "author": "曹组",
        "dynasty": "宋",
        "type": "诗",
        "rhythmic": "",
        "title": "赏心亭",
        "preface": "",
        "paragraphs": [
            "白鹭洲边芦叶黄，石头城下水茫茫。",
            "江山不管事兴废，今古坐令人感伤。",
            "六代豪华空处所，千秋城阙委荒凉。",
            "空余眼外无穷景，助我凭栏到夕阳。"
        ],
        "notes": "",
        "id": "5f01ffb2367c216fb6f8f3c1d603da56"
    },
    {
        "author": "曹组",
        "dynasty": "宋",
        "type": "诗",
        "rhythmic": "",
        "title": "夹竹桃花",
        "preface": "",
        "paragraphs": [
            "晓栏红翠净交阴，风触芳葩笑不任。",
            "既有柔情慕高节，即宜同抱岁寒心。"
        ],
        "notes": "",
        "id": "bb62e919cf4f3e87df0a9ce8c65bf42b"
    },
    {
        "author": "曹组",
        "dynasty": "宋",
        "type": "诗",
        "rhythmic": "",
        "title": "夜归曲",
        "preface": "",
        "paragraphs": [
            "饥乌哑哑啼暮寒，回风急雪飘朱阑。",
            "琐窗绣阁艳红兽，画幕金泥摇彩鸾。",
            "吴粧秀色攒眉绿，能唱襄阳大堤曲。",
            "酒酣横管咽孤吟，吹裂柯亭傲霜竹。",
            "远空寒云浑不动，老狐应渡黄河冻。",
            "暗回微煖入江梅，何处荒榛挂幺凤。",
            "归来祇夸青连钱，貂茸拥鼻行翩翩。",
            "笼纱蜜炬照飞霰，十二玉楼人未眠。"
        ],
        "notes": "",
        "id": "9b13b8a9a7962c286bf4095d8bae9db7"
    },
    {
        "author": "曹组",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "茅屋萧然野水东。"
        ],
        "notes": "",
        "id": "dbe0ae5bfd5769c56d5e1e7825c64514"
    },
    {
        "author": "曹组",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "江雨带潮来。"
        ],
        "notes": "",
        "id": "096b13ed9b93baf8bb2fb8371eabc613"
    },
    {
        "author": "曹组",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "青琐窗深红兽暖，灯前共倒金尊。",
            "数枝梅浸玉壶春。",
            "雪明浑似晓，香重欲成云。",
            "户外马嘶催客起，席间欢意留人。",
            "从他微霰落粉粉。",
            "不妨吹酒面，归去醒馀醺。"
        ],
        "notes": "",
        "id": "f1e2e5b3293afdf6a88a963c28782a42"
    },
    {
        "author": "曹组",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "松竹翠萝寒，迟日江山暮。",
            "幽径无人独自芳，此恨凭谁诉。",
            "似共梅花语。",
            "尚有寻芳侣。",
            "著意闻时不肯香，香在无心处。"
        ],
        "notes": "",
        "id": "11da4299dfaa984f89fd4f71c24ea30d"
    },
    {
        "author": "曹组",
        "dynasty": "宋",
        "type": "词",
        "rhythmic": "品令",
        "title": "",
        "preface": "",
        "paragraphs": [
            "乍寂寞。",
            "帘栊静，夜久寒生罗幕。",
            "窗儿外、有个梧桐树，早一叶、两叶落。",
            "独倚屏山欲寐，月转惊飞乌鹊。",
            "促织儿、声响虽不大，敢教贤、睡不著。"
        ],
        "notes": "",
        "id": "ef67064e811b1e5e6c1421cd59e75e19"
    },
    {
        "author": "曹组",
        "dynasty": "宋",
        "type": "词",
        "rhythmic": "声声慢",
        "title": "",
        "preface": "",
        "paragraphs": [
            "重檐飞峻，丽彩横空，繁华壮观都城。",
            "云母屏开八面，人在青冥。",
            "凭栏瑞烟深处，望皇居、遥识蓬瀛。",
            "回环阁道，五花相斗，压尽旗亭。",
            "歌酒长春不夜，金翠照罗绮，笑语盈盈。",
            "陆海人山辐辏，万国欢声。",
            "登临四时总好，况花朝、月白风清。",
            "丰年乐，岁熙熙、且醉太平。"
        ],
        "notes": "",
        "id": "c4e07918e9b269d13be8b725cead74cc"
    },
    {
        "author": "曹组",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "甚时得归京里去。"
        ],
        "notes": "",
        "id": "4e427cb3e0312d9bdab82be41736ffd7"
    },
    {
        "author": "曹组",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "茅舍竹篱边，雀噪晚枝时节。",
            "一阵暗香飘处，已难禁愁绝。",
            "江南得地故先开，不待有飞雪。",
            "肠断几回山路，恨无人攀折。"
        ],
        "notes": "",
        "id": "f793f0b229ce4511125c7f0b1ecd703c"
    },
    {
        "author": "曹组",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "门外绿阴千顷。",
            "两两黄鹂相应。",
            "睡起不胜情，行到碧梧金井。",
            "人静。",
            "人静。",
            "风动一枝花影。"
        ],
        "notes": "",
        "id": "448b1986cad40dc8bcd57da8ef722eb6"
    },
    {
        "author": "曹组",
        "dynasty": "宋",
        "type": "词",
        "rhythmic": "婆罗门引",
        "title": "",
        "preface": "",
        "paragraphs": [
            "涨云暮卷，漏声不到小帘栊。",
            "银河淡扫澄空。",
            "皓月当轩高挂，秋入广寒宫。",
            "正金波不动，桂影朦胧。",
            "佳人未逢。",
            "叹此夕、与谁同。",
            "望远伤怀对景，霜满愁红。",
            "南楼何处，想人在、长笛一声中。",
            "凝泪眼、泣尽西风。"
        ],
        "notes": "",
        "id": "08506a2c4de808df569c5cf62a6d5d53"
    },
    {
        "author": "曹组",
        "dynasty": "宋",
        "type": "词",
        "rhythmic": "小重山",
        "title": "",
        "preface": "",
        "paragraphs": [
            "深拥熏篝倏已冥。",
            "寂寥山枕畔，梦难成。",
            "谁堪三两夜乌声。",
            "银缸炧，花影上围屏。",
            "犹记旧时情。",
            "帘边人似月，月如冰。",
            "从今张眼到天明。",
            "衣带缓，谁与问伶俜。"
        ],
        "notes": "",
        "id": "6d5b9ed93edbc98206fe8a3d73b164cd"
    },
    {
        "author": "曹组",
        "dynasty": "宋",
        "type": "词",
        "rhythmic": "小重山",
        "title": "",
        "preface": "",
        "paragraphs": [
            "陌上花繁莺乱啼。",
            "骅骝金络脑，锦障泥。",
            "寻芳行乐忆当时。",
            "联镖处，飞鞚绿杨堤。",
            "春物又芳菲。",
            "情如风外柳，只依依。",
            "空怜佳景负归期。",
            "愁心切，惟有梦魂知。"
        ],
        "notes": "",
        "id": "b3db1fe231b4dae7d7466064bb510838"
    },
    {
        "author": "曹组",
        "dynasty": "宋",
        "type": "词",
        "rhythmic": "小重山",
        "title": "",
        "preface": "",
        "paragraphs": [
            "帘卷东风日射窗。",
            "小山庭院静，接回廊。",
            "疏疏晴雨弄斜阳。",
            "凭栏久，墙外杏花香。",
            "时节好寻芳。",
            "多情怀酒伴，忆欢狂。",
            "归鸿应已度潇湘。",
            "音书杳，前事忍思量。"
        ],
        "notes": "",
        "id": "f5ba9541e0c6234547e337001f178790"
    },
    {
        "author": "曹组",
        "dynasty": "宋",
        "type": "词",
        "rhythmic": "忆少年",
        "title": "",
        "preface": "",
        "paragraphs": [
            "年时酒伴，年时去处，年时春色。",
            "清明又近也，却天涯为客。",
            "念过眼、光阴难再得。",
            "想前欢、尽成陈迹。",
            "登临恨无语，把阑干暗拍。"
        ],
        "notes": "",
        "id": "6cd6fd0af6ced63c8105069534f09f6e"
    },
    {
        "author": "曹组",
        "dynasty": "宋",
        "type": "词",
        "rhythmic": "忆瑶姬",
        "title": "",
        "preface": "",
        "paragraphs": [
            "雨细云轻，花娇玉软，於中好个情性。",
            "争奈无缘相见，有分孤零。",
            "香笺细写频相问。",
            "我一句句儿都听。",
            "到如今，不得同欢，伏惟与他耐静。",
            "此事凭谁执证。",
            "有楼前明月，窗外花影。",
            "拚了一生烦恼，为伊成病。",
            "只恐更把风流逞。",
            "便因循、误人无定。",
            "恁时节、若要眼儿斯觑，除非会圣。"
        ],
        "notes": "",
        "id": "34cfa2d2edbe74243fdb8ed47dfa375f"
    },
    {
        "author": "曹组",
        "dynasty": "宋",
        "type": "词",
        "rhythmic": "扑蝴蝶",
        "title": "",
        "preface": "",
        "paragraphs": [
            "人生一世。",
            "思量争甚底。",
            "花开十日，已随尘共水。",
            "且看欲尽花枝，未厌伤多酒盏，何须细推物理。",
            "幸容易。",
            "有人争奈，只知名与利。",
            "朝朝日日，忙忙劫劫地。",
            "待得一晌闲时，又却三春过了，何如对花沈醉。"
        ],
        "notes": "",
        "id": "645dfa8d4524ee8fa04e933a70d9b657"
    },
    {
        "author": "曹组",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "晓天谷雨晴时，翠罗护日轻烟里。",
            "酴醿径暖，柳花风淡，千葩浓丽。",
            "三月春光，上林池馆，西都花市。",
            "看轻盈隐约，何须解语，凝情处、无穷意。",
            "金殿筠笼岁贡，最姚黄、一枝娇贵。",
            "东风既与花王，芍药须为近侍。",
            "歌舞筵中，满装归帽，斜簪云髻。",
            "有高情未已，齐烧绛蜡，向阑边醉。"
        ],
        "notes": "",
        "id": "8f76ff4cc1612f80656e2c720f5176c2"
    },
    {
        "author": "曹组",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "柳絮池台淡淡风。",
            "碧波花岫小桥通。",
            "云连丽宇倚晴空。",
            "芳草绿杨人去住，短墙幽径燕西东。",
            "攀条弄蕊得从容。"
        ],
        "notes": "",
        "id": "d6de142c5b117d8196503c371410f92a"
    },
    {
        "author": "曹组",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "水上落红时片片。",
            "江头雪絮飞缭乱。",
            "渺渺碧波天漾远。",
            "平沙暖。",
            "花风一阵苹香满。",
            "晚来醉著无人唤。",
            "残阳已在青山半。",
            "睡觉只疑花改岸。",
            "抬头看。",
            "元来弱缆风吹断。"
        ],
        "notes": "",
        "id": "6507c25f1cad75da018a854b364e8e0a"
    },
    {
        "author": "曹组",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "一片南云，定知来做巫山雨。",
            "歌声才度。",
            "只向风中住。",
            "恼乱襄王，无限牵情处。",
            "长天暮。",
            "又还飞去。",
            "目断阳台路。"
        ],
        "notes": "",
        "id": "d10cce274543544736fe19ab408e1a11"
    },
    {
        "author": "曹组",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "霜落吴江，万畦香稻来场圃。",
            "夜村舂黍。",
            "草屋寒灯雨。",
            "玉粒长腰，沈水温温注。",
            "相留住。",
            "共抄云子。",
            "更听歌声度。"
        ],
        "notes": "",
        "id": "9bc18018f51b8ca2eee616f8fd0b2819"
    },
    {
        "author": "曹组",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "沈醉归来，洞房灯火闲相照。",
            "夜寒犹峭。",
            "信意和衣倒。",
            "春梦虽多，好梦长长少。",
            "纱窗晓。",
            "凤帏人悄。",
            "花外空啼鸟。"
        ],
        "notes": "",
        "id": "d522bf8b7030a26cf99933a67ad39727"
    },
    {
        "author": "曹组",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "云透斜阳，半楼红影明窗户。",
            "暮山无数。",
            "归雁愁远去。",
            "十里平芜，花远重重树。",
            "空凝伫。",
            "故人何处。",
            "可惜春将暮。"
        ],
        "notes": "",
        "id": "00897ad7ed49e473d34c6a8442fc576f"
    },
    {
        "author": "曹组",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "小小朱桥，柳边人过横塘路。",
            "细风时度。",
            "□浪痕痕去。",
            "草软沙平，稳衬寻幽步。",
            "□□处。",
            "乱红飞舞。",
            "回首春城暮。"
        ],
        "notes": "",
        "id": "52678a8da61d1552e61bc7644b829c26"
    },
    {
        "author": "曹组",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "密炬高烧，宝刀时翦金花碎。",
            "照人欢醉。",
            "也照人无睡。",
            "待得灰心，陪尽千行泪。",
            "笼纱里。",
            "夜凉如水。",
            "犹喜长成对。"
        ],
        "notes": "",
        "id": "6a81415336b531d3d009f776e63721a9"
    },
    {
        "author": "曹组",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "疏柳残蝉，助人离思斜阳外。",
            "淡烟疏霭。",
            "节物随时改。",
            "水已无情，风更无情㬠。",
            "兰舟解。",
            "水流风快。",
            "回首人何在。"
        ],
        "notes": "",
        "id": "88330b640431b3449104184b14cacb99"
    },
    {
        "author": "曹组",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "秋劲风高，暗知斗力添弓面。",
            "靶分筠斡。",
            "月到天心满。",
            "白羽流星，飞上黄金碗。",
            "胡沙雁。",
            "云边惊散。",
            "压尽天山箭。"
        ],
        "notes": "",
        "id": "93a9d2b2892609a048b41ae61ef20106"
    },
    {
        "author": "曹组",
        "dynasty": "宋",
        "type": "词",
        "rhythmic": "相思会・千年调",
        "title": "",
        "preface": "",
        "paragraphs": [
            "人无百年人，刚作千年调。",
            "待把门关铁铸，鬼见失笑。",
            "多愁早老。",
            "惹尽闲烦恼。",
            "我醒也，枉劳心，谩计较。",
            "粗衣淡饭，赢取暖和饱。",
            "住个宅儿，只要不大不小。",
            "常教洁净，不种闲花草。",
            "据见定、乐平生，便是神仙了。"
        ],
        "notes": "",
        "id": "c612de7499c3eacfdf09e25c307cd517"
    },
    {
        "author": "曹组",
        "dynasty": "宋",
        "type": "词",
        "rhythmic": "脱银袍",
        "title": "",
        "preface": "",
        "paragraphs": [
            "济楚风光，升平时世。",
            "端门支散，碗遂逐旋温来，吃得过、那堪更使金器。",
            "分明是。",
            "与穷汉、消灾灭罪。",
            "又没支分，犹然递滞。",
            "打笃磨槎来根底。",
            "换头巾，便上弄交番斯替。",
            "告官里。",
            "驼逗高阳饿鬼。"
        ],
        "notes": "",
        "id": "f3145088a5928120a16a11e2e53cc17c"
    },
    {
        "author": "曹组",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "草熏风暖，楼阁笼轻雾。",
            "墙短出花梢，映谁家、绿杨朱户。",
            "寻芳拾翠，绮陌自青春，江南远，踏青时，谁念方羁旅。",
            "昔游如梦，空忆横塘路。",
            "罗袖舞台风，想桃花、依然旧树。",
            "一怀离恨，满眼欲归心，山连水，水连云，怅望人何处。"
        ],
        "notes": "",
        "id": "6ee2f85c1118e7cbe99484deda60d232"
    },
    {
        "author": "曹组",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "洗妆真态，不作铅华御。",
            "竹外一枝斜，想佳人、天寒日暮。",
            "黄昏小院，无处著清香，风细细，雪垂垂，何况江头路。",
            "月边疏影，梦到消魂处。",
            "结子欲黄时，又须著、廉纤细雨。",
            "孤芳一世，供断有情愁，销瘦却，东阳也，试问花知否。"
        ],
        "notes": "",
        "id": "429f644b739f4d1bd2130974ccc3c829"
    },
    {
        "author": "曹组",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "帘卷真珠深院静，满地槐阴，镂日如云影。午枕花前情思凝，象床冰簟光相映。",
            "过面风情如酒醒，沈水瓶寒，带绠来金井。涤尽烦襟无睡兴，阑干六曲还重凭。"
        ],
        "notes": "",
        "id": "4ed8bdb00ea77f0431cbefebb6341a61"
    },
    {
        "author": "曹组",
        "dynasty": "宋",
        "type": "词",
        "rhythmic": "醉花阴",
        "title": "",
        "preface": "",
        "paragraphs": [
            "九陌寒轻春尚早。",
            "灯火都门道。",
            "月下步莲人，薄薄香罗，峭窄春衫小。",
            "梅妆浅淡风蛾袅。",
            "随路听嬉笑。",
            "无限面皮儿，虽则不同，各是一般好。"
        ],
        "notes": "",
        "id": "48728eb39969481e629733a4764c1f06"
    },
    {
        "author": "曹组",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "檐头风佩响丁东。",
            "帘疏烛影红。",
            "秋千人散月溶溶。",
            "楼台花气中。",
            "春酒醒，夜寒浓。",
            "绣衾谁与同。",
            "只愁梦短不相逢。",
            "觉来罗帐空。"
        ],
        "notes": "",
        "id": "8cb75b756fb40d67cfdf8845ff046de0"
    },
    {
        "author": "曹组",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "田园有计归须早。",
            "在家纵贫亦好。",
            "南来北去何日了。",
            "光阴送尽，可怜青鬓，暗逐流年老。",
            "寂寥孤馆残灯照。",
            "乡思惊时梦初觉。",
            "落月苍苍关河晓。",
            "一声鸡唱，马嘶人起，又上长安道。"
        ],
        "notes": "",
        "id": "1e14664a1f16077de499ff0febce0868"
    },
    {
        "author": "曹组",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "碧山锦树明秋霁。",
            "路转陡、疑无地。",
            "忽有人家临曲水。",
            "竹篱茅舍，酒旗沙岸，一簇成村市。",
            "凄凉只恐乡心起。",
            "凤楼远、回头谩凝睇。",
            "何处今宵孤馆里。",
            "一声征雁，半窗残月，总是离人泪。"
        ],
        "notes": "",
        "id": "500761f0f67fe91a2e0270a9f631511f"
    },
    {
        "author": "曹组",
        "dynasty": "宋",
        "type": "词",
        "rhythmic": "青门饮",
        "title": "",
        "preface": "",
        "paragraphs": [
            "山静烟沈，岸空潮落。",
            "晴天万里，飞鸿南渡。",
            "冉冉黄花，翠翅金钿，还是倚风凝露。",
            "岁岁青门饮，尽龙山、高阳俦侣。",
            "旧赏成空，回首旧游，人在何处。",
            "此际谁怜萍泛，空自感光阴，暗伤羁旅。",
            "醉里悲歌，夜深惊梦，无奈觉来情绪。",
            "孤馆昏还晓。",
            "厌时闻、南楼钟鼓。",
            "泪眼临风，肠断望中归路。"
        ],
        "notes": "",
        "id": "a6456da675aef986d785450dbf966bd0"
    },
    {
        "author": "曹组",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "浅笑轻颦不在多。",
            "远山微黛接横波。",
            "情吞醽醁千锺酒，心醉飞琼一曲歌。",
            "人欲散，奈愁何。",
            "更看朱袖拂云和。",
            "夜深醉墨淋浪处，书遍香红拥项罗。"
        ],
        "notes": "",
        "id": "20f98791621ac0cb3a1cf63cbffc8827"
    },
    {
        "author": "曹组",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "辇路薰风起绿槐。",
            "都人凝望满天街。",
            "云韶杳杳鸣鞘肃，芝盖亭亭障扇开。",
            "微雨过，绝纤埃。",
            "内家车子走轻雷。",
            "千门不敢垂帘看，总上银钩等驾来。"
        ],
        "notes": "",
        "id": "548a42c1312ba8524ec296bb8ce4d62d"
    }
]