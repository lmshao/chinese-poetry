[
    {
        "author": "曹组",
        "dynasty": "宋",
        "type": "诗",
        "rhythmic": "",
        "title": "竹间见梅",
        "preface": "",
        "paragraphs": [
            "霜雪俱怜节操奇，碧鲜红润两相宜。",
            "渭滨初种谩千亩，陇上寄来惟一枝。",
            "酸实不供饥凤啄，暗香翻许此君知。",
            "佳人零落空山久，况是天寒日暮时。"
        ],
        "notes": "",
        "id": "77d81794132410c65f5f06383291a298"
    },
    {
        "author": "曹组",
        "dynasty": "宋",
        "type": "诗",
        "rhythmic": "",
        "title": "闻鸠鸣有感",
        "preface": "",
        "paragraphs": [
            "鸣鸠一声斑竹林，怀远感时惊寸心。",
            "却忆南园春半夜，荠花如雪草初深。"
        ],
        "notes": "",
        "id": "f0731fd16af99f85a58975a8b671bbd4"
    },
    {
        "author": "曹组",
        "dynasty": "宋",
        "type": "诗",
        "rhythmic": "",
        "title": "鸳鸯",
        "preface": "",
        "paragraphs": [
            "苹洲花屿接江湖，头白成双得自如。",
            "春院有时描一对，日长消尽绣工夫。"
        ],
        "notes": "",
        "id": "75677362225d69e35b0289888fbc4f2b"
    },
    {
        "author": "曹组",
        "dynasty": "宋",
        "type": "诗",
        "rhythmic": "",
        "title": "翡翠",
        "preface": "",
        "paragraphs": [
            "窥鱼潜立小荷圆，照水飞鸣更碧鲜。",
            "鬬草人归寻坠翼，绮窗归去补花钿。"
        ],
        "notes": "",
        "id": "566f4b86dcac3ff6af915105da47e356"
    },
    {
        "author": "曹组",
        "dynasty": "宋",
        "type": "诗",
        "rhythmic": "",
        "title": "秋夜宿学",
        "preface": "",
        "paragraphs": [
            "促织声中破月悬，水生寒气近湖边。",
            "城头三鼓夜方半，窗下一灯人未眠。",
            "辛苦诗书怜此日，奋飞功业定何年。",
            "太平干禄无他径，只有乡书可荐贤。"
        ],
        "notes": "",
        "id": "889b9f0c53ed54f9385807353defaf7c"
    },
    {
        "author": "曹组",
        "dynasty": "宋",
        "type": "诗",
        "rhythmic": "",
        "title": "寒食辇下",
        "preface": "",
        "paragraphs": [
            "海棠时节又清明，尘敛烟收雨乍晴。",
            "几处青帘沽酒市，一竿红日卖花声。",
            "彩毬时向梭门过，绣毂遥随辇路行。",
            "日暮人人醉归去，熙熙春物见升平。"
        ],
        "notes": "",
        "id": "d936848510fe60a929a333424247d42e"
    },
    {
        "author": "曹组",
        "dynasty": "宋",
        "type": "诗",
        "rhythmic": "",
        "title": "赏心亭",
        "preface": "",
        "paragraphs": [
            "白鹭洲边芦叶黄，石头城下水茫茫。",
            "江山不管事兴废，今古坐令人感伤。",
            "六代豪华空处所，千秋城阙委荒凉。",
            "空余眼外无穷景，助我凭栏到夕阳。"
        ],
        "notes": "",
        "id": "a0ef747600a1840462ff528b285e13a7"
    },
    {
        "author": "曹组",
        "dynasty": "宋",
        "type": "诗",
        "rhythmic": "",
        "title": "夹竹桃花",
        "preface": "",
        "paragraphs": [
            "晓栏红翠净交阴，风触芳葩笑不任。",
            "既有柔情慕高节，即宜同抱岁寒心。"
        ],
        "notes": "",
        "id": "db1215cdc89f52b7480bd48b5662e0b2"
    },
    {
        "author": "曹组",
        "dynasty": "宋",
        "type": "诗",
        "rhythmic": "",
        "title": "夜归曲",
        "preface": "",
        "paragraphs": [
            "饥乌哑哑啼暮寒，回风急雪飘朱阑。",
            "琐窗绣阁艳红兽，画幕金泥摇彩鸾。",
            "吴粧秀色攒眉绿，能唱襄阳大堤曲。",
            "酒酣横管咽孤吟，吹裂柯亭傲霜竹。",
            "远空寒云浑不动，老狐应渡黄河冻。",
            "暗回微煖入江梅，何处荒榛挂幺凤。",
            "归来祇夸青连钱，貂茸拥鼻行翩翩。",
            "笼纱蜜炬照飞霰，十二玉楼人未眠。"
        ],
        "notes": "",
        "id": "af0e4b5bf141ade31a558b34af12acd3"
    },
    {
        "author": "曹组",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "茅屋萧然野水东。"
        ],
        "notes": "",
        "id": "8616097e80c5392ba736e86a82eff148"
    },
    {
        "author": "曹组",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "江雨带潮来。"
        ],
        "notes": "",
        "id": "096b13ed9b93baf8bb2fb8371eabc613"
    }
]