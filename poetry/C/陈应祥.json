[
    {
        "author": "陈应祥",
        "dynasty": "宋",
        "type": "诗",
        "rhythmic": "",
        "title": "寄淮南亲旧",
        "preface": "",
        "paragraphs": [
            "一别淮南二十年，寿阳风物想依然。",
            "秋深峡石山头寺，夜静浮桥月下船。",
            "茅酒沽来常满斗，白鱼买得不论钱。",
            "甚时脱此尘埃地，快意飞帆入楚烟。"
        ],
        "notes": "",
        "id": "2089a777c6b2ef97f131917c7673d306"
    },
    {
        "author": "陈应祥",
        "dynasty": "宋",
        "type": "诗",
        "rhythmic": "",
        "title": "西兴晚望",
        "preface": "",
        "paragraphs": [
            "晚色催吟思，江风掠断霞。",
            "乱乌投岸木，幽鹭集河沙。",
            "月出海门近，人归渡口哗。",
            "会须操舴艋，随处是天涯。"
        ],
        "notes": "",
        "id": "f1f94ac20b78bbcae17d99acc0927515"
    }
]