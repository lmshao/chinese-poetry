[
    {
        "author": "陈曙",
        "dynasty": "唐",
        "type": "诗",
        "rhythmic": "",
        "title": "答高越（题拟）",
        "preface": "",
        "paragraphs": [
            "罢修儒业学修真，养拙藏愚四十春。",
            "到老不疎林里鹿，平生未识日边人。",
            "涧花发处千堆锦，岩雪铺时万树银。",
            "多谢朝贤远相问，未闻鸡得鳯为邻。",
            "（见《江南余载》卷下。",
            "按《全唐诗》卷八百六十一作李梦符诗，题曰《答常学士》。",
            "诗中异处较多，对勘之下，以此为胜，故仍录而存之。",
            "）（〖1〗《江南余载》：蜀人陈曙者，王氏末年避地淮南，隐于蕲州山中。",
            "乡人祀神，曙不召亦必至，醉饱而后去。",
            "虽百神祀，曙能遍往也。",
            "其所居，屋一间，道书数卷而已，与蛇虎杂处而泰突无所忌。",
            "元宗遣中书舍人高越赍束帛征之，三往不应。",
            "后移居鄂州，不知所终。",
            "越赠曙以新的。",
            "曙次韵答之。",
            "〖2〗按高越字仲远，幽州人，仕吴，授秘书郎，累迁中书舍人，终勤政殿学士、户部侍郎。",
            "《全唐诗》收越《咏鹰》一首，《江南余载》卷上亦载之，惟题作《鹞子诗》，字句略有异同耳。",
            "）。"
        ],
        "notes": "",
        "id": "dc74433e3e1dc5525605a86cb6a35ee5"
    }
]