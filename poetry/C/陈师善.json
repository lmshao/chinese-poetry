[
    {
        "author": "陈师善",
        "dynasty": "宋",
        "type": "诗",
        "rhythmic": "",
        "title": "挽赵秋晓  其一",
        "preface": "",
        "paragraphs": [
            "风低健翮偶南翔，收敛虹霓万丈光。",
            "江左诸贤慕安石，贞元朝士独刘郎。",
            "尚期意气风云会，竟老英雄潦雾乡。",
            "如此典型今已矣，天乎莫诘意茫茫。"
        ],
        "notes": "",
        "id": "b693e1155e9e54b5cd17763e6dcbd37c"
    },
    {
        "author": "陈师善",
        "dynasty": "宋",
        "type": "诗",
        "rhythmic": "",
        "title": "挽赵秋晓  其二",
        "preface": "",
        "paragraphs": [
            "惊呼事定隔存亡，天地无情此恨长。",
            "冷落席门怜曲逆，凄凉诗法忆濠梁。",
            "此生结习缘犹浅，晚景追陪愿未偿。",
            "珍重韩公遗稿在，忍将展玩怕情伤。"
        ],
        "notes": "",
        "id": "8954bef6221b46c08a976e02a2a63228"
    }
]