[
    {
        "author": "陈洎",
        "dynasty": "宋",
        "type": "诗",
        "rhythmic": "",
        "title": "离郭店马上回寄乡知",
        "preface": "",
        "paragraphs": [
            "回望离亭映楚山，慨然西笑入长安。",
            "贪程野仆担书引，惜别乡人驻足观。",
            "霞衬曙光烘积霭，柳和春雨荡轻寒。",
            "遥期此地归来日，迎取相如驷马看。"
        ],
        "notes": "",
        "id": "558e6d424ba0f909f217c4248231f6a0"
    },
    {
        "author": "陈洎",
        "dynasty": "宋",
        "type": "诗",
        "rhythmic": "",
        "title": "黄鹄",
        "preface": "",
        "paragraphs": [
            "呼树止陵阳，逢辰下建章。",
            "奇姿标上瑞，正色丽中央。",
            "昭祀祠坛畔，声歌太液傍。",
            "凤教鸿作侣，天与菊为裳。",
            "神雀非灵异，流鶑愧采章。",
            "集污宁我类，一举戛云翔。"
        ],
        "notes": "",
        "id": "ec1943b79a04e8b116c44ae69ae07eb2"
    },
    {
        "author": "陈洎",
        "dynasty": "宋",
        "type": "诗",
        "rhythmic": "",
        "title": "过项羽庙",
        "preface": "",
        "paragraphs": [
            "八千子弟已投戈，夜帐犹闻怨楚歌。",
            "学敌万人成底事，不思一个范增多。"
        ],
        "notes": "",
        "id": "bc53a77a1d295ebf470b1cc3ec91c3e5"
    },
    {
        "author": "陈洎",
        "dynasty": "宋",
        "type": "诗",
        "rhythmic": "",
        "title": "寄宝臣寺丞",
        "preface": "",
        "paragraphs": [
            "万里扶灵宅寿阡，谢公纯孝是家传。",
            "庐开四尺成寒士，榱列三围陋昔贤。",
            "先域定生连理树，门人多废蓼莪篇。",
            "我心罔极君应念，露白霜清泣昊天。"
        ],
        "notes": "",
        "id": "11856db1908191904d950d493e535d6a"
    },
    {
        "author": "陈洎",
        "dynasty": "宋",
        "type": "诗",
        "rhythmic": "",
        "title": "蓝溪闲居",
        "preface": "",
        "paragraphs": [
            "白鹿原东虎候西，结庐岑寂映蓝溪。",
            "露侵僧履兰三迳，春入农歌雨一犁。",
            "聒枕溜声疑水宿，拂檐山色类岩栖。",
            "闭门养拙无人问，揭尽陈编日又低。"
        ],
        "notes": "",
        "id": "2a65ff79d35d10e652d2592ddbc1c889"
    },
    {
        "author": "陈洎",
        "dynasty": "宋",
        "type": "诗",
        "rhythmic": "",
        "title": "开元寺凌虚阁对雪寄解唐卿",
        "preface": "",
        "paragraphs": [
            "璚滴琳华一夜凝，凌虚雕槛晓来凭。",
            "眼观银色三千界，身到瑶台十二层。",
            "玉洒砌尘供庾斛，粉融檐水妒房陵。",
            "化人宫好分明在，恨不同君把袂登。"
        ],
        "notes": "",
        "id": "427cebe02b66784e4b4a803e0b67ee8b"
    },
    {
        "author": "陈洎",
        "dynasty": "宋",
        "type": "诗",
        "rhythmic": "",
        "title": "雉媒",
        "preface": "",
        "paragraphs": [
            "朱冠衮背一何鲜，声厉情骄目悍然。",
            "若道物情皆锡类，雉媒争似鸩媒贤。"
        ],
        "notes": "",
        "id": "5534b8bb6aeef41397a59fd156cb0ba5"
    },
    {
        "author": "陈洎",
        "dynasty": "宋",
        "type": "诗",
        "rhythmic": "",
        "title": "还刘处士先令公",
        "preface": "",
        "paragraphs": [
            "当年力战荡妖氛，十万雄师四七勋。",
            "将略妙欺班定远，家声高过李将军。",
            "铭图魏鼎文犹在，笔勒燕山迹尚分。",
            "今日闲披有遗恨，可怜生不遇明君。"
        ],
        "notes": "",
        "id": "538d6ef6b93416a7998e24080fb9788a"
    },
    {
        "author": "陈洎",
        "dynasty": "宋",
        "type": "诗",
        "rhythmic": "",
        "title": "读刘蕡策",
        "preface": "",
        "paragraphs": [
            "药石危言治乱箴，贾生晁错是知音。",
            "可怜当日司文者，不畏人言合愧心。"
        ],
        "notes": "",
        "id": "d0f07d3fd650015f8f82d9d69b71df3a"
    },
    {
        "author": "陈洎",
        "dynasty": "宋",
        "type": "诗",
        "rhythmic": "",
        "title": "谢人惠三峰朱柿",
        "preface": "",
        "paragraphs": [
            "乌椑珍果益丹名，新折红林蔕尚青。",
            "浆冷夜凝仙掌露，味甘秋割楚江萍。",
            "圆堆玉盌樱难并，賸荐金樽酒易醒。",
            "应念茂陵消渴者，整篮封贮到云扃。"
        ],
        "notes": "",
        "id": "65fe4780fb7b4b0ba2fbb24fa96329d2"
    },
    {
        "author": "陈洎",
        "dynasty": "宋",
        "type": "诗",
        "rhythmic": "",
        "title": "过田文墓",
        "preface": "",
        "paragraphs": [
            "当年闻奏雍门琴，话著池台泪满襟。",
            "何况今朝陵谷畔，池台无迹可追寻。"
        ],
        "notes": "",
        "id": "c06555c2773ce785138478d2896c5558"
    },
    {
        "author": "陈洎",
        "dynasty": "宋",
        "type": "诗",
        "rhythmic": "",
        "title": "对雪寄崔仲裕",
        "preface": "",
        "paragraphs": [
            "夺鹤韬霞势渐浓，卷帘庭馆好支筇。",
            "乘查路阔寒凝冻，种玉畦平晓被封。",
            "天上瑶宫当月圃，海中银阙耸鼇峰。",
            "思君不得同吟赏，知在旗亭第几重。"
        ],
        "notes": "",
        "id": "9b1c8d8a4c44af30f8df65d841695642"
    },
    {
        "author": "陈洎",
        "dynasty": "宋",
        "type": "诗",
        "rhythmic": "",
        "title": "南齐",
        "preface": "",
        "paragraphs": [
            "曲江欢宴侍华裾，舞拍琴歌艺有余。",
            "独有纯臣王叔宝，解陈封禅一篇书。"
        ],
        "notes": "",
        "id": "d1265f6fc8cd4dfa0b96693ed35bdd01"
    },
    {
        "author": "陈洎",
        "dynasty": "宋",
        "type": "诗",
        "rhythmic": "",
        "title": "湖上逢渔者",
        "preface": "",
        "paragraphs": [
            "雨蓑烟笠洞庭秋，独茧纶轻一叶舟。",
            "拟共停桡醉天幕，缓歌濯足不回头。"
        ],
        "notes": "",
        "id": "cbfdf760242e87437944017e70017a5c"
    },
    {
        "author": "陈洎",
        "dynasty": "宋",
        "type": "诗",
        "rhythmic": "",
        "title": "秋日端居",
        "preface": "",
        "paragraphs": [
            "暑退蚊雷静，门闲雀到稀。",
            "露莎蛩自急，星树鹊何依。",
            "井臼贫虽乐，溪山远未归。",
            "时情似秋雁，一一背寒飞。"
        ],
        "notes": "",
        "id": "65d85534ecf9f805a758facceeb1998c"
    },
    {
        "author": "陈洎",
        "dynasty": "宋",
        "type": "诗",
        "rhythmic": "",
        "title": "读子虚赋",
        "preface": "",
        "paragraphs": [
            "听辞深怅不同时，及到同时位大卑。",
            "争似唐皇将颇牧，禁中言下用无疑。"
        ],
        "notes": "",
        "id": "c13505fe45e0c767e9e27b857b381437"
    },
    {
        "author": "陈洎",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "四壁旧贫宁畏盗，一枝虽小易容巢。"
        ],
        "notes": "",
        "id": "c5e35133b23eacb5ad1c300af9b519b6"
    },
    {
        "author": "陈洎",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "他年远公社，若个是遗民。"
        ],
        "notes": "",
        "id": "d3fd453bc686b336662e4418c1b1a9d7"
    }
]