[
    {
        "author": "崔护",
        "dynasty": "唐",
        "type": "诗",
        "rhythmic": "",
        "title": "郡斋三月下旬作",
        "preface": "",
        "paragraphs": [
            "春事日已歇，池塘旷幽寻。",
            "残红披独坠，嫩绿间浅深。",
            "偃仰卷芳褥，顾步爱新阴。",
            "谋春未及竟，夏初遽见侵。"
        ],
        "notes": "",
        "id": "c93509c57eb08ce105070a2bc46b8052"
    },
    {
        "author": "崔护",
        "dynasty": "唐",
        "type": "诗",
        "rhythmic": "",
        "title": "五月水边柳",
        "preface": "",
        "paragraphs": [
            "结根挺涯涘，垂影覆清浅。",
            "睡脸寒未开，嬾腰晴更软。",
            "摇空条已重，拂水带方展。",
            "似醉烟景凝，如愁月露泫。",
            "丝长鱼悮恐，枝弱禽惊践。",
            "长别几多情，含春任攀搴。"
        ],
        "notes": "",
        "id": "f02e42037f478b64ebf8946ccd32be78"
    },
    {
        "author": "崔护",
        "dynasty": "唐",
        "type": "诗",
        "rhythmic": "",
        "title": "三月五日陪裴大夫泛长沙东湖",
        "preface": "",
        "paragraphs": [
            "上巳余风景，芳辰集远坰。",
            "彩舟浮泛荡，绣毂下娉婷。",
            "林树回葱蒨，笙歌入杳冥。",
            "湖光迷翡翠，草色醉蜻蜓。",
            "鸟弄桐花日，鱼翻谷雨萍。",
            "从今留胜会，谁看画兰亭。"
        ],
        "notes": "",
        "id": "a5f47c6b5db67115729fedb7595543f4"
    },
    {
        "author": "崔护",
        "dynasty": "唐",
        "type": "诗",
        "rhythmic": "",
        "title": "山鸡舞石镜",
        "preface": "",
        "paragraphs": [
            "庐峰开石镜，人说舞山鸡。",
            "物象纤舞隐，禽情秖自迷。",
            "景当烟雾歇，心喜锦翎齐。",
            "宛转乌呈彩，婆娑凤欲栖。",
            "何言资羽族，在地得天倪。",
            "应笑翰音者，终朝饮败醯。"
        ],
        "notes": "",
        "id": "582d4b60dd3e75bcd58a70ea4c1bafd1"
    },
    {
        "author": "崔护",
        "dynasty": "唐",
        "type": "诗",
        "rhythmic": "",
        "title": "题都城南庄",
        "preface": "",
        "paragraphs": [
            "去年今日此门中，人面桃花相映红。",
            "人面不知何处在，桃花依旧笑春风。"
        ],
        "notes": "",
        "id": "c45b35aba97f424fce2ec2a07c83153e"
    },
    {
        "author": "崔护",
        "dynasty": "唐",
        "type": "诗",
        "rhythmic": "",
        "title": "晚鸡",
        "preface": "",
        "paragraphs": [
            "黯黯严城罢鼓鼙，数声相续出寒栖。",
            "不嫌惊破纱窗梦，却恐为奴半夜啼。"
        ],
        "notes": "",
        "id": "eead0e0c427934a6fb1fd54fad3018ba"
    }
]