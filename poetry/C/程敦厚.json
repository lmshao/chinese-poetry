[
    {
        "author": "程敦厚",
        "dynasty": "宋",
        "type": "诗",
        "rhythmic": "",
        "title": "王文孺臞庵  其一",
        "preface": "",
        "paragraphs": [
            "待月凝云关，垂竿钓雪滩。",
            "虚窗摇冷翠，杰阁耸高寒。",
            "笼养千龄鹤，炉烧九转丹。",
            "不须论许事，心目自清安。"
        ],
        "notes": "",
        "id": "e09fa6ab3c9f3d64e5358dd7cd03ac91"
    },
    {
        "author": "程敦厚",
        "dynasty": "宋",
        "type": "诗",
        "rhythmic": "",
        "title": "王文孺臞庵  其二",
        "preface": "",
        "paragraphs": [
            "壁上烟萝子，窗前鸿素书。",
            "短篱开窈窕，嫩竹转扶疏。",
            "世事霜前叶，声名涧底樗。",
            "柴桑陶靖节，日暮荷归锄。"
        ],
        "notes": "",
        "id": "8553d686992722cfe6b0bfa76c4353f2"
    },
    {
        "author": "程敦厚",
        "dynasty": "宋",
        "type": "诗",
        "rhythmic": "",
        "title": "题陈宏画明皇太真联镳图",
        "preface": "",
        "paragraphs": [
            "并辔春风禁籞游，外间底事上心头。",
            "骑馿后日嘉陵道，料得君王始欲愁。"
        ],
        "notes": "",
        "id": "4fb3faccfde16c88cfca0db73480bd5f"
    },
    {
        "author": "程敦厚",
        "dynasty": "宋",
        "type": "诗",
        "rhythmic": "",
        "title": "题陈宏画太真上马图",
        "preface": "",
        "paragraphs": [
            "阿环百巧专恩宠，自是三郎𫘤不知。",
            "上马未应乏无力，要回一顾特迟迟。"
        ],
        "notes": "",
        "id": "3483a54ff51bf1401ad668d7a1c9f3b6"
    },
    {
        "author": "程敦厚",
        "dynasty": "宋",
        "type": "诗",
        "rhythmic": "",
        "title": "和冬曦海棠",
        "preface": "",
        "paragraphs": [
            "花中名品异，人重比甘棠。",
            "苞嫩相思密，红深琥珀光。",
            "好风传馥鬰，凡卉愧芬芳。",
            "烂漫云成瑞，葳蕤女有嫱。",
            "生来先蜀国，开处始朝阳。",
            "赏即笙歌地，题称翰墨场。",
            "烟霞容易散，蜂蝶等闲忙。",
            "谁是多情侣，栏边重举觞。"
        ],
        "notes": "",
        "id": "6c1455bad974edda5375727c5d8717ed"
    },
    {
        "author": "程敦厚",
        "dynasty": "宋",
        "type": "诗",
        "rhythmic": "",
        "title": "今朝秋气萧瑟不意海棠再开因书二绝期好事者和  其一",
        "preface": "",
        "paragraphs": [
            "曾逐狂飚取意飞，一时春色便依稀。",
            "旧丛还有香心在，却被西风管领归。"
        ],
        "notes": "",
        "id": "df3c326cec7ce62c011d3fb6baefcb58"
    },
    {
        "author": "程敦厚",
        "dynasty": "宋",
        "type": "诗",
        "rhythmic": "",
        "title": "今朝秋气萧瑟不意海棠再开因书二绝期好事者和  其二",
        "preface": "",
        "paragraphs": [
            "露湿燕脂泪脸寒，独将幽恨倚阑干。",
            "精神不比篱边菊，莫把寻常醉眼看。"
        ],
        "notes": "",
        "id": "2334c96b58ebaa2f1b5e92b9ccd21c8e"
    },
    {
        "author": "程敦厚",
        "dynasty": "宋",
        "type": "诗",
        "rhythmic": "",
        "title": "雨中海棠",
        "preface": "",
        "paragraphs": [
            "玉脆红轻不耐寒，无端风雨苦相干。",
            "晓来试卷珠帘看，蔌蔌飞香满画栏。"
        ],
        "notes": "",
        "id": "eb5def79827b1d60fd8e52a0bced48ee"
    },
    {
        "author": "程敦厚",
        "dynasty": "宋",
        "type": "诗",
        "rhythmic": "",
        "title": "惜海棠开晚",
        "preface": "",
        "paragraphs": [
            "今年春色可胜嗟，二月山中未见花。",
            "长忆去年今夜月，海棠花影到窗纱。"
        ],
        "notes": "",
        "id": "7d1c289cff84341897d7e1993754a74a"
    },
    {
        "author": "程敦厚",
        "dynasty": "宋",
        "type": "诗",
        "rhythmic": "",
        "title": "擢秀峰",
        "preface": "",
        "paragraphs": [
            "化境何年斵取还，崭然擢秀瘴茅间。",
            "我来授记开潜阅，从此佳名溢世寰。"
        ],
        "notes": "",
        "id": "b67cc1acba91d98be66def77a2b97893"
    },
    {
        "author": "程敦厚",
        "dynasty": "宋",
        "type": "诗",
        "rhythmic": "",
        "title": "草堂",
        "preface": "",
        "paragraphs": [
            "地控三州界，池开十丈莲。",
            "桑麻无杜曲，松菊有斜川。",
            "别浦归帆远，他山晚照妍。",
            "江河春水阔，幽兴白鸥前。"
        ],
        "notes": "",
        "id": "c9a29fe938c5afe4aad35194ca354de7"
    },
    {
        "author": "程敦厚",
        "dynasty": "宋",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "芳丛列翠幰，新苞吐香麝。",
            "满地方争妍，何花肯相下。",
            "牡丹持晚节，群芳甘共亚。"
        ],
        "notes": "",
        "id": "315ad17e963314df0ef25fb2c876e2fd"
    },
    {
        "author": "程敦厚",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "柔条还自立，绝色所不鬭。",
            "昂然气格高，下视群卉陋。"
        ],
        "notes": "",
        "id": "b30c805d09ab3051caaacefc57cfa870"
    },
    {
        "author": "程敦厚",
        "dynasty": "宋",
        "type": "诗",
        "rhythmic": "",
        "title": "酴醿",
        "preface": "",
        "paragraphs": [
            "独怜朱脸花容俗，全学瑶台玉女粧。",
            "素月共成中夜色，好风分散四邻香。"
        ],
        "notes": "",
        "id": "068ca650f842d39d5df33f1403f85c5e"
    },
    {
        "author": "程敦厚",
        "dynasty": "宋",
        "type": "诗",
        "rhythmic": "",
        "title": "余甘子",
        "preface": "",
        "paragraphs": [
            "愁苦人意未相谙，率以初尝废后甘。",
            "王氏有诗旌橄榄，可怜遗咏在巴南。"
        ],
        "notes": "",
        "id": "d83364f9be31af9a68921068eeddf9dd"
    },
    {
        "author": "程敦厚",
        "dynasty": "宋",
        "type": "诗",
        "rhythmic": "",
        "title": "梨",
        "preface": "",
        "paragraphs": [
            "远意来佳惠，秋筠启翠篮。",
            "清香殊未散，奇品至相参。",
            "凤卵辞丹穴，龙珠出古潭。",
            "剖轻刀匕快，嚼易齿牙甘。"
        ],
        "notes": "",
        "id": "599e316803c4ada8554a38639453cbe5"
    },
    {
        "author": "程敦厚",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "万蘂纷妍照画堂，一林春思尚缄藏。"
        ],
        "notes": "",
        "id": "b666de406023f36cbcffaced9fab5755"
    },
    {
        "author": "程敦厚",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "一色鲜猩血。"
        ],
        "notes": "",
        "id": "da9bbdd2e8cef104f9e2ea00cdf823fe"
    },
    {
        "author": "程敦厚",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "墙头荔子已烂斑。"
        ],
        "notes": "",
        "id": "8c9e5685b66c1e21ccd6d111c29a37a3"
    },
    {
        "author": "程敦厚",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "绿幄紫笼文縠皱，绛囊包就寸珠圆。"
        ],
        "notes": "",
        "id": "15c43bdac879b08a17d80abf309d6a31"
    },
    {
        "author": "程敦厚",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "味重带新驰驿贡，花旌难老隔年芳。"
        ],
        "notes": "",
        "id": "2dc7e7754953dabac886bc9572dfe7cd"
    },
    {
        "author": "程敦厚",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "春飞白玉花，秋吐黄金实。"
        ],
        "notes": "",
        "id": "ebdac49253b5e2dd38e2bdc95bd7dd23"
    },
    {
        "author": "程敦厚",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "香散风前麝，浆寒霜后蜜。"
        ],
        "notes": "",
        "id": "9905f39492220f90d46de033d4e26190"
    },
    {
        "author": "程敦厚",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "粲粲核中仁，尚可瀹奇茗。"
        ],
        "notes": "",
        "id": "ffe90dc24320d054778c055cc58ded1e"
    },
    {
        "author": "程敦厚",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "孤出亭亭羽盖高，撑开圆叶臂抽条。"
        ],
        "notes": "",
        "id": "9583cffe553eb31d4539acb6f4849429"
    },
    {
        "author": "程敦厚",
        "dynasty": "宋",
        "type": "诗",
        "rhythmic": "",
        "title": "句  其一○",
        "preface": "",
        "paragraphs": [
            "纛影叱㲚竿影直，雪中霜里伴松筠。"
        ],
        "notes": "",
        "id": "f70a7a1a6d936c8e3cc5d9c05bcc87f7"
    }
]