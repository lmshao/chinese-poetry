[
    {
        "author": "陈义",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "包中香黍分边角。",
            "彩丝剪就交绒索。",
            "樽俎泛菖蒲。",
            "年年五月初。",
            "主人恩义重。",
            "对景承欢宠。",
            "何日玩山家。",
            "葵蒿三四花。"
        ],
        "notes": "",
        "id": "07fe8cb324264614f07508ffc40007cd"
    },
    {
        "author": "陈义",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "平生只被今朝误。",
            "今朝却把平生补。",
            "重午一年期。",
            "斋僧只待时。",
            "主人恩义重。",
            "两载蒙恩宠。",
            "清净得为僧。",
            "幽闲度此生。"
        ],
        "notes": "",
        "id": "5832574db6358560dc85729eb86b48d4"
    },
    {
        "author": "陈义",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "去年共饮菖蒲酒。",
            "今年却向僧房守。",
            "好事更多磨。",
            "教人没奈何。",
            "主人恩义重。",
            "知我心头痛。",
            "待要赏新荷。",
            "争知疾愈麽。"
        ],
        "notes": "",
        "id": "aea372838a1445b9b6dd13f32e6238d9"
    },
    {
        "author": "陈义",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "天生体态腰肢细。",
            "新词唱彻歌声利。",
            "出口便清奇。",
            "扬尘簌簌飞。",
            "主人恩义重。",
            "宴出红妆宠。",
            "便要赏新荷。",
            "时光也不多。"
        ],
        "notes": "",
        "id": "faf6fb50f461ae11bb11677803ca39b2"
    }
]