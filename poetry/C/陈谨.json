[
    {
        "author": "陈谨",
        "dynasty": "宋",
        "type": "诗",
        "rhythmic": "",
        "title": "游玉岩  其一",
        "preface": "",
        "paragraphs": [
            "预作重阳半日游，行厨望客属鳌头。",
            "樽前绿橘当时果，岭下清泉彻夜流。",
            "新竹未斑秋正好，晚禾才熟岁仍收。",
            "使君须尽登临兴，行捧天书未许留。"
        ],
        "notes": "",
        "id": "b4774d56ee50c8c737a3ec3b2c90bc4a"
    },
    {
        "author": "陈谨",
        "dynasty": "宋",
        "type": "诗",
        "rhythmic": "",
        "title": "游玉岩  其二",
        "preface": "",
        "paragraphs": [
            "同向天岩最上游，诗翁来见九螭头。",
            "僧房为映川原好，野水空随岁月流。",
            "玉节朝天行日促，金风驱雨暮云收。",
            "已摹大字镌山骨，要与匡庐万古留。"
        ],
        "notes": "",
        "id": "c83fa10fc41a27d9421d4d147582862d"
    }
]