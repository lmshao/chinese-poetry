[
    {
        "author": "陈琰",
        "dynasty": "宋",
        "type": "诗",
        "rhythmic": "",
        "title": "登法华台",
        "preface": "",
        "paragraphs": [
            "南楚归舟牵客思，西风脱叶转秋寒。",
            "年华渐晚边城远，凝望中天更倚栏。"
        ],
        "notes": "",
        "id": "fbdd707899ebb2e82b4097c903e09c9a"
    },
    {
        "author": "陈琰",
        "dynasty": "宋",
        "type": "诗",
        "rhythmic": "",
        "title": "诗意",
        "preface": "",
        "paragraphs": [
            "惨淡轻萦似画图，神游物外有还无。",
            "灞桥雪里清应苦，饭颗山头人亦癯。",
            "敏掣鲸鱼当碧幽，随象网索玄珠出。",
            "□尘解悟天机妙，一字何劳撚断须。"
        ],
        "notes": "",
        "id": "9085474f25829375090a200b7e5bf69e"
    },
    {
        "author": "陈琰",
        "dynasty": "宋",
        "type": "诗",
        "rhythmic": "",
        "title": "诗思",
        "preface": "",
        "paragraphs": [
            "本与名言绝，乾坤钟气清。",
            "静中取拾得，闲里琢磨成。",
            "美刺明时化，幽微索至精。",
            "不曾亲悟入，似隔万重城。"
        ],
        "notes": "",
        "id": "60f7644ae8be6b6e6477460d886a9fd9"
    },
    {
        "author": "陈琰",
        "dynasty": "宋",
        "type": "诗",
        "rhythmic": "",
        "title": "题二陆祠",
        "preface": "",
        "paragraphs": [
            "尘暗香残二陆祠，可怜词藻妙当时。",
            "联镳入洛成何事，一段凄凉鹤不知。"
        ],
        "notes": "",
        "id": "764328f3fce3ed31d5f3fed721dfdd0a"
    },
    {
        "author": "陈琰",
        "dynasty": "宋",
        "type": "诗",
        "rhythmic": "",
        "title": "登法华台",
        "preface": "",
        "paragraphs": [
            "流水西来遶乱山，山色曲折几重滩。",
            "烟云出入搜寻易，人世兴亡入画难。",
            "南楚归舟牵客思，西风脱叶转秋寒。",
            "年华渐晚边城远，凝望中天更倚栏。"
        ],
        "notes": "",
        "id": "86c919f7614d56bd2eee824c284fc010"
    }
]