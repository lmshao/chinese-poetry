[
    {
        "author": "蔡沆",
        "dynasty": "宋",
        "type": "诗",
        "rhythmic": "",
        "title": "春日即事二首  其一",
        "preface": "",
        "paragraphs": [
            "人生何事最为亲，不看春容不识真。",
            "岸柳细摇多意思，野花初破足精神。",
            "精神识后施为别，意思到时言语新。",
            "为报同侪须急赏，莫教春去始伤春。"
        ],
        "notes": "",
        "id": "fc101a8266693397bc874d8ed8030e44"
    },
    {
        "author": "蔡沆",
        "dynasty": "宋",
        "type": "诗",
        "rhythmic": "",
        "title": "春日即事二首  其二",
        "preface": "",
        "paragraphs": [
            "楼上从容晓日明，春风随意动郊坰。",
            "定知有象根冲漠，未信至精惟杳冥。",
            "万化淳时春蔼蔼，一元亨处雨零零。",
            "忘言共倚栏干曲，绿满周原水满汀。"
        ],
        "notes": "",
        "id": "ffa25e24b7e97e851f073db29387dab6"
    },
    {
        "author": "蔡沆",
        "dynasty": "宋",
        "type": "诗",
        "rhythmic": "",
        "title": "登高",
        "preface": "",
        "paragraphs": [
            "九日登高庙阁阴，山间犬吠白云深。",
            "清秋空谷寒侵夜，绕屋幽林翠满岑。",
            "佳景随开陶令兴，雅怀犹负远公心。",
            "年来名利都抛却，唯有游观到处寻。"
        ],
        "notes": "",
        "id": "4f666b12bea04dabe486bcd32b79864c"
    },
    {
        "author": "蔡沆",
        "dynasty": "宋",
        "type": "诗",
        "rhythmic": "",
        "title": "游白鹿洞",
        "preface": "",
        "paragraphs": [
            "古洞云封山正阴，攀藤负石此登临。",
            "双峰削剑雄中外，五老当头壮古今。",
            "入室颙瞻先圣像，登台惭愧昔时心。",
            "十年梦寐今方见，终老生涯只处寻。"
        ],
        "notes": "",
        "id": "d34bb5cf6811848e733b3703cdd64a33"
    },
    {
        "author": "蔡沆",
        "dynasty": "宋",
        "type": "诗",
        "rhythmic": "",
        "title": "坐龙池观瀑布泉",
        "preface": "",
        "paragraphs": [
            "一上巍峰独枕流，匡山爽气为君收。",
            "泉飞直下三千丈，池喷奔分数百州。",
            "浄练银河辉映阁，烟凝碧树吐成楼。",
            "先师巨笔悬崖石，文物风光度几秋。"
        ],
        "notes": "",
        "id": "87aa7d1ba3ff2760fb1a0e722114e82d"
    },
    {
        "author": "蔡沆",
        "dynasty": "宋",
        "type": "诗",
        "rhythmic": "",
        "title": "游西山",
        "preface": "",
        "paragraphs": [
            "闻道西山胜，今朝始见山。",
            "鹤鸣双剑动，龙喷紫霄寒。",
            "人去台空古，墨灰沼未干。",
            "紫阳招不作，登眺共谁看。"
        ],
        "notes": "",
        "id": "7bfd77d4e828e81caa55fb99c570d626"
    },
    {
        "author": "蔡沆",
        "dynasty": "宋",
        "type": "诗",
        "rhythmic": "",
        "title": "自咏二首  其一",
        "preface": "",
        "paragraphs": [
            "青春不可再，白发两三茎。",
            "得句非诗史，为文学雅成。",
            "愁多凭酒散，老至逐人行。",
            "开卷无相似，长吁负此生。"
        ],
        "notes": "",
        "id": "784ec260a9fb9a9fb1e66acce3b94ca9"
    },
    {
        "author": "蔡沆",
        "dynasty": "宋",
        "type": "诗",
        "rhythmic": "",
        "title": "自咏二首  其二",
        "preface": "",
        "paragraphs": [
            "一病观书歇，终朝药饵亲。",
            "焚香葆静性，咬菜适清神。",
            "落燕巢低屋，饥乌噪近人。",
            "觅仙难换骨，贫瘦得吾真。"
        ],
        "notes": "",
        "id": "9790e353842c884b00a76856dba88d29"
    },
    {
        "author": "蔡沆",
        "dynasty": "宋",
        "type": "诗",
        "rhythmic": "",
        "title": "闲游",
        "preface": "",
        "paragraphs": [
            "缓步荒郊外，杖藜看耨锄。",
            "蓑衣蒙短褐，野饭摘残蔬。",
            "雨过苗花湿，云深草树疏。",
            "敲门无犬吠，何处觅樵渔。"
        ],
        "notes": "",
        "id": "d5d90e5e63fabbbaf7d6430e86e12f2e"
    },
    {
        "author": "蔡沆",
        "dynasty": "宋",
        "type": "诗",
        "rhythmic": "",
        "title": "夜行舟",
        "preface": "",
        "paragraphs": [
            "霞晚临江岸，云深不见星。",
            "鸟栖沙篆暗，山远暮钟鸣。",
            "燃火移村色，号风晚度声。",
            "船窗迷漏鼓，独立向天明。"
        ],
        "notes": "",
        "id": "ab29a47ca6278c963ae771cddc114d0a"
    }
]