[
    {
        "author": "陈季卿",
        "dynasty": "唐",
        "type": "诗",
        "rhythmic": "",
        "title": "题禅窟兰若",
        "preface": "",
        "paragraphs": [
            "霜钟鸣时夕风急，乱鸦又望寒林集。",
            "此时辍櫂悲且吟，独向莲华一峰立。"
        ],
        "notes": "",
        "id": "808d5f871344a3496a5d295f931a4451"
    },
    {
        "author": "陈季卿",
        "dynasty": "唐",
        "type": "诗",
        "rhythmic": "",
        "title": "题潼关普通院门",
        "preface": "",
        "paragraphs": [
            "度关悲失志，万绪乱心机。",
            "下坂马无力，扫门尘满衣。",
            "计谋多不就，心口自相违。",
            "已作羞归计，还胜羞不归。"
        ],
        "notes": "",
        "id": "37f7f9ad5889083c0786d7ba9952c516"
    },
    {
        "author": "陈季卿",
        "dynasty": "唐",
        "type": "诗",
        "rhythmic": "",
        "title": "江亭晚望题书斋",
        "preface": "",
        "paragraphs": [
            "立向江亭满目愁，十年前事信悠悠。",
            "田园已逐浮云散，乡里半随逝水流。",
            "川上莫逢诸钓叟，浦边难得旧沙鸥。",
            "不缘齿发未迟暮，吟对远山堪白头。"
        ],
        "notes": "",
        "id": "81d1ab0591813960a63f7a471a31805f"
    },
    {
        "author": "陈季卿",
        "dynasty": "唐",
        "type": "诗",
        "rhythmic": "",
        "title": "别妻",
        "preface": "",
        "paragraphs": [
            "月斜寒露白，此夕去留心。",
            "酒至添愁饮，诗成和泪吟。",
            "离歌凄凤管，别鹤怨瑶琴。",
            "明夜相思处，秋风吹半衾。"
        ],
        "notes": "",
        "id": "4c67a1cc8a28978cae3425ef5f8baf70"
    },
    {
        "author": "陈季卿",
        "dynasty": "唐",
        "type": "诗",
        "rhythmic": "",
        "title": "别兄弟",
        "preface": "",
        "paragraphs": [
            "谋身非不早，其奈命来迟。",
            "旧友皆霄汉，此身犹路岐。",
            "北风微雪后，晚景有云时。",
            "惆怅清江上，区区趁试期。"
        ],
        "notes": "",
        "id": "372b3f5139f2caccddca20e6dcc364d9"
    }
]