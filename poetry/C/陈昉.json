[
    {
        "author": "陈昉",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "二十余年作吏人，后园花木也成林。",
            "尽是笔头那撚得，枝枝叶叶有寃声。",
            "刑重惟恐囚人怨，情轻又怕本官嗔。",
            "不知无事早归去，免得生魂对死魂。"
        ],
        "notes": "",
        "id": "bd761280becc85e1dd2229677cd09728"
    },
    {
        "author": "陈昉",
        "dynasty": "宋",
        "type": "诗",
        "rhythmic": "",
        "title": "宫词",
        "preface": "",
        "paragraphs": [
            "桂影婆娑玉殿凉，风传花漏夜声长。",
            "内人亦有思仙者，月下吹箫引凤皇。"
        ],
        "notes": "",
        "id": "c35f42f45111b01520303b03c9d333d9"
    },
    {
        "author": "陈昉",
        "dynasty": "宋",
        "type": "诗",
        "rhythmic": "",
        "title": "寒食湖上",
        "preface": "",
        "paragraphs": [
            "花瘦水肥三月天，画桡双动木兰船。",
            "人家尽换新榆火，唯有垂杨带旧烟。"
        ],
        "notes": "",
        "id": "e9f0dafee3a89426b76e46625d18d600"
    },
    {
        "author": "陈昉",
        "dynasty": "宋",
        "type": "诗",
        "rhythmic": "",
        "title": "落花",
        "preface": "",
        "paragraphs": [
            "兰麝香消委废宫，纷纷漠漠夕阳中。",
            "长门梦断金闺月，南国歌残玉树风。",
            "流水池塘春色去，绿阴庭院彩云空。",
            "西园半醉休回首，烟草凄凄雨正红。"
        ],
        "notes": "",
        "id": "71ff5a7597e2a7a5c06db13c78df895b"
    },
    {
        "author": "陈昉",
        "dynasty": "宋",
        "type": "诗",
        "rhythmic": "",
        "title": "全州",
        "preface": "",
        "paragraphs": [
            "湘中惟此郡，地接五溪蛮。",
            "楚水波长碧，尧时竹尚斑。",
            "昔曾行乐处，今在梦魂间。",
            "桥是先公建，休言我涕潸。"
        ],
        "notes": "",
        "id": "450b9391d32fae19291a2a12da6397c5"
    }
]