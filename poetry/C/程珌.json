[
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "寿皇子  其一",
        "preface": "",
        "paragraphs": [
            "磊魁晶荧，岁有常期，见于秋分。",
            "秋分维何，天高气清。",
            "玉蟾吐𪸩，银汉无声。",
            "澄霄一色，万里云平。",
            "此时候之，出丙入丁。",
            "所出之国，政化和平。",
            "人生其时，既寿且宁。",
            "矧复前星，以及子星，与之并明。",
            "天启休期，应期挺生。"
        ],
        "notes": "",
        "id": "35c910cafcc3971252c2f2c5a4984645"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "寿皇子  其二",
        "preface": "",
        "paragraphs": [
            "太初孰元，浑沦蒙密。",
            "弥漫宇宙，一气沕潏。",
            "孰知是时，无极有极。",
            "天高地下，人生物出。",
            "畴虽未分，易虽未画。",
            "行乎其间，充满周悉。",
            "炎黄启序，姬孔抉机。",
            "陶为泰和，数千其期。",
            "写为六经，万言具垂。",
            "太史变法，汉唐续维。",
            "迄于我宋，皇皇巍巍。",
            "百代以下，上接农羲。",
            "畏天若临，视民如伤。",
            "消斥奸佞，登崇隽良。",
            "急将宽兵，我武维扬。",
            "选牧与部，仁风以翔。",
            "节用裕下，根深本强。",
            "身修国治，纲举目张。",
            "由经而史，自皇而王。",
            "以暨我朝，同此一纲。",
            "天赋高妙，学力深详。",
            "上而河洛之图画，近而我祖之宪章。",
            "贯千古于旦暮，歛一心于混茫。",
            "大哉斯学，夫岂经生学士析解章句而已哉。"
        ],
        "notes": "",
        "id": "df887f56fce8f3358c0496cf360de772"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "寿皇子  其三",
        "preface": "",
        "paragraphs": [
            "皇穹发灵，炎图中兴。",
            "南吕调仪，运叶千龄。",
            "金相玉质，虎步龙行。",
            "亲师问道，日进月新。",
            "以是事亲，忠孝一忱。",
            "以是格天，昭彻一心。",
            "人之忠佞，事之几萌。",
            "至则能断，举无遁情。",
            "夫是以清明在躬，志气如神。",
            "绵绵若存，为天地根。",
            "非道之外，他有长生。",
            "又况秋饮沆瀣，宵见南极。",
            "风云叶和，海邦宁谧。",
            "枫宸椒禁，两宫怡愉。",
            "忠厚所根，仁浃阎闾。",
            "愿寿多男，洋洋康衢。",
            "天赐玉巵，人歌紫芝。",
            "磐石萝图，维熊梦奇。",
            "孔蔓且硕，时万时亿。"
        ],
        "notes": "",
        "id": "2b1deb8c47e8f9c2e0f5de7bb6958d13"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "三月十八锁试童子侍其行卷萧然无事成二十韵谩呈同省",
        "preface": "",
        "paragraphs": [
            "旬雨埋青冥，今晨浴新阳。",
            "老红堕万劫，稚绿罗千行。",
            "叶碎青槐古，条净紫薇香。",
            "去岁护筼筜，今年已苍筤。",
            "翩翻鹊引雏，伊优雀绕墙。",
            "有象咸熙愉，对时多慨慷。",
            "门外车马喧，省中日月长。",
            "要之非大快，大快在沧浪。",
            "沧浪兴何穷，风帆十丈樯。",
            "明日酌严君，浮丘蔚南翔。",
            "快马抹青山，恍入万松庄。",
            "山中多老人，雪巅更眉庞。",
            "持酒相劳苦，儿童纷迎将。",
            "小卧听雪坞，徐步堆云乡。",
            "玉界梅万本，烟海杉千章。",
            "三峡桃源浪，九夏冰岩霜。",
            "危桥跨长虹，曲水飞轻觞。",
            "两日足可周，百年事难量。",
            "送客出松关，壮楗设门旁。",
            "挥手谢世人，从今永相忘。"
        ],
        "notes": "",
        "id": "98e262954336830853068e6ba7c76ac2"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "勉子姪",
        "preface": "",
        "paragraphs": [
            "外物不足恃，翻覆百年间。",
            "唯有万卷书，可以解我颜。",
            "男儿贵立志，达人得大观。",
            "百川日夜流，与海会波澜。",
            "丘陵安于卑，宁复望太山。",
            "方当少年时，发齿未凋残。",
            "圣贤户庭阔，人人可跻攀。",
            "谨勿随余子，碌碌走丘樊。"
        ],
        "notes": "",
        "id": "fc912a2b116f9351ad6b76b73378f401"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "揭富阳孝子门",
        "preface": "",
        "paragraphs": [
            "去年何明正，有女方笄年。",
            "母病偕幼弟，奉佛祈病蠲。",
            "既蠲未全已，剖肝代兰荃。",
            "今年盛立旺，二子亦奇伟。",
            "兄肝起母病，弟复先割股。",
            "人生贵男儿，愧此簪笄女。",
            "峩峩儒冠弁，愧此田家子。",
            "予谬为令长，冥愚化不宣。",
            "彼直天性厚，或以上泽覃。",
            "劳之缗酒廪，重为此诗篇。",
            "揭之旌其门，观风盛采旃。",
            "既以劝邦人，庶几风普天。"
        ],
        "notes": "",
        "id": "dbdd2110dce1a27bf637ad6a4b44691b"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "送夏明叔归建宁",
        "preface": "",
        "paragraphs": [
            "顷与君别时，君颐未生髭。",
            "曶曶二十年，惊见紫髯奇。",
            "相逢不相识，视刺乃得之。",
            "尊酒出文卷，芙蓉阴未移。",
            "白露团虚簷，素蟾堕寒池。",
            "胡为于此时，与君又语离。",
            "自言甘旨急，毋失旧馆期。",
            "丈夫属有志，富贵无定姿。",
            "愿君勉自力，上以慰亲思。",
            "明年寒鴈来，殷勤寄书词。",
            "为报秋风高，吴仙得桂枝。"
        ],
        "notes": "",
        "id": "082c975aba97fd763cd994d1dc433121"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "送常世卿归嘉兴",
        "preface": "",
        "paragraphs": [
            "悔作唐山来，山深交友绝。",
            "相逢忽相得，乍见乃乍别。",
            "嗟此冰玉人，寒梅疏带雪。",
            "胸次罗文奎，笔底耀离缬。",
            "朝家渴英隽，结网仍高设。",
            "行且收殊科，勉哉嗣先烈。",
            "一编忠义传，奸萌叹先折。",
            "千载懦夫魂，脆骨变奇节。",
            "识此吴中奇，复幸拜前哲。",
            "何异鲁国人，一朝获双玦。",
            "晴云起芝田，东风催啼鴂。",
            "慈庭有近书，明朝动归辙。",
            "新抽草可茵，微露花堪折。",
            "相思复相思，后夜天边月。"
        ],
        "notes": "",
        "id": "666925e13b4233bf1dba91cc89b62258"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "读史有感",
        "preface": "",
        "paragraphs": [
            "俗士贪刍豢，喜充藜苋肠。",
            "幽人乐清旷，要湔尘土裳。",
            "嗟予别松林，吴砧九换霜。",
            "困复不知归，念之汗如浆。"
        ],
        "notes": "",
        "id": "50387e6ce776fa7a71006db7bca73324"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "仲冬望日登四顾坡",
        "preface": "",
        "paragraphs": [
            "往哲有清言，晋人未为达。",
            "此身皆假合，既散安用锸。",
            "大音不在弦，琴亦安所设。",
            "当时逃酒徒，往往畏侵及。",
            "豁哉桴海时，风涛任兴息。"
        ],
        "notes": "",
        "id": "1f31829d477baeee396915c1e710e6c0"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "哭吴范二姊",
        "preface": "",
        "paragraphs": [
            "逝者如斯乎，翩翩北飞鸿。",
            "鸿北来岁南，人去亡回踪。",
            "庚寅仲姊去，庚辰伯姊空。",
            "千里不一见，血泪迸秋风。",
            "自余只一弟，留守先人宫。",
            "我已日崦嵫，安能久转蓬。",
            "束担其归与，相从十载山之东。"
        ],
        "notes": "",
        "id": "9560ea40976ba76fed34561db6d3e9f7"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "挽朱侍郎",
        "preface": "",
        "paragraphs": [
            "卜宅从先垄，驾言练日良。",
            "飞盖骛玄驷，古柳被龙㡛。",
            "按辔且徐驱，听歌薤露章。",
            "忆昔朱峰仙，浩劫思陶唐。",
            "貂蝉换羽衣，翩然来帝旁。",
            "西车极岷峩，南佩窥潇湘。",
            "高牙开桂林，瑞节照襄阳。",
            "多少经纶业，春风散八荒。",
            "归来不言功，低簪鸳鹭行。",
            "一朝侍甘泉，天渥方对敭。",
            "堂堂山立姿，九尺鬓眉苍。",
            "胡为勇不留，瑶宫去路长。",
            "夫人有令德，威凤趣归凰。",
            "轮摩同入道，未忍遽相忘。",
            "春天渺无际，春花堪断肠。",
            "祇今枫林岗，双玉一时藏。",
            "西南多甘棠，日莫人凄凉。",
            "风月三千篇，烂烂光生香。",
            "佳郎与快婿，门户未渠央。",
            "三者无一憾，呜呼公不亡。"
        ],
        "notes": "",
        "id": "d54210342a995293523086549973f84a"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "挽致政吕通议",
        "preface": "",
        "paragraphs": [
            "营筑未休臿，晓夕留松区。",
            "忽聆载輀车，归自杭与湖。",
            "冷雨涩不晴，山径淖如涂。",
            "间关五百滩，转轴上云衢。",
            "纯孝格玄穹，安席若平铺。",
            "忆昔祖慈亲，六月暑方徂。",
            "奠酒虽百壶，练溪焦釜枯。",
            "今日溯长风，辛岨谅一如。",
            "维公有贤称，霭然溢枌闾。",
            "千金手不售，其钟后人乎。",
            "天畀此石窌，指顾即吾庐。",
            "且复愆以平，万家守者居。",
            "甚欲一引绂，山寒阻前趋。",
            "黄罗金紫峰，送目但踌躇。"
        ],
        "notes": "",
        "id": "6dabc516b857d57f0764a19a2dbbb845"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "高宗皇帝宝训终编锡赉进诗",
        "preface": "",
        "paragraphs": [
            "红云一朵金炉烟，黄伞亭亭午漏传。",
            "龙床犹御金华殿，方进群儒读宝编。",
            "编中并载神尧语，三十六年真复古。",
            "祇今安用读遗书，卓然已复光前绪。",
            "高皇当日济艰难，犹在经纶未备间。",
            "今日山东河北地，百年膻去一朝还。",
            "更有祖宗传国玺，琢于元祐隆平际。",
            "玉光射日篆云飞，今日煌煌登宝几。",
            "高皇一笑在天灵，神孙今日再中兴。",
            "锡与千秋万岁龄，甲兵洗尽年丰登。",
            "群臣尚或呻占毕，微臣但拱坳头立。",
            "芳筵华秩及龙媒，亦拜联翩自天锡。",
            "更忆先朝彻讲余，有臣曰轼感恩腴。",
            "愿对紫薇花影下，试草招来赞普书。",
            "今也梯航慕中夏，无复更待招来者。",
            "微臣但摩千丈松，敬赓吉甫中兴雅。"
        ],
        "notes": "",
        "id": "2f8d93e0755082c855720b2e0c61acd2"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "秘阁儒荣堂",
        "preface": "",
        "paragraphs": [
            "天狼腾腾照单于，怒麛抗岳于上都。",
            "松漠城高沙万里，其下穹庐育此胡。",
            "皇仁配天覆中宇，西垂北际杳无区。",
            "七十年来军事绝，谋臣猛将皆丘墟。",
            "兜鍪摧剥土气蚀，塞马不鸣秋草枯。",
            "祈连山下安稳卧，岁将金帛自膏腴。",
            "文儒申申武士堕，先生奋臂一长吁。",
            "当时颠末谁能记，家有中原孤臣书。",
            "吮血为墨肤为纸，惊风吹到玉蜚除。",
            "诚通精寤动乙览，天经地纬开庙谟。",
            "手援神矛截河汉，中天真人正握符。",
            "蛇龙螭虎杂万骑，庸蜀荆楚从吴车。",
            "皇旅如雷铁嶂碎，汴水沄沄汴风嘘。",
            "尺檄夜传三秦定，侵田归鲁在须臾。",
            "向来孽雾涨北极，羲和一旦晴光舒。",
            "顿纮提纲无亏阙，澶漫万里宣皇图。",
            "怖威报德永无畔，施令酬功偏裨俱。",
            "上下两间皆叶序，天锡皇寿天齐驱。",
            "炎精亦曜畅大钧，天祐皇业卑唐虞。",
            "金石并奏告清庙，圆坛紫气霭堪舆。",
            "丹门宣赦传天下，百万颂声流康衢。",
            "此时此书方策勋，先生忧国荣有余。"
        ],
        "notes": "",
        "id": "2788074a8abeb22c8e75f22f3732bf19"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "代上杨诚斋",
        "preface": "",
        "paragraphs": [
            "杜陵已醉老坡仙，生后百年恨不及。",
            "那知开眼大江西，突兀见公正冠帻。",
            "凛然清风不可攀，千载懦夫毛骨栗。",
            "暇时略吐胸中云，坐使九霄成五色。",
            "未辨执乐三千指，不计酒材七百石。",
            "落然收宝入丹田，归省庐阜千寻碧。",
            "那知城里住相如，但信城东有太白。",
            "一时余子皆鹢退，家有诸郎传正脉。",
            "世尘千劫都磨尽，独有诗缘渺亡极。",
            "天欲留公在世间，管领风月长为客。",
            "彩凤一鸣天地静，安得微吟容晚出。",
            "巨止青山吞泽芥，许投顽石博拱璧。",
            "先丘宰木已参天，幽碣未刊但惕夕。",
            "鲁山四绝先李文，谊贯幽明光存殁。",
            "先生匹素不可辜，傥得烟云生勃鬰。",
            "化为匹锦授丘迟，磨钝为铦希万一。",
            "要是人贪常熟书，非关买菜复求益。",
            "讵敢限字如昔闻，小大当唯意所适。",
            "庶几挂在露寒堂，琅然一读意一释。",
            "不须点白鲙松鲈，解衣卧听歌赤壁。"
        ],
        "notes": "",
        "id": "285403cd7c7d6889838ca23e8b5677d2"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "辛亥冬交石阻风三日",
        "preface": "",
        "paragraphs": [
            "阴崖老虎杀气骄，一噫三日搅泬漻。",
            "日寒不焰云飞逃，乾坤蚁转东南高。",
            "疾势已作奔天涛，余威犹卷少陵茅。",
            "鱼鼈怖死蛟龙号，舟中性命如鸿毛。",
            "起来危立大江皋，白沙黄尘纷驿骚。",
            "徐呼风伯入苹蒿，指㧑八极建六鼇。",
            "翕张橐籥吾谁曹，太平之风不鸣条。"
        ],
        "notes": "",
        "id": "deb3645a7dd515ae9b42ff910f486d2c"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "登紫微崖",
        "preface": "",
        "paragraphs": [
            "富池大信江千里，三日醉卧烟蓬底。",
            "晓来推蓬登断岸，因忆牧之呼屐齿。",
            "九华隆隆闸天脊，微云低度差参是。",
            "百唤牧之如不闻，剥脱尘痕见文字。",
            "今年十月天未霜，木叶留露光嶷嶷。",
            "兴亡风流不可论，苍松怪石还如此。",
            "我今与子陟层巅，酌酒赋诗云乐只。",
            "后来谁复是牧之，斜阳归路芙蓉水。"
        ],
        "notes": "",
        "id": "4f763bccb8e5a0c6802ecd2a2abd20ab"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "于潜佳丞四明人同年友也方此掉鞅百未一见而来书罗缕无非归与语岂醉梦书邪三诗见寄亟占数语正之",
        "preface": "",
        "paragraphs": [
            "世人眼见真莲少，真莲却在玻璃沼。",
            "浣花溪水入银河，何人更识月皎皎。",
            "谪仙不见见梅粧，荷稠搴作芙蓉裳。",
            "黄龙干叶何年堕，维摩雨华昨夜芳。",
            "真华真诗元在眼，要须心地先清凉。",
            "不然潇湘水清寒矶月，沙平水晚露低昻。",
            "劝君休问张子房，鉴湖十里藕华香。",
            "天驷超河夜未央，胡为自同太白光。",
            "何时握手论行藏，江东云暮天何方。"
        ],
        "notes": "",
        "id": "b6f1e8b19a3b7998895add734a36f782"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "太上虚皇黄庭经句法十篇寿赵帅  其一",
        "preface": "",
        "paragraphs": [
            "太史告春才五日，东风昨夜传消息，斗边一星下南极。",
            "饰以貂蝉扶社稷，更昌斯文开民则。"
        ],
        "notes": "",
        "id": "5e9dc4fae4c2ba9baf316abf54973631"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "太上虚皇黄庭经句法十篇寿赵帅  其二",
        "preface": "",
        "paragraphs": [
            "去年曾说冬葅绿，今年蓼甲春盘簇，彩花金胜相辉属。",
            "五色班衣佩苍玉，先奉庭帏千岁祝。"
        ],
        "notes": "",
        "id": "311330750170b3e490947a491abb26fd"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "太上虚皇黄庭经句法十篇寿赵帅  其三",
        "preface": "",
        "paragraphs": [
            "莫辞金琖十分斟，迩日星郎宠数深，庭前桂子更鲜新。",
            "鳌头早晚贴涂金，公亦绿殿峩华簪。"
        ],
        "notes": "",
        "id": "c8752764165aa124ef418e4ab1b6136d"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "太上虚皇黄庭经句法十篇寿赵帅  其四",
        "preface": "",
        "paragraphs": [
            "汉列土宇封同姓，唐擢宗英持国柄，我宋膺图临海镜。",
            "参天杞梓仙源盛，萧敷艾荣何足订。"
        ],
        "notes": "",
        "id": "881d22d85cef3c8d62c13be0c43404c5"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "太上虚皇黄庭经句法十篇寿赵帅  其五",
        "preface": "",
        "paragraphs": [
            "向也何幸识仙翁，玉栗春明盛德容，又常一再见阿戎。",
            "神情颖异机生锋，公家流庆无终穷。"
        ],
        "notes": "",
        "id": "82646589042f0366c8b74832cdd690c2"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "太上虚皇黄庭经句法十篇寿赵帅  其六",
        "preface": "",
        "paragraphs": [
            "明年天使九街驰，御茗名薰宣玉词，更敕仪鸾饷寿巵。",
            "我有新曲名紫芝，会当献之凤凰池。"
        ],
        "notes": "",
        "id": "fcb5e6a051c4cda75d7bdc24577c7df4"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "太上虚皇黄庭经句法十篇寿赵帅  其七",
        "preface": "",
        "paragraphs": [
            "乔松落涧节轮囷，诗书万卷终经纶，日华隔雾光难晨。",
            "公独知其堕凡尘，何当一为问大钧。"
        ],
        "notes": "",
        "id": "2a4d3342b758663ad820ee9f4696aa76"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "郊台信笔",
        "preface": "",
        "paragraphs": [
            "江天欲雪未成雪，推出云头照霜月。",
            "此夕更长不可辜，何时百万入彩卢。",
            "几年长涎一车曲，输他猎奴饫生肉。",
            "也须龙伯坐鳌头，却看沙碛卧虾鳅。"
        ],
        "notes": "",
        "id": "f1b296daf175ef35caf16de6a584c3b2"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "玉堂昼值有怀万松",
        "preface": "",
        "paragraphs": [
            "鸡笼峰下万松山，中有游民天地闲。",
            "左架虹腰上玄圃，右骑鳌背度飞关。",
            "幽壑流泉喷三峡，衮衮桃花翻浪雪。",
            "两山对峙锦屏开，嫣紫肥红仍炫白。",
            "十里松风百哢琴，丹书一枕卧残春。",
            "何人共结无生社，冉冉青蜺下玉麟。",
            "九华突兀匡庐秃，幽深全似入盘谷。",
            "怀山一夜鬓如霜，画作烟图入洛阳。",
            "玉境那容凡骨洿，急草天章讯归路。",
            "磨松琢石歌太平，亦表微臣报国恩。"
        ],
        "notes": "",
        "id": "9901a5be2e35945e570412f0dd016364"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "汲井溉田民亦劳止歌以相之",
        "preface": "",
        "paragraphs": [
            "短绠长缾高下飞，老农雨汗红淋漓。",
            "夜来雨意已垂垂，一事不成风又吹。",
            "决破玉龙太清池，满浸万顷碧琉璃。"
        ],
        "notes": "",
        "id": "88e0015379fe5c40fb425e647fecee27"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "赠毒庵",
        "preface": "",
        "paragraphs": [
            "高座不知甚面目，当时唤作尸利密。",
            "要须勿负此标题，更向托茶山顶立。"
        ],
        "notes": "",
        "id": "54423e8fde1d674954877927a3aafcbf"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "伐千秋巨木竟梁梅堂",
        "preface": "",
        "paragraphs": [
            "二木盘根三千秋，万斧过之无敢视。",
            "今辰有梓号国工，朋曹十数来睥睨。",
            "为言此木难斤斧，上有蟠龙下伏虎。",
            "莫教惊动万年枝，掣电轰雷三日雨。",
            "直须作法起南风，号召百神同力扈。",
            "昻昻头角向梅堂，五六镇星来作辅。",
            "坐令国势巩萝图，万岁千秋奉明主。"
        ],
        "notes": "",
        "id": "833d68a1ae5f1f9e477eceefe9e31b18"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "奉送季清赴山东幕府",
        "preface": "",
        "paragraphs": [
            "黄云衔雪天模糊，有客飘然出上都。",
            "青丝络马银兜鍪，红锦䩨弓金仆姑。",
            "剑光压匝照路隅，帕首百骑前诃呼。",
            "不知客本山泽臞，今胡为者意气粗。",
            "自言有将新孙吴，我欲与之同灭胡。",
            "呜呼亡胡岂难且，病兵怯将自逃逋。",
            "胡不观昔我艺祖造中区，以兵为国垂洪模。",
            "河北河东义勇徒，二十四万鼓应枹。",
            "中兴益振尺五符，世忠淮左聚熊䝙，刘锜淮西貔虎俱。",
            "上流岳飞弯天弧，金陵张浚罴搏狐。",
            "单于台下虽宽诛，采石山前已断颅。",
            "迩来残虏尚窥窬，门内群寇更睢盱。",
            "胡乃朘剥及其肤，岂止牛羊不求𫇴。",
            "我欲别幕飞於菟，十万一屯淮之区。",
            "技闲器利整平居，帜明鼓震搜彼庐。",
            "精神所折虏如无，而况山东群盗乎。",
            "五符傥缺听其虚，十年且尽一赋租。",
            "斩然圻画勿牵渠，他时混一更新图。",
            "伟哉玉帐得通儒，君复碧油吐良谟，凌烟岂一貂蝉与。"
        ],
        "notes": "",
        "id": "e430eb98e59df0164e17717c32b03890"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "新旧句",
        "preface": "",
        "paragraphs": [
            "忆昔丙辰还亲旁，恰恰先春社三日。",
            "社日侍亲行交源，紫蕨儿拳森玉立。",
            "是日天明风气柔，入自交源茗源出。",
            "迤逦又复至前山，涉涧还家日将没。",
            "慈亲意在营一丘，卷卷欲于近舍求。",
            "当时议论悉未定，那知今作汪潭游。",
            "汪潭去家正五里，百里来龙于此止。",
            "龙止水亦止，清潭窈无底。",
            "宝剑秋空横，秀峰春笋峙。",
            "最爱丫角羊，艮木之印乡。",
            "长生亥水来朝丙，千古长溪流不尽。",
            "雍容冠佩紫薇垣，寿星更出丙丁间。",
            "神游既安后昆福，赋此铭章皆实录。"
        ],
        "notes": "",
        "id": "290f90abebc92d22131442f82a92d7fe"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "子时歌",
        "preface": "",
        "paragraphs": [
            "顺数方来兮，溯而上之洪荒。",
            "今不必短兮，古不必长。",
            "地有时而玄兮，天有时而黄。",
            "知靡草之先秋兮，又当知乔松之傲霜。",
            "知沧溟之连山兮，又当知大华之有长江。",
            "朝云西暮云东兮，岂期悉避乎阳光。",
            "入蒙汜浴虞渊兮，又孰知其扶桑。",
            "吾乌乎而折衷兮，但当付万化于茫茫。"
        ],
        "notes": "",
        "id": "5178ab2e5ee1714328f4b6b271047e6b"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "郊祀庆成诗  其一",
        "preface": "",
        "paragraphs": [
            "粹古皆频岁，炎刘或异祠。",
            "有唐方定制，我宋遂因仪。",
            "列圣馨明德，皇穹答显祺。",
            "恭惟圣天子，大典应昌期。"
        ],
        "notes": "",
        "id": "2f06eb354515d4d0c9bf07aa7334d1d7"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "郊祀庆成诗  其二",
        "preface": "",
        "paragraphs": [
            "涓洁先原庙，纯忱历太宫。",
            "八神开列阙，万骑拥丰隆。",
            "轨道清风肃，洪颐丽日红。",
            "康衢听细语，八彩更重瞳。"
        ],
        "notes": "",
        "id": "2c48af797f16eafcc71d1141963ed8b9"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "郊祀庆成诗  其三",
        "preface": "",
        "paragraphs": [
            "牙签犹未进，玉冕已先须。",
            "峻级飞平步，端圭却掖扶。",
            "祥光匝霄极，和气滃天区。",
            "福饮烟升已，傧神霭瑞符。"
        ],
        "notes": "",
        "id": "149101e2fe51ff7ab435fa1c0a3bb90f"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "郊祀庆成诗  其四",
        "preface": "",
        "paragraphs": [
            "紫畤祗堂陛，苍龙奉驾回。",
            "边尘知电扫，岁稔十年开。",
            "丹凤覃天泽，东朝奉玉杯。",
            "楼前呼万岁，砰隠动春雷。"
        ],
        "notes": "",
        "id": "d53ba154471c80bbc901cbf65834c95b"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "郊祀庆成诗  其五",
        "preface": "",
        "paragraphs": [
            "谓圣惟能飨，由心克致虔。",
            "天心今答圣，圣意更祈天。",
            "冲性犹勤德，搜求愈任贤。",
            "愚臣输至款，端在赋甘泉。"
        ],
        "notes": "",
        "id": "6772849a5c0eda778a4bfe1f0172ce61"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "丁亥闰五月十日回自真圣道坊车中记事",
        "preface": "",
        "paragraphs": [
            "列障罗屏合，回泉玉带环。",
            "外容三肘密，中著十洲宽。",
            "天意驱蹲虎，人心见圣蟾。",
            "烦君招旧隠，来此共潺湲。"
        ],
        "notes": "",
        "id": "d416155238720166604d8e7add7897c3"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "书富阳普照院  其一",
        "preface": "",
        "paragraphs": [
            "境胜由盘古，闻名自谪仙。",
            "一从江国后，又到老坡年。",
            "山顶烟仍紫，楼头月故圆。",
            "继今知几劫，风物更依然。"
        ],
        "notes": "",
        "id": "6b024ca558bf617d1b3017df0327a7b1"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "书富阳普照院  其二",
        "preface": "",
        "paragraphs": [
            "祇爱招提古，那知俗更醇。",
            "寺虽炎汉代，人尚葛天民。",
            "僧定都忘客，林深自鏁春。",
            "我来千载后，更有后题人。"
        ],
        "notes": "",
        "id": "1f9e166c4fd116a1a46edf140fabef6f"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "红药当阶翻",
        "preface": "",
        "paragraphs": [
            "禁近烟光润，阶平日影暄。",
            "黄麻方草罢，红药正花翻。",
            "蒨色浮春动，清阴匝午繁。",
            "心倾青琐客，香满紫微垣。",
            "漏永文书静，天低雨露温。",
            "人言有仙骨，早晚拜明恩。"
        ],
        "notes": "",
        "id": "b6da362b998b42c5fb26322568a4bd69"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "夜登钓石",
        "preface": "",
        "paragraphs": [
            "颇忆严君濑，还寻钓石缘。",
            "邻鸡方叫月，边鴈恰书天。",
            "句秀来仙白，声和应乐全。",
            "展编真一快，如放五湖船。"
        ],
        "notes": "",
        "id": "cb096ebd3e3bae5b92d47ac16796999b"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "宪圣慈烈皇后挽诗  其一",
        "preface": "",
        "paragraphs": [
            "西浒俱来日，东朝极盛时。",
            "雕弓平黑海，彩笔照丹墀。",
            "垄起先裁费，丹成不用医。",
            "人间空怅望，风月宴瑶池。"
        ],
        "notes": "",
        "id": "17b80d372798fab758b1aa1b8b53b2b4"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "宪圣慈烈皇后挽诗  其二",
        "preface": "",
        "paragraphs": [
            "圣祖艰难业，重孙拥佑恩。",
            "玉妃闲宝简，仙御送金根。",
            "杳杳龙先去，翩翩凤又翻。",
            "涂山望尧穴，日月万春存。"
        ],
        "notes": "",
        "id": "1e9ecf8f78dc298efe28142c99ff3c8b"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "光宗皇帝挽诗",
        "preface": "",
        "paragraphs": [
            "厌听人间乐，催成海上丹。",
            "云车分白象，天仗下红鸾。",
            "梧野朝烟淡，咸阳莫日寒。",
            "龙舟宵济处，清血涨红干。"
        ],
        "notes": "",
        "id": "88216054ec59abce71152e178af292f8"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "光宗皇后挽诗",
        "preface": "",
        "paragraphs": [
            "玉锁辞椒禁，瑶宫问广寒。",
            "人间方祝鳦，天上忽飞鸾。",
            "弱水三山鬲，华胥一梦残。",
            "圣情凝望处，仙御景云端。"
        ],
        "notes": "",
        "id": "5523e51579aabf6b6a795fec98e5cb02"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "宁宗皇帝挽诗",
        "preface": "",
        "paragraphs": [
            "圣德同天运，神功并日升。",
            "鞑真怀栗栗，齐鲁格烝烝。",
            "复古周图盛，中宗汉业升。",
            "未饶元结辈，磨笔诵中兴。"
        ],
        "notes": "",
        "id": "f2d33fcc9a9501e0b809342712711ec8"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "挽程给事",
        "preface": "",
        "paragraphs": [
            "恋阙葵心在，怀山秀野寒。",
            "华繁常侍媿，草隶折冲难。",
            "结绿红辉碎，悬藜夜色残。",
            "平生桑梓地，雪涕景云端。"
        ],
        "notes": "",
        "id": "ad8277b1124cfe5887e51863f4a31b06"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "挽汪给事",
        "preface": "",
        "paragraphs": [
            "抱大难倾橐，随时欲见田。",
            "星灾诸葛日，齿少紫芝年。",
            "鲁国麟枯骨，蓝田玉折瑄。",
            "忍闻环珮响，帝所侍钧天。"
        ],
        "notes": "",
        "id": "99ecc7eec461448ecf12d2413a58a52f"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "挽范端明",
        "preface": "",
        "paragraphs": [
            "诸老都沦谢，惟公尚典刑。",
            "谋谟关社稷，风采耸朝廷。",
            "政路方虚席，台躔遽折星。",
            "幸哉芳史在，宁用问丹青。"
        ],
        "notes": "",
        "id": "b24ab7a75b38e1e51e0ced34d8902e9a"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "挽吴郎中",
        "preface": "",
        "paragraphs": [
            "志抗金坚厉，材成玉粹温。",
            "时哉非不遇，命也更奚言。",
            "季子风流远，吴公治行存。",
            "敬亭无恙否，愁绝暮云昏。"
        ],
        "notes": "",
        "id": "7fdb1fcbe819a22eb1e68fcbb83da143"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "挽程枢密  其一",
        "preface": "",
        "paragraphs": [
            "厚德推吾党，修名霭列绅。",
            "明经魁别幙，仗节聘殊邻。",
            "南峤思良牧，西枢失重臣。",
            "龙原高冢在，千古卧麒麟。"
        ],
        "notes": "",
        "id": "bdcff1034e7e56e5adf9a2cd4051b56d"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "挽程枢密  其二",
        "preface": "",
        "paragraphs": [
            "忠壮源尤远，新安盛莫偕。",
            "千年瑶斗柄，一夜玉楼阶。",
            "学业光文简，仪刑谢艮斋。",
            "晓钟传恨处，清泪落天涯。"
        ],
        "notes": "",
        "id": "358f1cfb10b6d746285c3dffc629438d"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "挽宜人赵氏",
        "preface": "",
        "paragraphs": [
            "分胄天皇媛，来嫔相国孙。",
            "孝慈山上梓，法度涧滨蘩。",
            "凤去箫沉响，鸾空镜掩痕。",
            "家庭熏沐事，千古说南轩。"
        ],
        "notes": "",
        "id": "5ef7af49509ba27b5c8b9b591f7f58f3"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "挽徐提举",
        "preface": "",
        "paragraphs": [
            "人品真豪爽，天姿尚典刑。",
            "昼帘深院宇，春旆拥郊坰。",
            "云子千艘白，盐烟万灶青。",
            "南州高士传，三叹一雕零。"
        ],
        "notes": "",
        "id": "23141da641f547659bde15df4a8bb869"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "挽蔡祭酒",
        "preface": "",
        "paragraphs": [
            "孝友尊前哲，词章裕后生。",
            "柏台真御史，槐市大司成。",
            "骐骥风方力，艅艎浪忽倾。",
            "山寒丹旐急，识者为沾缨。"
        ],
        "notes": "",
        "id": "4d3123d958c0ea99437de36016aa9f77"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "挽曹监丞  其一",
        "preface": "",
        "paragraphs": [
            "学渺千江水，才雄百尺楼。",
            "凫飞思叶县，燕寝忆苏州。",
            "有感珠还浦，无苛虎渡洲。",
            "浦江天阔处，缺月正如钩。"
        ],
        "notes": "",
        "id": "1a63e2e3e0268b3e82b0564b463c4402"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "挽曹监丞  其二",
        "preface": "",
        "paragraphs": [
            "威凤方翔汉，寒鸦已宿林。",
            "平生惟好士，无日不挥金。",
            "驷牡频催驾，琵琶遽绝音。",
            "山名升白日，回首一沾襟。"
        ],
        "notes": "",
        "id": "b92ef93afaeb96e8f6add2c7dac1a394"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "挽钱塘蔡令君",
        "preface": "",
        "paragraphs": [
            "少年思贾谊，中寿忆宾王。",
            "军政存钟阜，民庸在括苍。",
            "马蹄归凤阙，车轴折羊肠。",
            "唤起青油梦，悲风搅白杨。"
        ],
        "notes": "",
        "id": "f1acdefbef6358d4b18c8c0112c7da85"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "挽王柳州",
        "preface": "",
        "paragraphs": [
            "才华唐令君，名胜晋参军。",
            "善政流郴水，遗风袭缙云。",
            "宝钗当自合，神剑不中分。",
            "心折白岩路，猿吟日未曛。"
        ],
        "notes": "",
        "id": "989e383d4d95ee35fa8843bc172f27c1"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "挽杨提举",
        "preface": "",
        "paragraphs": [
            "风惨琳宫晓，云愁铁瓮春。",
            "鸿冥方避弋，鳣集遽成尘。",
            "金虎多遗爱，银菟愧后人。",
            "寻思汉循吏，竹帛逐时新。"
        ],
        "notes": "",
        "id": "08bf2c70ae23b36035d4c955021cd98b"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "五十六字庸以告未知野夫者",
        "preface": "",
        "paragraphs": [
            "宁须山泽论高平，但要曾餐石决明。",
            "三世击钟敲石磬，十年学剑斮铜钉。",
            "倘知狐祖天边去，肯向蛮奴脚底行。",
            "更许野夫寻上著，十洲三岛一宫城。"
        ],
        "notes": "",
        "id": "fadb7ec2485eea49f48410cd8ae6bea2"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "庆元丁巳十月奉亲如临安宿西菩寺表弟吴克仁俱焉  其一",
        "preface": "",
        "paragraphs": [
            "熙宁相望百余年，又有人如古铁顽。",
            "日落尚怜今夕路，月明无恙旧时山。",
            "朱红野实堆盘里，粉白诗牌满壁间。",
            "欲为慈颜供一笑，更留数语任渠删。"
        ],
        "notes": "",
        "id": "8d2aefd8e192990c02eec716af1f8649"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "庆元丁巳十月奉亲如临安宿西菩寺表弟吴克仁俱焉  其二",
        "preface": "",
        "paragraphs": [
            "安车未向都门移，且揽西菩一段奇。",
            "路入山腰须种树，泉流石齿莫开池。",
            "重来坡老今谁是，出世参寥不记时。",
            "结束匆匆出门去，白云明月旧相知。"
        ],
        "notes": "",
        "id": "bf21af0782bc8b3ad6178b9638692b93"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "用朱经畧韵",
        "preface": "",
        "paragraphs": [
            "归来南橐旧萧萧，但有新诗照佩瑶。",
            "岘首溪山归点染，湘天风月困吟嘲。",
            "轻裘诗帅风流在，岳牧词臣意气饶。",
            "见说玉堂须翰手，公当归侍紫宸朝。"
        ],
        "notes": "",
        "id": "3d5dcb5f8dc74ac04f7e9c2a7038f882"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "用丘枢密韵",
        "preface": "",
        "paragraphs": [
            "起自澄江应梦求，天还河北百余州。",
            "嵩瀍处士归罗致，淮蔡奇谋入彀收。",
            "午夜金陵瞻斗极，千年胡昴灭旄头。",
            "会须再作中兴历，还许诸生执笔不。"
        ],
        "notes": "",
        "id": "4a3e44d7f963fdea8843e557188205f7"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "作堂六桂之东命之曰桂生取汉人招隠篇桂树丛生之语也诗以记之",
        "preface": "",
        "paragraphs": [
            "几年列植擅清芳，今日标题始作堂。",
            "远向松冈分老荫，近于菊畹借寒香。",
            "地虽未离人间世，心已全然物外乡。",
            "最好夜来清绝处，飞霜带月下南塘。"
        ],
        "notes": "",
        "id": "15035866b127f9167f86d1028d4ab776"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "贺费枢密登卞忠贞公墓",
        "preface": "",
        "paragraphs": [
            "底用荒村访野坟，青编相对俨如存。",
            "当年但识清谈乐，今日方知节概尊。",
            "千载腐儒空吊古，几章冷语自消魂。",
            "便当僇力清河洛，一洗新亭旧泪痕。"
        ],
        "notes": "",
        "id": "65dd8411ad89c73770019dda9fb727f2"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "流觞西湖用范左史韵",
        "preface": "",
        "paragraphs": [
            "画航同载若登仙，却笑泥鞯马不前。",
            "要识冷烟催谷雨，须知澹日养花天。",
            "千条翠柳随风舞，一树夭桃照水妍。",
            "须信人生行乐耳，虚名那用世间传。"
        ],
        "notes": "",
        "id": "7b8ef31cc2e67de879f53eba4148bbd1"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "北风传信报登平，白帝宸游堕玉英。",
            "月下草玄疑蜀客，鼎边得句失轩明。",
            "庄严东阁若为好，点缀南枝分外清。",
            "惟恨蔡州城北水，一池鹅鸭更无声。"
        ],
        "notes": "",
        "id": "2596ea08e44b75992aca4ea99422a36f"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "小憩许由亭",
        "preface": "",
        "paragraphs": [
            "历数河南去，乾坤一草亭。",
            "一亭犹是累，千古尽浮萍。"
        ],
        "notes": "",
        "id": "b0d2b9d24ac368afdf4561c54a5a9167"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "乔松",
        "preface": "",
        "paragraphs": [
            "风细吹吟凤，雷惊起蛰龙。",
            "几年卧空谷，今日享真封。"
        ],
        "notes": "",
        "id": "59e85494385569d022fa4f11db0db739"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "岁暮",
        "preface": "",
        "paragraphs": [
            "彩帖隃麋湿，屠苏琥珀浓。",
            "夕阳犹腊日，午夜已春风。"
        ],
        "notes": "",
        "id": "19bba0ee05653fcfe40d3fc60ad39c08"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "三月三日度白际",
        "preface": "",
        "paragraphs": [
            "日望黄尖杪，今登白际巅。",
            "千山皆委地，一臂独擎天。"
        ],
        "notes": "",
        "id": "a055b0e4ab43c63ddadbfe7fb6340041"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "戊子正旦贺寿慈宫  其一",
        "preface": "",
        "paragraphs": [
            "曙色浮丹栱，春风煖禁街。",
            "微澜迷秀石，纤草荫新槐。"
        ],
        "notes": "",
        "id": "5cd352bc3cb74070a6ff815c4440d450"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "戊子正旦贺寿慈宫  其二",
        "preface": "",
        "paragraphs": [
            "凤驾回天仗，鸳班集露门。",
            "须臾趋魏阙，杲日正中暾。"
        ],
        "notes": "",
        "id": "03821063e1e44015474f56579dfaa9db"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "粥罢",
        "preface": "",
        "paragraphs": [
            "饭已茶三啜，隅中粥一盂。",
            "陶然咏皇化，安用东封书。"
        ],
        "notes": "",
        "id": "3347b83fc37a82d0c13aba3635660b6b"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "冰",
        "preface": "",
        "paragraphs": [
            "白日黄流涨渭城，三更风紧尽成冰。",
            "莫言此物浑无用，曾向滹沱渡汉兵。"
        ],
        "notes": "",
        "id": "8a8041b1ed4e8d91ba2d0049c5d58f6f"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "甘将军庙",
        "preface": "",
        "paragraphs": [
            "沙寒日薄水云愁，贼魏王吴一夜休。",
            "自是英雄元不死，至今犹占大江流。"
        ],
        "notes": "",
        "id": "d73ad2cd13118da5e60d0d3e02bd8719"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "晚发富池",
        "preface": "",
        "paragraphs": [
            "甘王楼下一帆风，猎猎舟旗照日红。",
            "酾酒三江饮龙腹，摩挲冠冕是谁功。"
        ],
        "notes": "",
        "id": "ad1d98ecb5b7cf12e1e3f385ba41181f"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "昭明太子宫",
        "preface": "",
        "paragraphs": [
            "千章乔木烟苍苍，一帙遗文字字香。",
            "梁鼎西沉何处问，至今戟手看兴亡。"
        ],
        "notes": "",
        "id": "9597532e6e370813fdc1320a05eb7d4b"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "陈时柏",
        "preface": "",
        "paragraphs": [
            "陈未亡时柏已苍，风来历历说兴亡。",
            "世臣元不如乔木，阅尽中原几战场。"
        ],
        "notes": "",
        "id": "0300d798e6e22df96b8dbab34f50daf7"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "夜雨",
        "preface": "",
        "paragraphs": [
            "玄机粗透古人胸，每说匡来晚未工。",
            "珍重芭蕉前夜雨，为传消息到墙东。"
        ],
        "notes": "",
        "id": "1ab3aeda8590fa845cf9dcf970ea722e"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "筑径",
        "preface": "",
        "paragraphs": [
            "入门一径小纡回，百本芙蓉手自栽。",
            "寄语后来须善护，三年犹及见三开。"
        ],
        "notes": "",
        "id": "f79727826601d6fd36e39f232cbebb62"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "观史有感",
        "preface": "",
        "paragraphs": [
            "纷纷宾客趋骠骑，何事任安太朴疏。",
            "却笑君非王太傅，不容朝士不回车。"
        ],
        "notes": "",
        "id": "29e85e10382444be3da5c54ff749c20b"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "别金陵官舍双柏",
        "preface": "",
        "paragraphs": [
            "手自移时尺许长，三年拂拂及宫墙。",
            "愿言勿负栽培力，保此坚贞傲雪霜。"
        ],
        "notes": "",
        "id": "86bcf384643359eccf6aa19a4486fc4d"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "复朱教授  其一",
        "preface": "",
        "paragraphs": [
            "诗成催雪岂无功，今果装严七宝公。",
            "休说春花那解舞，也教耳热慰新丰。"
        ],
        "notes": "",
        "id": "f533e02dcd2dda4c0f824a479603ce3e"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "复朱教授  其二",
        "preface": "",
        "paragraphs": [
            "朝来照眼百琼瑰，为有诗筒打雪来。",
            "不止梁园许分简，诗坛高筑比云台。"
        ],
        "notes": "",
        "id": "0ad495d3ef97723ea7f63657b8decd33"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "送李侍郎安抚浙东  其一",
        "preface": "",
        "paragraphs": [
            "通明殿上紫芝仙，乞得闲身下九天。",
            "今日都门临祖处，几人惊叹著鞭先。"
        ],
        "notes": "",
        "id": "bb77cd88798cbd9a3b7f68051113971a"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "送李侍郎安抚浙东  其二",
        "preface": "",
        "paragraphs": [
            "夜来天阙望文昌，移在藩臣斗极旁。",
            "千尺涛江元不远，公当早晚对明光。"
        ],
        "notes": "",
        "id": "b6a109881063e883766fdd85fe290390"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "直庐闲赋  其一",
        "preface": "",
        "paragraphs": [
            "一陪鸾凤入仙台，四见薰风舞禁槐。",
            "自笑平生无梦到，那知今日以身来。"
        ],
        "notes": "",
        "id": "673265237c4aefc7b1f03065c10f15f4"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "直庐闲赋  其二",
        "preface": "",
        "paragraphs": [
            "紫宸朝退晓光寒，百吏奔曹一吏闲。",
            "便可云卿称散秩，柰何名籍尚人间。"
        ],
        "notes": "",
        "id": "02f1c072d241c68b9d833f99440f3cc6"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "雪霁玉堂晓眺",
        "preface": "",
        "paragraphs": [
            "当年银界隔鲸江，今日分明玉作堂。",
            "不是琼林宫树密，也应白虎接明光。"
        ],
        "notes": "",
        "id": "e7a51dc8a25773b895c808319fe7a42f"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "两炬并花",
        "preface": "",
        "paragraphs": [
            "双莲合蕊更开花，报道金銮日未斜。",
            "已草禁中新凤诏，趣君十日觐东华。"
        ],
        "notes": "",
        "id": "01ced93d0d3c11fe3ab3ab697382d4ef"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "修玉牒官阁子坐屏甚古诘吏亦不知曷始数语纪之  其一",
        "preface": "",
        "paragraphs": [
            "摩诘何年留此笔，至今双壁犹崷崒。",
            "老松掀甲作风云，乱石激流殷霹雳。"
        ],
        "notes": "",
        "id": "7bf724500b4f782de8667d1a60d1e2a8"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "修玉牒官阁子坐屏甚古诘吏亦不知曷始数语纪之  其二",
        "preface": "",
        "paragraphs": [
            "吴绡一幅苦无多，中涵大华及黄河。",
            "偶然乘风山下坐，紫烟翠霭坐中过。"
        ],
        "notes": "",
        "id": "7a7c618ec5299a0d6ab6eceaf584434c"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "早入",
        "preface": "",
        "paragraphs": [
            "紫薇浥露翠条深，捷捷灵乌振好音。",
            "全似冰岩亭上坐，四屏烟霭奏春禽。"
        ],
        "notes": "",
        "id": "93ed8bfad1a7a50b87920193e4968928"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "直庐多暇新绿鬰然信笔二绝  其一",
        "preface": "",
        "paragraphs": [
            "朝绝幸恩除目少，边清妖祲檄书希。",
            "饭余摩腹闲行立，一抹墙东新翠薇。"
        ],
        "notes": "",
        "id": "ebfc9788218008271bc47336e527f479"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "直庐多暇新绿鬰然信笔二绝  其二",
        "preface": "",
        "paragraphs": [
            "壁右方壶浸碧天，依然全似太湖边。",
            "清风一夜生新兴，好把渔竿上钓船。"
        ],
        "notes": "",
        "id": "e45262efa268456fdddae06b1e12b74e"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "江山道中瀑布",
        "preface": "",
        "paragraphs": [
            "松风一壑逼人寒，老石𪻐𪻐响碧湍。",
            "疑是银河天不锁，泻从云际下人间。"
        ],
        "notes": "",
        "id": "131b6f4b9398606858731fb8d18c6961"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "栀花",
        "preface": "",
        "paragraphs": [
            "青琅削叶玉花钿，独占炎皇第一天。",
            "未羡冰桃垂夏后，且看金子粲秋前。"
        ],
        "notes": "",
        "id": "4c7ef8f3eb42f79f308069f6672968ca"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "朱生论天",
        "preface": "",
        "paragraphs": [
            "不知占得几躔星，阅尽人间聚散萍。",
            "今日重来桥上望，依然杨柳两行青。"
        ],
        "notes": "",
        "id": "56f284f67f0b896a458f63eb66a675cb"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "为钓台作",
        "preface": "",
        "paragraphs": [
            "人道秋风长桂时，天台散种未为迟。",
            "如君算到白榆窟，拣取南来第一枝。"
        ],
        "notes": "",
        "id": "aac9a30c5d55c8b19d2f2943d5336442"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "拥炉",
        "preface": "",
        "paragraphs": [
            "已甘灰冷竹窗前，那意移来近绣毡。",
            "唯有幽人一寒暑，闭门高卧雪深天。"
        ],
        "notes": "",
        "id": "7bf3ddbaa6d1892440afe6fbf97cdd52"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "中秋无月",
        "preface": "",
        "paragraphs": [
            "常时斗暗犹闲事，无月中秋可若何。",
            "我欲梯云千万丈，取光还月谢羲娥。"
        ],
        "notes": "",
        "id": "d5fd50456769142aaf5166845aff7dd9"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "春帖",
        "preface": "",
        "paragraphs": [
            "轻烟薄雾锁平川，全似江南二月天。",
            "昨夜溪头新雨过，分明洗出太平年。"
        ],
        "notes": "",
        "id": "d3b961c09d6cac616de7ebbd452dbee1"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "程掌书  其一",
        "preface": "",
        "paragraphs": [
            "夜来踏月过临川，水面粼粼桂魄圆。",
            "此际高人方熟寐，难为一扣绿筠轩。"
        ],
        "notes": "",
        "id": "0756a388084d9870dcd3aba2b610d9ce"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "程掌书  其二",
        "preface": "",
        "paragraphs": [
            "分明如梦缟玄衣，傍月凌风自在飞。",
            "梦觉出门都不见，不知已上子陵矶。"
        ],
        "notes": "",
        "id": "f65478266374a070a50940dd3c4bb742"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "孟夏廿一东作秩然",
        "preface": "",
        "paragraphs": [
            "不见东耕四十年，兹晨蓑笠去翩翩。",
            "从今数过三蓂朔，史笔当年大有篇。"
        ],
        "notes": "",
        "id": "cd66a345c3c8adb4aa9ef454fe3a5045"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "五鼓梦中作觉而成之  其一",
        "preface": "",
        "paragraphs": [
            "人生万幻一牦轻，须筑铜驼万里城。",
            "莫道斜阳光不远，断霞收尽十分明。"
        ],
        "notes": "",
        "id": "73dd1df9488de56bb08f8aa489ac2be4"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "五鼓梦中作觉而成之  其二",
        "preface": "",
        "paragraphs": [
            "当时千驷已无闻，宁说牛羊上冢行。",
            "同是博陵评古者，肯令千载尚龈卿。"
        ],
        "notes": "",
        "id": "11d6896b684185352877c5d9cab2aef3"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "闰九十四",
        "preface": "",
        "paragraphs": [
            "午夜青衣海上还，八年两度雪封山。",
            "如今一水平如镜，好钓桐江五百滩。"
        ],
        "notes": "",
        "id": "da24883081c006d3345f35e3da8ba90d"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "送松煤十丸与叶秀才",
        "preface": "",
        "paragraphs": [
            "云溪深处万松林，烟起晴天自作尘。",
            "根向九华分结处，与君同是墨仙人。"
        ],
        "notes": "",
        "id": "80122f423b74dcf2729aa85c36d171d1"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "出南郊清甚",
        "preface": "",
        "paragraphs": [
            "春风吹屣到南园，著酒涂酥花正繁。",
            "更喜满前无俗物，横塘疏竹渭南村。"
        ],
        "notes": "",
        "id": "ad5d9d049bfe253a48356e3206001d55"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "挽太府丞知徽州韩公",
        "preface": "",
        "paragraphs": [
            "翊运勋臣第一家，却于翰墨掇英华。",
            "谁知忠孝千年事，不逐春风落水花。"
        ],
        "notes": "",
        "id": "97214d2bfe925b19ef2e201b50d7005d"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "鲁国夫人薤露歌",
        "preface": "",
        "paragraphs": [
            "并海名山万叠开，太慈太白等蓬莱。",
            "自从齐国锄云后，又见夫人驾鹤来。"
        ],
        "notes": "",
        "id": "90bc7cbed6d0f1ad69b9ea831a419cb9"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "建康鹿鸣宴致语",
        "preface": "",
        "paragraphs": [
            "河南贡士紫萄诗，不比寻常贡士时。",
            "一老堂堂强国栋，四筵济济瑞庭芝。",
            "传闻座主趋璜召，恰与诸生赴诏期。",
            "宴罢琼林如谒谢，请君怀刺凤凰池。"
        ],
        "notes": "",
        "id": "09960b13e66d07da9ce01a4f7b827296"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "建康春教致语",
        "preface": "",
        "paragraphs": [
            "朝来百鼓殷军门，知是元戎肃万屯。",
            "杀气直摧龙尾垒，英风远薄鬭场村。",
            "从今吴卒精成勇，却看燕兵脆可掀。",
            "好入庙堂裨圣畧，指麾诸将定中原。"
        ],
        "notes": "",
        "id": "bfa65ab3fe37637f042e6449a7a934ee"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "圣节致语",
        "preface": "",
        "paragraphs": [
            "雉尾差参宝扇开，九霞双阙耸蓬莱。",
            "霜清法驾黄金殿，云拥仙班紫玉杯。",
            "天上剖符初绕电，人间作颂已鸣雷。",
            "长生纪箓知多少，瓠子澄清一万回。"
        ],
        "notes": "",
        "id": "e7ce94f7f12e487fd8112c46d83e02b9"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "王母致语",
        "preface": "",
        "paragraphs": [
            "青鸟衔饵海边来，报道群仙浴佛回。",
            "玉侍双成开翠箔，云冠七胜下银台。",
            "万年黎角丹方转，千岁冰桃花欲开。",
            "更待丹成桃熟后，却来亲奉紫宸杯。"
        ],
        "notes": "",
        "id": "20dd2e937c561dfe67e0ca63f09f3165"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "用柏梁体题式敬斋",
        "preface": "",
        "paragraphs": [
            "惟古知哲粲青编，胡为典狱难其贤。",
            "皋陶苏公相后先，舍是未见书联翩。",
            "果哉知仁人难全，未得其情智欲研。",
            "既悉其罪乃宽旃，吾心钧石何所偏。",
            "服而舍之天则然，画冠不犯何由缘。",
            "教明化洽上所宣，上失其道民乃愆。",
            "又复淫刑如蔓延，立法初意浸天渊。",
            "苗民作威天弃捐，圣神应运符握干。",
            "春风甘雨徧八埏，内外建官相综絟。",
            "州复设掾职其专，此盖椎轮当益虔。",
            "县令狱掾非充员，渠用资格宜加铨。",
            "邢君天资静不儇，且尝一饮诗书泉。",
            "大府狱市来阗阗，严明之长日趋前。",
            "莫难此时周折还，三年一心上通天。",
            "荻苗水长问归船，而君胡为华此扁。",
            "吾非空扁乃心传，上溯苏公岁二千，下视方来漫无边。",
            "吾乃𦕈然立中焉，来者式之不计年。"
        ],
        "notes": "",
        "id": "a2fc93f006b7a6dac67dc3b85505f261"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "题朝阳亭",
        "preface": "",
        "paragraphs": [
            "晖晖朝阳亭，亭前钟阜青。",
            "岩阴尚积雪，光彩浮初晴。",
            "亭下清溪水，滑流新泮冰。",
            "双凫知随阳，亦逐流澌行。",
            "亭中贤主人，快此景物清。",
            "开门延客入，掬雪当泉烹。",
            "凌蹙淮水涨，修鳞烂银瓶。",
            "更酌秦淮春，配此玉豉羹。",
            "了无一物俗，表里俱蓬瀛。",
            "宇宙有佳致，心清境乃并。",
            "甚爱主人贤，澹然遗世营。",
            "不言饮人和，恂恂发天诚。",
            "清处亦绝奇，亭亭秋露茎。",
            "胸中足丘壑，城头亦林埛。",
            "不与风月期，结屋谩茅菁。",
            "却惭最下客，形秽识不灵。",
            "宿怀幽深趣，侵寻尘坌撄。",
            "一官冷于铁，痴坐如冻蝇。",
            "唤来俎豆问，不知梅已英。",
            "清赏可无传，陋语恐难征。",
            "春风送鹏程，睠言寻此盟。"
        ],
        "notes": "",
        "id": "288fc8ef0c9476a7403e79d952f93dbd"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "金陵驿",
        "preface": "",
        "paragraphs": [
            "铁瓮高资只半程，柴沟晓发暮金陵。",
            "莫言三宿何濡滞，已觉匆匆役此生。"
        ],
        "notes": "",
        "id": "da8f6ee55426cb3bedbd755048de8f27"
    },
    {
        "author": "程珌",
        "dynasty": "宋",
        "type": "诗",
        "rhythmic": "",
        "title": "登石头城",
        "preface": "",
        "paragraphs": [
            "邂逅乡人却异方，蹇馿仍得瘦东阳。",
            "不妨令节随流水，自看寒花吐晚香。",
            "微岸纶巾风力劲，小亭飞醆午阴长。",
            "不堪细数淮南树，独倚青冥兴欲狂。"
        ],
        "notes": "",
        "id": "94541dd9fb796ba030680b31f9397bc0"
    }
]