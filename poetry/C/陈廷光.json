[
    {
        "author": "陈廷光",
        "dynasty": "宋",
        "type": "诗",
        "rhythmic": "",
        "title": "登高凉山谒墓",
        "preface": "",
        "paragraphs": [
            "云气拥松楸，佳城生意幽。",
            "扫残黄叶路，奠徧绿新𫇴。",
            "想像音容在，瞻衣涕泗流。",
            "东迁祷灵墓，端为护行舟。"
        ],
        "notes": "",
        "id": "31359fb5009d1020474cc0fb082cf840"
    },
    {
        "author": "陈廷光",
        "dynasty": "宋",
        "type": "诗",
        "rhythmic": "",
        "title": "小山见梅",
        "preface": "",
        "paragraphs": [
            "小雪梅香已破缄，罗浮春信许先探。",
            "松林酒肆知谁醉，石壁题诗祇自惭。",
            "未放翠禽呼梦觉，待教黄野纵鸾骖。",
            "行当看我飞云顶，并取春魁压斗南。"
        ],
        "notes": "",
        "id": "a342df43a1f52bd86ab5659b4620348f"
    }
]