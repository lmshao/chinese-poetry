[
    {
        "author": "崔禹锡",
        "dynasty": "唐",
        "type": "诗",
        "rhythmic": "",
        "title": "奉和圣制送张说巡边",
        "preface": "",
        "paragraphs": [
            "供帐何煌煌，公其抚朔方。",
            "群僚咸饯酌，明主降离章。",
            "关塞重门下，郊岐禁苑傍。",
            "练兵宜雨洗，卧鼓候风凉。",
            "炎景宁云惮，神谋肃所将。",
            "旌摇天月迥，骑入塞云长。",
            "赫赫皇威振，油油圣泽滂。",
            "非惟按车甲，兼以正封疆。",
            "叱诧阴山道，澄清翰海阳。",
            "虏垣行决胜，台座伫为光。"
        ],
        "notes": "",
        "id": "a78a2524b9ae013f50eb870be82b43f3"
    }
]