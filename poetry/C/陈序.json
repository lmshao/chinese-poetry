[
    {
        "author": "陈序",
        "dynasty": "宋",
        "type": "诗",
        "rhythmic": "",
        "title": "游钟山题八功德水庵壁  其一",
        "preface": "",
        "paragraphs": [
            "寒骑瘦马度山腰，目断青溪第一桥。",
            "尽是帝王陵墓处，野风荒草暝萧萧。"
        ],
        "notes": "",
        "id": "2e5c3f11f9e6a65411cdacb14e4fe6ec"
    },
    {
        "author": "陈序",
        "dynasty": "宋",
        "type": "诗",
        "rhythmic": "",
        "title": "游钟山题八功德水庵壁  其二",
        "preface": "",
        "paragraphs": [
            "十年尘土暗衣巾，乱走江乡一病身。",
            "西第将军成底事，北朝开府是何人。"
        ],
        "notes": "",
        "id": "7b8d35e7b74767c2bc536824e5edd4ab"
    },
    {
        "author": "陈序",
        "dynasty": "宋",
        "type": "诗",
        "rhythmic": "",
        "title": "游茅山和诸侄",
        "preface": "",
        "paragraphs": [
            "山南细路半青霄，人昔共游非俗交。",
            "浮玉故乡惊上国，埋丹清梦记中茅。",
            "峰头仙客归黄鹄，石面灵根走翠蛟。",
            "见说西园浑草莽，手栽寸柏已胜巢。"
        ],
        "notes": "",
        "id": "b989778859a5a5cdaa37029a5ce908a1"
    }
]