[
    {
        "author": "陈均",
        "dynasty": "宋",
        "type": "诗",
        "rhythmic": "",
        "title": "九江闻雁",
        "preface": "",
        "paragraphs": [
            "烟波渺渺梦悠悠，家在江南海尽头。",
            "音信稀疏兄弟隔，一声新雁九江秋。"
        ],
        "notes": "",
        "id": "663972b3db165dc2d24f46549f52601e"
    },
    {
        "author": "陈均",
        "dynasty": "宋",
        "type": "诗",
        "rhythmic": "",
        "title": "鹤林寺  其一",
        "preface": "",
        "paragraphs": [
            "知有枫林坐竹间，每寻纡路试登山。",
            "虚簷忽见笼中鹤，似我爱闲身未闲。"
        ],
        "notes": "",
        "id": "29acd165c38b4ca5e29cc13b4806528a"
    },
    {
        "author": "陈均",
        "dynasty": "宋",
        "type": "诗",
        "rhythmic": "",
        "title": "鹤林寺  其二",
        "preface": "",
        "paragraphs": [
            "竹遶高僧逢话处，花留仙者旧开枝。",
            "道身虚淡元无著，付与东风烂漫吹。"
        ],
        "notes": "",
        "id": "42ae25b29cc35cb716b4fdfef8a8f00f"
    },
    {
        "author": "陈均",
        "dynasty": "宋",
        "type": "诗",
        "rhythmic": "",
        "title": "七溪",
        "preface": "",
        "paragraphs": [
            "为爱潺湲引步迟，不知行尽白云西。",
            "云深忘却来时路，吟断空山片月低。"
        ],
        "notes": "",
        "id": "467e52e4bf4dd9681c0b40ac7fc66d59"
    }
]