[
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "相和歌辞 对酒",
        "preface": "",
        "paragraphs": [
            "行行日将夕，荒村古冢无人迹。",
            "朦胧荆棘一鸟飞，屡唱提壶酤酒吃。",
            "古人不达酒不足，遗恨精灵传此曲。",
            "寄言当代诸少年，平生且尽杯中渌。"
        ],
        "notes": "",
        "id": "ec614fb82ac16dfc2e5b35ede51cf8cd"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "相和歌辞 王昭君",
        "preface": "",
        "paragraphs": [
            "汉使南还尽，胡中妾独存。",
            "紫台緜望绝，秋草不堪论。"
        ],
        "notes": "",
        "id": "7fb806fd313fea83dd07edbb97b54707"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "相和歌辞 王昭君",
        "preface": "",
        "paragraphs": [
            "一回望月一回悲，望月月移人不移。",
            "何时得见汉朝使？为妾传书斩画师。"
        ],
        "notes": "",
        "id": "babbda81882a9fab2bab41754288ac42"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "相和歌辞 怨诗二首 一",
        "preface": "",
        "paragraphs": [
            "楼前桃李疎，池上芙蓉落。",
            "织锦犹未成，虫声入罗幕。"
        ],
        "notes": "",
        "id": "8466699f6ea6f38476d1a1d8641c1067"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "相和歌辞 怨诗二首 二",
        "preface": "",
        "paragraphs": [
            "妾有罗衣裳，秦王在时作。",
            "为舞春风多，秋来不堪著。"
        ],
        "notes": "",
        "id": "5288169c0daffab311b105f55da5aa59"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "相和歌辞 倢伃怨",
        "preface": "",
        "paragraphs": [
            "长信宫中草，年年愁处生。",
            "故侵珠履迹，不使玉阶行。"
        ],
        "notes": "",
        "id": "59e3fdfc7c5cf07b03eb23d1f02ee560"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "相和歌辞 子夜冬歌",
        "preface": "",
        "paragraphs": [
            "寂寥抱冬心，裁罗又褧褧。",
            "夜久频挑灯，霜寒剪刀冷。"
        ],
        "notes": "",
        "id": "7ac600c317ecb4546c44586b33b5a440"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "相和歌辞 襄阳曲二首 一",
        "preface": "",
        "paragraphs": [
            "蕙草娇红蕚，时光舞碧鸡。",
            "城中美年少，相见白铜鞮。"
        ],
        "notes": "",
        "id": "f2ff40b00d3bb3169e2397ba224ab856"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "相和歌辞 襄阳曲二首 二",
        "preface": "",
        "paragraphs": [
            "少年襄阳地，来往襄阳城。",
            "城中轻薄子，知妾解秦筝。"
        ],
        "notes": "",
        "id": "0b885df7cbc4b5c3f7e01e98ae35371e"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "相和歌辞 采莲曲",
        "preface": "",
        "paragraphs": [
            "玉溆花红发，金塘水碧流。",
            "相逢畏相失，并著采莲舟。"
        ],
        "notes": "",
        "id": "3bb64599c71cf9658e927e4f29bccd62"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "舞曲歌辞 白纻辞二首 一",
        "preface": "",
        "paragraphs": [
            "洛阳梨花落如霰，河阳桃叶生复齐。",
            "坐恐玉楼春欲尽，红绵粉絮裛妆啼。"
        ],
        "notes": "",
        "id": "16382181d7388a5d6fa33614a734afe0"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "舞曲歌辞 白纻辞二首 二",
        "preface": "",
        "paragraphs": [
            "董贤女弟在椒风，窈窕繁华贵后宫。",
            "璧带金釭皆翡翠，一朝零落变成空。"
        ],
        "notes": "",
        "id": "82ff88b9708faf72bea7db38c1280680"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "杂曲歌辞 妾薄命",
        "preface": "",
        "paragraphs": [
            "虽入秦帝宫，不上秦帝床。",
            "夜夜玉窗里，与他卷罗裳。"
        ],
        "notes": "",
        "id": "e8ce3515a664e1a7114733d375e8fb55"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "杂曲歌辞 长乐少年行",
        "preface": "",
        "paragraphs": [
            "遗却珊瑚鞭，白马骄不行。",
            "章台折杨柳，春草路旁情。"
        ],
        "notes": "",
        "id": "5947a3f58b068e9a3122bc74c33df88b"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "杂曲歌辞 丽人曲",
        "preface": "",
        "paragraphs": [
            "红颜称绝代，欲并真无侣。",
            "独有镜中人，由来自相许。"
        ],
        "notes": "",
        "id": "5671316ba4017d50365494b20eacad9a"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "杂曲歌辞 今别离",
        "preface": "",
        "paragraphs": [
            "送别未能旋，相望连水口。",
            "船行欲映洲，几度急摇手。"
        ],
        "notes": "",
        "id": "6493322336c7f198d04dfbe7fa7d65b7"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "杂曲歌辞 小长干曲",
        "preface": "",
        "paragraphs": [
            "月暗送湖风，相寻路不通。",
            "菱歌唱不辍，知在此塘中。"
        ],
        "notes": "",
        "id": "89bd8c75d9743ab545a723c76fb05c14"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "杂曲歌辞 王孙游",
        "preface": "",
        "paragraphs": [
            "自与王孙别，频看黄鸟飞。",
            "应由春草误，著处不成归。"
        ],
        "notes": "",
        "id": "8561add630a366ff29ff8bfa33e0529c"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "从军行",
        "preface": "",
        "paragraphs": [
            "塞北胡霜下，营州索兵救。",
            "夜里偷道行，将军马亦瘦。",
            "刀光照塞月，阵色明如昼。",
            "传闻贼满山，已共前锋鬬。"
        ],
        "notes": "",
        "id": "cb5f564d76d5e7ad128b8827b97d078a"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "杂诗",
        "preface": "",
        "paragraphs": [
            "逢著平乐儿，论交鞍马前。",
            "与酤一斗酒，恰用十千钱。",
            "后余在关内，作事多迍邅。",
            "何肯相救援，徒闻宝劒篇。"
        ],
        "notes": "",
        "id": "0a041b23faecd6efa5733f0a36a88029"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "红荷楚水曲，彪炳烁晨霞。",
            "未得两回摘，秋风吹却花。",
            "时芳不待妾，玉珮无处夸。",
            "悔不盛年时，嫁与青楼家。"
        ],
        "notes": "",
        "id": "88991f19444d2d5b6a9941d886c5c697"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "宿法华寺",
        "preface": "",
        "paragraphs": [
            "松雨时复滴，寺门清且凉。",
            "此心竟谁证，回憩支公床。",
            "壁画感灵迹，龛经传异香。",
            "独游寄象外，忽忽归南昌。"
        ],
        "notes": "",
        "id": "05f6fd98a37cb25fcbfa06ec984af800"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "题豫章馆",
        "preface": "",
        "paragraphs": [
            "杨柳映春江，江南转佳丽。",
            "吴门绿波里，越国青山际。",
            "游宦常往来，津亭暂临憩。",
            "驿前苍石没，浦外湖沙细。",
            "向晚宴且久，孤舟冏然逝。",
            "云留西北客，气歇东南帝。",
            "独有萋萋心，谁知怨芳岁。"
        ],
        "notes": "",
        "id": "1bf0d8b2e509ed3445b652c3314c412a"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "石头滩作",
        "preface": "",
        "paragraphs": [
            "怅矣秋风时，余临石头濑。",
            "因高见远境，尽此数州内。",
            "羽山数点青，海岸杂光碎。",
            "离离树木少，漭漭湖波大。",
            "日暮千里帆，南飞落天外。",
            "须臾遂入夜，楚色有微霭。",
            "寻远迹已穷，遗荣事多昧。",
            "一身犹未理，安得济时代。",
            "且泛朝夕潮，荷衣蕙为带。"
        ],
        "notes": "",
        "id": "40f1f7f79e4547ed88e7c0136d44c32e"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "漂母岸",
        "preface": "",
        "paragraphs": [
            "泗水入淮处，南边古岸存。",
            "秦时有漂母，于此饭王孙。",
            "王孙初未遇，寄食何足论。",
            "后为楚王来，黄金答母恩。",
            "事迹遗在此，空伤千载魂。",
            "茫茫水中渚，上有一孤墩。",
            "遥望不可到，苍苍烟树昏。",
            "几年崩冢色，每日落潮痕。",
            "古地多陻圮，时哉不敢言。",
            "向夕泪沾裳，遂宿芦洲村。"
        ],
        "notes": "",
        "id": "15b47a62acb508b4ea04b5c924cfce58"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "对酒吟",
        "preface": "",
        "paragraphs": [
            "行行日将夕，荒村古冢无人迹。",
            "蒙笼荆棘一鸟吟，屡唱提壶沽酒吃。",
            "古人不达酒不足，遗恨精灵传此曲。",
            "寄言世上诸少年，平生且尽杯中醁。"
        ],
        "notes": "",
        "id": "ec614fb82ac16dfc2e5b35ede51cf8cd"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "奉和华清宫观行香应制",
        "preface": "",
        "paragraphs": [
            "天子蘂珠宫，楼台碧落通。",
            "豫游皆汗漫，斋处即崆峒。",
            "云物三光里，君臣一气中。",
            "道言何所说，宝历自无穷。"
        ],
        "notes": "",
        "id": "30d3641be94b458bfe994ebaa4e5af22"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "太守仙潢族，含情七夕多。",
            "扇风生玉漏，置水写银河。",
            "阁下陈书籍，闺中曝绮罗。",
            "遥思汉武帝，青鸟几时过。"
        ],
        "notes": "",
        "id": "abcb2a1bf64129ef36e5474238bd8b2d"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "宿范浦",
        "preface": "",
        "paragraphs": [
            "月暗潮又落，西陵渡暂停。",
            "村烟和海雾，舟火乱江星。",
            "路转定山遶，塘连范浦横。",
            "鸱夷近何去，空山临沧溟。"
        ],
        "notes": "",
        "id": "184d3b032a4c48f9942e893cb3effaef"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "奉和圣制上巳祓禊应制",
        "preface": "",
        "paragraphs": [
            "元巳秦中节，吾君灞上游。",
            "鸣銮通禁苑，别馆遶芳洲。",
            "鹓鹭千官列，鱼龙百戏浮。",
            "桃花春欲尽，谷雨夜来收。",
            "庆向尧樽祝，欢从楚棹讴。",
            "逸诗何足对，窅作掩东周。"
        ],
        "notes": "",
        "id": "31af981ebfc164a07d762b2e1f5b3ee4"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "九日侍宴应制",
        "preface": "",
        "paragraphs": [
            "运偶千年圣，时传九日神。",
            "尧樽列钟鼓，汉阙辟钩陈。",
            "金箓三清降，琼筵五老巡。",
            "始惊兰佩出，复咏柏梁新。",
            "云鴈楼前晚，霜花酒里春。",
            "欢娱无限极，书劒太平人。"
        ],
        "notes": "",
        "id": "1a93940a4ceb5f10ccd08b6b93725c99"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "杭州北郭戴氏荷池送侯愉",
        "preface": "",
        "paragraphs": [
            "秋近万物肃，况当临水时。",
            "折花赠归客，离绪断荷丝。",
            "谁谓江国永，故人感在兹。",
            "道存过北郭，情极望东菑。",
            "乔木故园意，鸣蝉穷巷悲。",
            "扁舟竟何待，中路每迟迟。"
        ],
        "notes": "",
        "id": "1d46b9ba5f69849c35c6242413c233f7"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "怨词二首 一",
        "preface": "",
        "paragraphs": [
            "妾有罗衣裳，秦王在时作。",
            "为舞春风多，秋来不堪著。"
        ],
        "notes": "",
        "id": "5288169c0daffab311b105f55da5aa59"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "怨词二首 二",
        "preface": "",
        "paragraphs": [
            "楼头桃李疎，池上芙蓉落。",
            "织锦犹未成，蛩声入罗幕。"
        ],
        "notes": "",
        "id": "ec167ff61a9d6bd2c209152fd0e2eb96"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "古意二首 一",
        "preface": "",
        "paragraphs": [
            "玉笼薰绣裳，著罢眠洞房。",
            "不能春风里，吹却兰麝香。"
        ],
        "notes": "",
        "id": "d6d009b4afd70eff0d1934109bff4e18"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "古意二首 二",
        "preface": "",
        "paragraphs": [
            "种棘遮蘼芜，畏人来采杀。",
            "比至狂夫还，看看几花发。"
        ],
        "notes": "",
        "id": "79581db37058dc65d0bfd2409cda3cf1"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "襄阳曲二首 一",
        "preface": "",
        "paragraphs": [
            "蕙草娇红萼，时光舞碧鸡。",
            "城中美年少，相见白铜鞮。"
        ],
        "notes": "",
        "id": "ffb1f726504dbf21087965d9865b67f0"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "襄阳曲二首 二",
        "preface": "",
        "paragraphs": [
            "少年襄阳地，来往襄阳城。",
            "城中轻薄子，知妾解秦筝。"
        ],
        "notes": "",
        "id": "0b885df7cbc4b5c3f7e01e98ae35371e"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "魏宫词",
        "preface": "",
        "paragraphs": [
            "朝日照红妆，拟上铜雀台。",
            "画眉犹未了，魏帝使人催。"
        ],
        "notes": "",
        "id": "882eb165609a74381581e6b1edf7283d"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "长信草",
        "preface": "",
        "paragraphs": [
            "长信宫中草，年年愁处生。",
            "故侵珠履迹，不使玉阶行。"
        ],
        "notes": "",
        "id": "59e3fdfc7c5cf07b03eb23d1f02ee560"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "长乐少年行",
        "preface": "",
        "paragraphs": [
            "遗却珊瑚鞭，白马骄不行。",
            "章台折杨柳，春日路傍情。"
        ],
        "notes": "",
        "id": "5947a3f58b068e9a3122bc74c33df88b"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "湖南曲",
        "preface": "",
        "paragraphs": [
            "湖南送君去，湖北送君归。",
            "湖里鸳鸯鸟，双双他自飞。"
        ],
        "notes": "",
        "id": "cd5fa22bb8a10c377fc4201ac671de4e"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "中流曲",
        "preface": "",
        "paragraphs": [
            "归时日尚早，更欲向芳洲。",
            "渡口水流急，回船不自由。"
        ],
        "notes": "",
        "id": "2b5b3711c2520c441e1e18da5385b7e3"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "王孙游",
        "preface": "",
        "paragraphs": [
            "自与王孙别，频看黄鸟飞。",
            "应由春草误，著处不成归。"
        ],
        "notes": "",
        "id": "8561add630a366ff29ff8bfa33e0529c"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "采莲曲",
        "preface": "",
        "paragraphs": [
            "玉溆花争发，金塘水乱流。",
            "相逢畏相失，并著采莲舟。"
        ],
        "notes": "",
        "id": "bda0c690c9ee0f5b56d12489a9d22720"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "子夜冬歌",
        "preface": "",
        "paragraphs": [
            "寂寥抱冬心，裁罗又褧褧。",
            "夜久频挑灯，霜寒剪刀冷。"
        ],
        "notes": "",
        "id": "7ac600c317ecb4546c44586b33b5a440"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "丽人曲",
        "preface": "",
        "paragraphs": [
            "红颜称绝代，欲并真无侣。",
            "独有镜中人，由来自相许。"
        ],
        "notes": "",
        "id": "5671316ba4017d50365494b20eacad9a"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "小长干曲",
        "preface": "",
        "paragraphs": [
            "月暗送潮风，相寻路不通。",
            "菱歌唱不彻，知在此塘中。"
        ],
        "notes": "",
        "id": "4f85deeab5e744e632a30a42e77a1118"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "王昭君",
        "preface": "",
        "paragraphs": [
            "汉使南还尽，胡中妾独存。",
            "紫台绵望绝，秋草不堪论。"
        ],
        "notes": "",
        "id": "7fb806fd313fea83dd07edbb97b54707"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "秦女卷衣",
        "preface": "",
        "paragraphs": [
            "虽入秦帝宫，不上秦帝床。",
            "夜夜玉窗里，与他卷衣裳。"
        ],
        "notes": "",
        "id": "e8ce3515a664e1a7114733d375e8fb55"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "今别离",
        "preface": "",
        "paragraphs": [
            "送别未能旋，相望连水口。",
            "船行欲映洲，几度急摇手。"
        ],
        "notes": "",
        "id": "6493322336c7f198d04dfbe7fa7d65b7"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "衞艳词",
        "preface": "",
        "paragraphs": [
            "淇上桑叶青，青楼含白日。",
            "比时遥望君，车马城中出。"
        ],
        "notes": "",
        "id": "902f4a7d822886b76243c7ad0a4f6a87"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "渭水西别李仑",
        "preface": "",
        "paragraphs": [
            "陇右长亭堠，山阴古塞秋。",
            "不知呜咽水，何事向西流。"
        ],
        "notes": "",
        "id": "6d65ca108b794caf3973215fff127ed7"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "净扫黄金阶，飞霜皎如雪。",
            "下帘弹箜篌，不忍见秋月。"
        ],
        "notes": "",
        "id": "eee3975a189e15ef90b83ef3a1a51662"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "送韩十四被鲁王推递往济南府",
        "preface": "",
        "paragraphs": [
            "西候情何极，南冠怨有余。",
            "梁王虽好事，不察狱中书。"
        ],
        "notes": "",
        "id": "2d9293ba89301e80ae82bb7ff8ebc44e"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "白纻辞二首 一",
        "preface": "",
        "paragraphs": [
            "洛阳梨花落如霰，河阳桃叶生复齐。",
            "坐惜玉楼春欲尽，红绵粉絮裛妆啼。"
        ],
        "notes": "",
        "id": "16382181d7388a5d6fa33614a734afe0"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "白纻辞二首 二",
        "preface": "",
        "paragraphs": [
            "董贤女弟在椒风，窈窕繁华贵后宫。",
            "璧带金釭皆翡翠，一朝零落变成空。"
        ],
        "notes": "",
        "id": "82ff88b9708faf72bea7db38c1280680"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "九日",
        "preface": "",
        "paragraphs": [
            "江边枫落菊花黄，少长登高一望乡。",
            "九日陶家虽载酒，三年楚客已沾裳。"
        ],
        "notes": "",
        "id": "bb1b86491507e37c265e75be93dff919"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "王昭君",
        "preface": "",
        "paragraphs": [
            "一回望月一回悲，望月月移人不移。",
            "何时得见汉朝使，为妾传书斩画师。"
        ],
        "notes": "",
        "id": "babbda81882a9fab2bab41754288ac42"
    },
    {
        "author": "崔国辅",
        "dynasty": "唐",
        "type": "诗",
        "rhythmic": "",
        "title": "渡浙江问舟中人（存目）（按：以上三首，《四部丛刊》影印本殷璠《河岳英灵集》卷中作崔国辅诗。同书附孙毓修校记引毛斧季、何义门校本。为二卷本，较近殷氏原本，卷下亦以诸诗属崔。然《全唐诗》卷一六○均收作孟浩然诗。孟诗初由王士源辑集，宋以后流传渐紊。另《国秀集》卷中收《渡浙江》为孟作。此三诗究为谁作，尚俟考详。因其出处甚早，姑存目。）",
        "preface": "",
        "paragraphs": [
            "空。"
        ],
        "notes": "",
        "id": "b7612b71c08547dbd9309a2ec66b0785"
    }
]