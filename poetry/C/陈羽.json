[
    {
        "author": "陈羽",
        "dynasty": "宋",
        "type": "诗",
        "rhythmic": "",
        "title": "宿淮阴县作",
        "preface": "",
        "paragraphs": [
            "秋灯点点淮阴市，楚客连樯宿淮水。",
            "夜深风起鱼鼈腥，韩信祠堂月明里。"
        ],
        "notes": "",
        "id": "bc595551b55b44a9e32730c3378fd372"
    },
    {
        "author": "陈羽",
        "dynasty": "宋",
        "type": "诗",
        "rhythmic": "",
        "title": "城下闻夷歌",
        "preface": "",
        "paragraphs": [
            "犍为城下䍧牱路，空冢滩西贾客舟。",
            "此夜可怜江上月，夷歌铜鼓不胜愁。"
        ],
        "notes": "",
        "id": "8311cb9d47e9249026d59e7a8ef99567"
    },
    {
        "author": "陈羽",
        "dynasty": "宋",
        "type": "诗",
        "rhythmic": "",
        "title": "梓州与温商夜别",
        "preface": "",
        "paragraphs": [
            "凤凰城里花时别，玄武江边月下逢。",
            "客舍莫辞先买酒，相门曾忝共登龙。",
            "近风骚屑千家竹，隔水悠扬五夜钟。",
            "明日又行西蜀路，不堪天际远山重。"
        ],
        "notes": "",
        "id": "b614d8aaccc4ad8cdfae3b1fcd7669e3"
    },
    {
        "author": "陈羽",
        "dynasty": "宋",
        "type": "诗",
        "rhythmic": "",
        "title": "广陵秋夜月",
        "preface": "",
        "paragraphs": [
            "霜落寒空月上楼，月中歌吹满扬州。",
            "相看醉舞倡楼月，不觉隋家陵树秋。"
        ],
        "notes": "",
        "id": "262bdb44c8730d20e3bacfa0b2730be9"
    },
    {
        "author": "陈羽",
        "dynasty": "宋",
        "type": "诗",
        "rhythmic": "",
        "title": "春暖",
        "preface": "",
        "paragraphs": [
            "东风吹暖气，消散入晴天。",
            "渐变池塘色，欲生杨柳烟。"
        ],
        "notes": "",
        "id": "fe491415aec8f14ae66cf5b21fe325d0"
    },
    {
        "author": "陈羽",
        "dynasty": "宋",
        "type": "诗",
        "rhythmic": "",
        "title": "隠居",
        "preface": "",
        "paragraphs": [
            "稚子新能编笋笠，山妻旧解补荷衣。",
            "秋山隔岸清猿叫，湖水当门白鸟飞。"
        ],
        "notes": "",
        "id": "2fb05524cb55c27cc9dd42ad75632424"
    },
    {
        "author": "陈羽",
        "dynasty": "宋",
        "type": "诗",
        "rhythmic": "",
        "title": "姑苏台览古",
        "preface": "",
        "paragraphs": [
            "忆昔吴王争霸日，歌谣满耳上苏台。",
            "三千宫女看花处，人静台空花自开。"
        ],
        "notes": "",
        "id": "f0959bc9743fc2c347e7ea6cd13289fd"
    },
    {
        "author": "陈羽",
        "dynasty": "宋",
        "type": "诗",
        "rhythmic": "",
        "title": "吴城览古",
        "preface": "",
        "paragraphs": [
            "吴王旧国水烟空，香径无人兰叶红。",
            "春色似怜歌舞地，年年先发馆娃宫。"
        ],
        "notes": "",
        "id": "9314dd3ccc5f33d3a8af94e273c137cf"
    },
    {
        "author": "陈羽",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "中朝驸马何平叔，南国佳人陆士龙。"
        ],
        "notes": "",
        "id": "7953884a106c102dbb282c5b04f246da"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "琴曲歌辞 湘妃怨",
        "preface": "",
        "paragraphs": [
            "二妃怨处云沈沈，二妃哭处湘水深。",
            "商人酒滴庙前草，萧飒风生斑竹林。"
        ],
        "notes": "",
        "id": "b808905888fac18aafeb3cc152bd29fe"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "杂歌谣辞 步虚词",
        "preface": "",
        "paragraphs": [
            "汉武清斋读鼎书，内官扶上画云车。",
            "坛上月明宫殿闭，仰看星斗礼空虚。"
        ],
        "notes": "",
        "id": "39aa785a27c6bdaa4cf247829e08f76c"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "公子行",
        "preface": "",
        "paragraphs": [
            "金羁白面郎，何处蹋青来。",
            "马娇郎半醉，躞蹀望楼台。",
            "似见楼上人，玲珑窗户开。",
            "隔花闻一笑，落日不知回。"
        ],
        "notes": "",
        "id": "fc016103a28d643ded28b6d0e7c20ded"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "十三学绣罗衣裳，自怜红袖闻馨香。",
            "人言此是嫁时服，含笑不刺双鸳鸯。",
            "郎年十九髭未生，拜官天下闻郎名。",
            "车马骈阗贺门馆，自然不失为公卿。",
            "是时妾家犹未贫，兄弟出入双车轮。",
            "繁华全盛两相敌，与郎年少为婚姻。",
            "郎家居近御沟水，豪门客尽蹑珠履。",
            "雕盘酒器常不干，晓入中厨妾先起。",
            "姑嫜严肃有规矩，小姑娇憨意难取。",
            "朝参暮拜白玉堂，绣衣著尽黄金缕。",
            "妾貌渐衰郎渐薄，时时强笑意索寞。",
            "知郎本来无岁寒，几回掩泪看花落。",
            "妾年四十丝满头，郎年五十封公侯。",
            "男儿全盛日忘旧，银床羽帐空飕飗。",
            "庭花红遍蝴蝶飞，看郎佩玉下朝时。",
            "归来略略不相顾，却令侍婢生光辉。",
            "郎恨妇人易衰老，妾亦恨深不忍道。",
            "看郎强健能几时，年过六十还枯[槁]。"
        ],
        "notes": "",
        "id": "6d3436e91bd6888fd443a0f534beb60d"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "长相思",
        "preface": "",
        "paragraphs": [
            "相思长相思，相思无限极。",
            "相思苦相思，相思损容色。",
            "容色真可惜，相思不可彻。",
            "日日长相思，相思肠断绝。",
            "肠断绝，泪还续，闲人莫作相思曲。"
        ],
        "notes": "",
        "id": "aa6fb34d32d0feedf89a2437b86bbb2f"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "送戴端公赴容州",
        "preface": "",
        "paragraphs": [
            "分命诸侯重，葳蕤绣服香。",
            "八蛮治险阻，千骑蹋繁霜。",
            "山断旌旗出，天晴劒珮光。",
            "还将小戴礼，远出化南方。"
        ],
        "notes": "",
        "id": "bb9138b494007ef906b63ff66f0b075a"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "送殷华之洪州",
        "preface": "",
        "paragraphs": [
            "离堂悲楚调，君奏豫章行。",
            "愁处雪花白，梦中江水清。",
            "扣船歌月色，避浪宿猨声。",
            "还作经年别，相思湖草生。"
        ],
        "notes": "",
        "id": "bcff6feda6e2e20079e1bb58a59be299"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "春日晴原野望",
        "preface": "",
        "paragraphs": [
            "东风吹煖气，消散入晴天。",
            "渐变池塘色，欲生杨柳烟。",
            "蒙茸花向月，潦倒客经年。",
            "乡思应愁望，江湖春水连。"
        ],
        "notes": "",
        "id": "e5d79f9829fb59b81bc8bb9f3d368098"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "湘妃怨",
        "preface": "",
        "paragraphs": [
            "舜欲省蛮陬，南巡非逸游。",
            "九山沈白日，二女泣沧洲。",
            "目极楚云断，恨连湘水流。",
            "至今闻鼓瑟，咽绝不胜愁。"
        ],
        "notes": "",
        "id": "bf61fe06d86c5c0ba6efe9ef0c0b46f6"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "冬晚送友人使西蕃",
        "preface": "",
        "paragraphs": [
            "驿使向天西，巡羌复入氐。",
            "玉关晴有雪，砂碛雨无泥。",
            "落泪军中笛，惊眠塞上鸡。",
            "逢春乡思苦，万里草萋萋。"
        ],
        "notes": "",
        "id": "b6bbbef59ca0a396df2a6275c1220f26"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "春园即事",
        "preface": "",
        "paragraphs": [
            "水隔群物远，夜深风起频。",
            "霜中千树橘，月下五湖人。",
            "听鹤忽忘寝，见山如得邻。",
            "明年还到此，共看洞庭春。"
        ],
        "notes": "",
        "id": "2bd64eddc26ae0d02b42dfcbfc29d5ce"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "送友人及第归江东",
        "preface": "",
        "paragraphs": [
            "五陵春色泛花枝，心醉花前远别离。",
            "落羽耻为关右客，成名空羡里中儿。",
            "都门雨歇愁分处，山店灯残梦到时。",
            "家住洞庭多钓伴，因来相贺话相思。"
        ],
        "notes": "",
        "id": "906db11c91e7932c2f3446da924d16a2"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "梓州与温商夜别",
        "preface": "",
        "paragraphs": [
            "凤皇城里花时别，客舍莫辞先买酒，相门曾忝共登龙。",
            "迎风骚屑千家竹，隔水悠扬午夜钟。",
            "明日又行西蜀路，不堪天际远山重。"
        ],
        "notes": "",
        "id": "d353abbba0c9583f4bdff38c7a5f2870"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "长安卧病秋夜言怀",
        "preface": "",
        "paragraphs": [
            "九重门锁禁城秋，月过南宫渐映楼。",
            "紫陌夜深槐露滴，碧空云尽火星流。",
            "风清刻漏传三殿，甲第歌钟乐五侯。",
            "楚客病来乡思苦，寂寥灯下不胜愁。"
        ],
        "notes": "",
        "id": "8105852a24a9a519428ade8fb2831d86"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "喜雪上窦相公",
        "preface": "",
        "paragraphs": [
            "千门万户雪花浮，点点无声落瓦沟。",
            "全似玉尘销更积，半成冰水结还流。",
            "光添曙色连天远，平地已沾盈尺润，年丰须荷富人侯。"
        ],
        "notes": "",
        "id": "6fef166c9d6297e1fefcd1d855d7e3d1"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "宴杨驸马山亭",
        "preface": "",
        "paragraphs": [
            "垂杨拂岸草茸茸，绣户窗前花影重。",
            "鲙下玉盘红缕细，酒开金瓮绿醅𬪩。",
            "中朝附马何平叔，南国词人陆士龙。",
            "落日泛舟同醉处，回潭百丈映千峰。"
        ],
        "notes": "",
        "id": "a8b5b5c1ad251c57733a433cdcdf37f9"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "西蜀送许中庸归秦赴举",
        "preface": "",
        "paragraphs": [
            "春色华阳国，秦人此别离。",
            "驿楼横水影，乡路入花枝。",
            "日暖莺飞好，山晴马去迟。",
            "劒门当石隘，栈阁入云危。",
            "独鹤心千里，贫交酒一巵。",
            "桂条攀偃蹇，兰叶藉参差。",
            "旅梦惊蝴蝶，残芳怨子规。",
            "碧霄今夜月，惆怅上峨嵋。"
        ],
        "notes": "",
        "id": "943a7869ff7430a577fa1bcac8e48ff4"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "小苑春望宫池柳色",
        "preface": "",
        "paragraphs": [
            "宛宛如丝柳，含黄一望新。",
            "未成沟上暗，且向日边春。",
            "袅娜方遮水，低迷欲醉人。",
            "托空芳郁郁，逐溜影鳞鳞。",
            "弄水滋宵露，垂枝染夕尘。",
            "夹堤连太液，还似映天津。"
        ],
        "notes": "",
        "id": "bf72af040b4798f065a9555b4fb7ae19"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "中秋夜临镜湖望月",
        "preface": "",
        "paragraphs": [
            "镜里秋宵望，湖平月彩深。",
            "圆光珠入浦，浮照鹊惊林。",
            "澹动光还碎，婵娟影不沈。",
            "远时生岸曲，空处落波心。",
            "逈彻轮初满，孤明魄未侵。",
            "桂枝如可折，何惜夜登临。"
        ],
        "notes": "",
        "id": "d5287694d62c86d9f0262c74e594a243"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "江上愁思二首 一",
        "preface": "",
        "paragraphs": [
            "江上翁开门，开门向衰草。",
            "只知愁子孙，不觉生涯老。"
        ],
        "notes": "",
        "id": "5cee67bdbd7aa7f69911b5867af49e73"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "江上愁思二首 二",
        "preface": "",
        "paragraphs": [
            "江上草茎枯，茎枯叶复焦。",
            "那堪芳意尽，夜夜没寒潮。"
        ],
        "notes": "",
        "id": "7ae0f8ecaf2a6e4aa7e7e516c8c082d3"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "梁城老人怨",
        "preface": "",
        "paragraphs": [
            "朝为耕种人，暮作刀枪鬼。",
            "相看父子血，共染城濠水。"
        ],
        "notes": "",
        "id": "e11dfde27c0ef183899b0c9ed3635f7f"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "送灵一上人",
        "preface": "",
        "paragraphs": [
            "十年劳远别，一笑喜相逢。",
            "又上青山去，青山千万重。"
        ],
        "notes": "",
        "id": "bc766bd2190f7761d3436c5c6ba67428"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "经夫差庙",
        "preface": "",
        "paragraphs": [
            "姑苏城畔千年木，刻作夫差庙里神。",
            "冠盖寂寥尘满室，不知箫鼓乐何人。"
        ],
        "notes": "",
        "id": "4a65e654d19fc6ee594fed5037d8fdfe"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "九月十日即事",
        "preface": "",
        "paragraphs": [
            "汉江天外东流去，巴塞连山万里秋。",
            "节过重阳人病起，一枝残菊不胜愁。"
        ],
        "notes": "",
        "id": "23c07870cc45e2f8abaacee549ebcbcf"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "夏日䜩九华池赠主人",
        "preface": "",
        "paragraphs": [
            "池上凉台五月凉，百花开尽水芝香。",
            "黄金买酒邀诗客，醉倒檐前青玉床。"
        ],
        "notes": "",
        "id": "54f6e6ada9867b3d37406e7480f3b0b4"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "长安早春言志",
        "preface": "",
        "paragraphs": [
            "九衢日暖树苍苍，万里吴人忆水乡。",
            "汉主未曾亲羽猎，不知将底谏君王。"
        ],
        "notes": "",
        "id": "83bfb4e00822489a5829c4e2d2f06611"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "读苏属国传",
        "preface": "",
        "paragraphs": [
            "天山西北居延海，沙塞重重不见春。",
            "肠断帝乡遥望日，节旄零落汉家臣。"
        ],
        "notes": "",
        "id": "01033366d40c6607865d0da042106cb8"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "吴城览古",
        "preface": "",
        "paragraphs": [
            "吴王旧国水烟空，香径无人兰叶红。",
            "春色似怜歌舞地，年年先发馆娃宫。"
        ],
        "notes": "",
        "id": "9314dd3ccc5f33d3a8af94e273c137cf"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "犍为城下夜泊闻夷歌",
        "preface": "",
        "paragraphs": [
            "犍为城下牂牁路，空冢滩西贾客舟。",
            "此夜可怜江上月，夷歌铜鼓不胜愁。"
        ],
        "notes": "",
        "id": "64baccc6e3de9f8ccf32b869f9d8ecac"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "和王中丞使君春日过高评事幽居",
        "preface": "",
        "paragraphs": [
            "风光满路旗旛出，林下高人待使君。",
            "笑藉紫兰相向醉，野花千树落纷纷。"
        ],
        "notes": "",
        "id": "fe6c622eb088822c52ee6acc2e94f0c1"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "和王中丞中和日",
        "preface": "",
        "paragraphs": [
            "节应中和天地晴，繁弦叠鼓动高城。",
            "汉家分刺诸侯贵，一曲阳春江水清。"
        ],
        "notes": "",
        "id": "46710952300e9d49458c30e64e83a168"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "同韦中丞花下夜饮赠歌人",
        "preface": "",
        "paragraphs": [
            "银烛煌煌半醉人，娇歌宛转动朱唇。",
            "繁花落尽春风里，绣被郎官不负春。"
        ],
        "notes": "",
        "id": "873c29535026369ab5b8b07b1efe58e8"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "若耶溪逢陆澧",
        "preface": "",
        "paragraphs": [
            "溪上春晴聊看竹，谁言驿使此相逢。",
            "担簦蹑屐仍多病，笑杀云间陆士龙。"
        ],
        "notes": "",
        "id": "e343fd935415325d82fcd89e97a01341"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "夜泊荆溪",
        "preface": "",
        "paragraphs": [
            "小雪已晴芦叶暗，长波乍急鹤声嘶。",
            "孤舟一夜宿流水，眼看山头月落溪。"
        ],
        "notes": "",
        "id": "bb772bbf616d1ad598c2f647d9e87dde"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "南山别僧",
        "preface": "",
        "paragraphs": [
            "惆怅人间多别离，梅花满眼独行时。",
            "无家度日多为客，欲共山僧何处期。"
        ],
        "notes": "",
        "id": "6e16290497c70a9d4cc300fae44c1cbc"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "戏题山居二首 一",
        "preface": "",
        "paragraphs": [
            "云盖秋松幽洞近，水穿危石乱山深。",
            "门前自有千竿竹，免向人家看竹林。"
        ],
        "notes": "",
        "id": "454c528d9245d865961850922568937d"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "戏题山居二首 二",
        "preface": "",
        "paragraphs": [
            "虽有柴门长不关，片云高木共身闲。",
            "犹嫌住久人知处，见欲移居更上山。"
        ],
        "notes": "",
        "id": "77e9901a85314cb25ef5881286bb2470"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "山中秋夜喜周士闲见过",
        "preface": "",
        "paragraphs": [
            "青山高处上不易，白云深处行亦难。",
            "留君不宿对秋月，莫厌山空泉石寒。"
        ],
        "notes": "",
        "id": "cfa5f10e28cd362043a2f324ec7f2956"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "过栎阳山谿",
        "preface": "",
        "paragraphs": [
            "众草穿沙芳色齐，蹋莎行草过春谿。",
            "闲云相引上山去，人到山头云却低。"
        ],
        "notes": "",
        "id": "7952e10c98989322d8442c850c3fd5ab"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "姑苏台怀古",
        "preface": "",
        "paragraphs": [
            "忆昔吴王争霸日，歌钟满地上高台。",
            "三千宫女看花处，人尽台崩花自开。"
        ],
        "notes": "",
        "id": "6bb9c44a64b3392d5962065c872b855e"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "将归旧山留别",
        "preface": "",
        "paragraphs": [
            "相共游梁今独还，异乡摇落忆空山。",
            "信陵死后无公子，徒向夷门学抱关。"
        ],
        "notes": "",
        "id": "fd23b89091ce33c284036a8d0e29ce5c"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "游洞灵观",
        "preface": "",
        "paragraphs": [
            "初访西城礼少君，独行深入洞天云。",
            "风吹青桂寒花落，香绕仙坛处处闻。"
        ],
        "notes": "",
        "id": "ec59ce5b752930da9c2d6c2c4a832013"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "旅次沔阳闻克复而用师者穷兵黩武因书简之",
        "preface": "",
        "paragraphs": [
            "江上烟消汉水清，王师大破绿林兵。",
            "干戈用尽人成血，韩信空传壮士名。"
        ],
        "notes": "",
        "id": "e28a53fe74c574ae35c9fafe3dadf91a"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "湘君祠",
        "preface": "",
        "paragraphs": [
            "二妃怨处云沈沈，二妃哭处湘水深。",
            "商人酒滴庙前草，萧索风生斑竹林。"
        ],
        "notes": "",
        "id": "b808905888fac18aafeb3cc152bd29fe"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "送辛吉甫常州觐省",
        "preface": "",
        "paragraphs": [
            "西去兰陵家不远，到家还及采兰时。",
            "新年送客我为客，惆怅门前黄柳丝。"
        ],
        "notes": "",
        "id": "fcc088facb1f4061e6277a245d0b1309"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "题舞花山大师遗居",
        "preface": "",
        "paragraphs": [
            "西过流沙归路长，一生遗迹在东方。",
            "空堂寂寞闭灯影，风动四山松柏香。"
        ],
        "notes": "",
        "id": "66cb53e3469500c69314457a56efcb65"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "广陵秋夜对月即事",
        "preface": "",
        "paragraphs": [
            "霜落寒空月上楼，月中歌吹满扬州。",
            "相看醉舞倡楼月，不觉隋家陵树秋。"
        ],
        "notes": "",
        "id": "262bdb44c8730d20e3bacfa0b2730be9"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "早秋浐水送人归越",
        "preface": "",
        "paragraphs": [
            "凉叶萧萧生远风，晓鵶飞度望春宫。",
            "越人归去一摇首，肠断马嘶秋水东。"
        ],
        "notes": "",
        "id": "79cade9f4e515bb725a4614b4729ac27"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "小江驿送陆侍御归湖上山",
        "preface": "",
        "paragraphs": [
            "鹤唳天边秋水空，荻花芦叶起西风。",
            "今夜渡江何处宿，会稽山在月明中。"
        ],
        "notes": "",
        "id": "54c947fdf917838dc384098cda2cbf07"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "送李德舆归穿石洞山居",
        "preface": "",
        "paragraphs": [
            "乌巾年少归何处，一片彩霞仙洞中。",
            "惆怅别时花似雪，行人不肯醉春风。"
        ],
        "notes": "",
        "id": "0a6d068036d0e74199e3b5768208363d"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "酬幽居闲上人喜及第后见赠",
        "preface": "",
        "paragraphs": [
            "九霄心在劳相问，四十年间岂足惊。",
            "风动自然云出岫，高僧不用笑浮生。"
        ],
        "notes": "",
        "id": "48aff3c9e82d523815f25de523846231"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "洛下赠彻公",
        "preface": "",
        "paragraphs": [
            "天竺沙门洛下逢，请为同社笑相容。",
            "支颐忽望碧云里，心爱嵩山第几重。"
        ],
        "notes": "",
        "id": "60a79c510921914874539e1f7c69d394"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "观朱舍人归葬吴中",
        "preface": "",
        "paragraphs": [
            "翩翩绛旐寒流上，行引东归万里魂。",
            "几处州人临水哭，共看遗草有王言。"
        ],
        "notes": "",
        "id": "1fae927e7513dbf6192a4c83d29faf3e"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "题清镜寺留别",
        "preface": "",
        "paragraphs": [
            "路入千山愁自知，雪花撩乱压松枝。",
            "世人并道离别苦，谁信山僧轻别离。"
        ],
        "notes": "",
        "id": "fb548784f655b4c145ccf59ee6fc1754"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "从军行",
        "preface": "",
        "paragraphs": [
            "海畔风吹冻泥裂，枯桐叶落枝梢折。",
            "横笛闻声不见人，红旗直上天山雪。"
        ],
        "notes": "",
        "id": "ee65a2302de7ad31a9dcc72b4233ba71"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "宿淮阴作",
        "preface": "",
        "paragraphs": [
            "秋灯点点淮阴市，楚客联樯宿淮水。",
            "夜深风起鱼鼈腥，韩信祠堂明月里。"
        ],
        "notes": "",
        "id": "903c9acf5b3c9b558141eb883cd802b1"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "春日南山行",
        "preface": "",
        "paragraphs": [
            "处处看山不可行，野花相向笑无成。",
            "长嫌为客过州县，渐被时人识姓名。"
        ],
        "notes": "",
        "id": "26ae873b9de725c3be39fc38eec7dedc"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "步虚词二首 一",
        "preface": "",
        "paragraphs": [
            "汉武青斋读鼎书，太官扶上画云车。",
            "坛上月明宫殿闭，仰看星斗礼空虚。"
        ],
        "notes": "",
        "id": "39853c377f017c05951c60c075d1c832"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "步虚词二首 二",
        "preface": "",
        "paragraphs": [
            "楼殿层层阿母家，昆仑山顶驻红霞。",
            "笙歌出见穆天子，相引笑看琪树花。"
        ],
        "notes": "",
        "id": "820068db5c6e678af5b2c0cd7bf59ea1"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "襄阳过孟浩然旧居",
        "preface": "",
        "paragraphs": [
            "襄阳城郭春风起，汉水东流去不还。",
            "孟子死来江树老，烟霞犹在鹿门山。"
        ],
        "notes": "",
        "id": "00ece755be8283dc319bec891bb3dccb"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "送友人游嵩山",
        "preface": "",
        "paragraphs": [
            "嵩山归路绕天坛，雪影松声满谷寒。",
            "君见九龙潭上月，莫辞清夜访袁安。"
        ],
        "notes": "",
        "id": "9f236e8885b46868c91bf09d8e85ffd3"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "伏翼西洞送夏方庆",
        "preface": "",
        "paragraphs": [
            "洞里春晴花正开，看花出洞几时回。",
            "殷勤好去武陵客，莫引世人相逐来。"
        ],
        "notes": "",
        "id": "e5bb10ae5fab09cd59844d35eee0b42f"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "赠人",
        "preface": "",
        "paragraphs": [
            "或櫂孤舟或杖藜，寻常适意钓长溪。",
            "草堂竹径在何处，落日孤烟寒渚西。"
        ],
        "notes": "",
        "id": "5784f80cb4077a56e07344fec07de482"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "稚子新能编笋笠，山妻旧解补荷衣。",
            "秋山隔岸清猨叫，湖水当门白鸟飞。"
        ],
        "notes": "",
        "id": "2fb05524cb55c27cc9dd42ad75632424"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "七言宿西台江寄别南间寺一首",
        "preface": "",
        "paragraphs": [
            "曾寄中天第一峰，新辞石室与岩松。",
            "归舟独宿寒江上，夜半遥听云外钟。"
        ],
        "notes": "",
        "id": "ef345ac81dacfc79ec983e247c7e5e13"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "五言宿妙喜寺赠远公一首",
        "preface": "",
        "paragraphs": [
            "空学西天客，冥然生意长。",
            "夏高云纳愁近坛凉（此联抄本原缺二字）。",
            "月半生空处，孤灯宿上方。",
            "欲离夕字想，何法御心王。",
            "。"
        ],
        "notes": "",
        "id": "c253e609283a2c4fb3ba8bcc8d7a4dc2"
    },
    {
        "author": "陈羽",
        "dynasty": "唐",
        "type": "诗",
        "rhythmic": "",
        "title": "五言秋夜南间寺江尚院玩月一首",
        "preface": "",
        "paragraphs": [
            "圆月吐青[□]，萧寥天宇宽。",
            "凝光与空[□]，虚寂两无端。",
            "露重草衣湿，[□□]竹泉寒。",
            "欲持高洁意，长此共林峦。",
            "（均见日本藏唐抄本《唐诗卷》）。"
        ],
        "notes": "",
        "id": "8d68a570a100fd4bcc6f7e1a3c267ef7"
    }
]