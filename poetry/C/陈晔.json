[
    {
        "author": "陈晔",
        "dynasty": "宋",
        "type": "诗",
        "rhythmic": "",
        "title": "汀州",
        "preface": "",
        "paragraphs": [
            "尝闻元丰间，元舆守兹土。",
            "别乘果为谁，青山郭功甫。",
            "二公德望尊，声名播今古。"
        ],
        "notes": "",
        "id": "55e987bc9f0ee9208e7ae052e77359b8"
    },
    {
        "author": "陈晔",
        "dynasty": "宋",
        "type": "诗",
        "rhythmic": "",
        "title": "我爱淳安好  其一",
        "preface": "",
        "paragraphs": [
            "我爱淳安好，于民两尽诚。",
            "明伦喜知劝，有社敬皆生。",
            "开学群材进，繙经众说平。",
            "嗟予不如昔，徒尔景恢宏。"
        ],
        "notes": "",
        "id": "7e8d106ac2d37ffaeec616b2df7d75af"
    },
    {
        "author": "陈晔",
        "dynasty": "宋",
        "type": "诗",
        "rhythmic": "",
        "title": "我爱淳安好  其二",
        "preface": "",
        "paragraphs": [
            "我爱淳安好，群心息险奸。",
            "封郊广申画，车辙略周环。",
            "漏刻辰无爽，亭崇诏肃颁。",
            "恭思民易虐，退食敢言闲。"
        ],
        "notes": "",
        "id": "7e8d106ac2d37ffaeec616b2df7d75af"
    },
    {
        "author": "陈晔",
        "dynasty": "宋",
        "type": "诗",
        "rhythmic": "",
        "title": "我爱淳安好  其三",
        "preface": "",
        "paragraphs": [
            "我爱淳安好，溪山壮县居。",
            "锦文光璀璨，雉羽泄轻徐。",
            "比屋兴弦诵，多田力耨耡。",
            "廓然无一事，林下自诗书。"
        ],
        "notes": "",
        "id": "7e8d106ac2d37ffaeec616b2df7d75af"
    },
    {
        "author": "陈晔",
        "dynasty": "宋",
        "type": "诗",
        "rhythmic": "",
        "title": "我爱淳安好  其四",
        "preface": "",
        "paragraphs": [
            "我爱淳安好，精能乐众工。",
            "群羊亡饮豫，大武护功隆。",
            "推此心俱善，貤生石可砻。",
            "浮游博六子，裒手亦从风。"
        ],
        "notes": "",
        "id": "7e8d106ac2d37ffaeec616b2df7d75af"
    },
    {
        "author": "陈晔",
        "dynasty": "宋",
        "type": "诗",
        "rhythmic": "",
        "title": "我爱淳安好  其五",
        "preface": "",
        "paragraphs": [
            "我爱淳安好，忧民缺致盈。",
            "渠通庐避湿，滩凿浪难生。",
            "利涉津梁固，安行道路平。",
            "夙宵虽黾勉，终愧汉公卿。"
        ],
        "notes": "",
        "id": "7e8d106ac2d37ffaeec616b2df7d75af"
    },
    {
        "author": "陈晔",
        "dynasty": "宋",
        "type": "诗",
        "rhythmic": "",
        "title": "我爱淳安好  其六",
        "preface": "",
        "paragraphs": [
            "我爱淳安好，能知义命方。",
            "育遗存后裔，刳腹奉高堂。",
            "隠节推承诏，儒官教有庠。",
            "胡为得祠奉，退省更徊徨。"
        ],
        "notes": "",
        "id": "7e8d106ac2d37ffaeec616b2df7d75af"
    },
    {
        "author": "陈晔",
        "dynasty": "宋",
        "type": "诗",
        "rhythmic": "",
        "title": "我爱淳安好  其七",
        "preface": "",
        "paragraphs": [
            "我爱淳安好，先庚矢伏房。",
            "春秋武常阅，钟皷今惟详。",
            "在在空三穴，家家保万箱。",
            "欢呼徧田里，既醉乐时康。"
        ],
        "notes": "",
        "id": "7e8d106ac2d37ffaeec616b2df7d75af"
    },
    {
        "author": "陈晔",
        "dynasty": "宋",
        "type": "诗",
        "rhythmic": "",
        "title": "我爱淳安好  其八",
        "preface": "",
        "paragraphs": [
            "我爱淳安好，流芳踵昔人。",
            "兴贤多上第，安老切怜贫。",
            "更荷雨旸若，再还风俗淳。",
            "燕毛过百岁，锡类奉君亲。"
        ],
        "notes": "",
        "id": "7e8d106ac2d37ffaeec616b2df7d75af"
    },
    {
        "author": "陈晔",
        "dynasty": "宋",
        "type": "诗",
        "rhythmic": "",
        "title": "我爱淳安好  其九",
        "preface": "",
        "paragraphs": [
            "我爱淳安好，薰陶圣治馨。",
            "执呼民听命，期纵草生囹。",
            "栏栅虚长庑，桁杨卧一庭。",
            "国家仁泽厚，今日可无刑。"
        ],
        "notes": "",
        "id": "7e8d106ac2d37ffaeec616b2df7d75af"
    },
    {
        "author": "陈晔",
        "dynasty": "宋",
        "type": "诗",
        "rhythmic": "",
        "title": "我爱淳安好  其一○",
        "preface": "",
        "paragraphs": [
            "我爱淳安好，百方民力宽。",
            "役胥遵大义，讼牒上狂澜。",
            "公赋争先入，穷阎可奠安。",
            "从今滋向化，为政不因难。"
        ],
        "notes": "",
        "id": "7e8d106ac2d37ffaeec616b2df7d75af"
    },
    {
        "author": "陈晔",
        "dynasty": "宋",
        "type": "诗",
        "rhythmic": "",
        "title": "我爱淳安好  其一一",
        "preface": "",
        "paragraphs": [
            "我爱淳安好，都捐文墨拘。",
            "幽禽纵林薮，露匶掩荒芜。",
            "每积空餐媿，曾求实惠无。",
            "安车幸虞侍，南极近星弧。"
        ],
        "notes": "",
        "id": "7e8d106ac2d37ffaeec616b2df7d75af"
    },
    {
        "author": "陈晔",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "朝看碧溪初腾日，暮对青山淡抹云。"
        ],
        "notes": "",
        "id": "42328ae8977fc1c0bc046c3dd6a8c9dc"
    },
    {
        "author": "陈晔",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "古驿森慈竹，莲城挺义松。"
        ],
        "notes": "",
        "id": "891b6f2578985be5abd090deb361d601"
    },
    {
        "author": "陈晔",
        "dynasty": "宋",
        "type": "诗",
        "rhythmic": "",
        "title": "服椒法歌",
        "preface": "",
        "paragraphs": [
            "青城山老人，服椒得妙诀。",
            "年过九十余，貌不类期耋。",
            "再拜而请之，忻然为我说。",
            "蜀椒贰斤净，解盐六两洁。",
            "糁盐慢火煮，煮透滚菊末。",
            "初服十五圆，早晚不可辍。",
            "每月渐渐增，累之至二百。",
            "盐酒或盐汤，任君意所歠。",
            "服及半年间，胸膈微觉塞。",
            "每日退十圆，还至十五粒。",
            "俟其无碍时，数复如前日。",
            "常令气熏蒸，否则前功失。",
            "饮食蔬果等，并无所忌节。",
            "一年效即见，容颜顿悦泽。",
            "目明而耳聪，须乌而发黑。",
            "补肾轻腰身，固气益精血。",
            "椒温盐亦温，菊性去烦热。",
            "四旬方可服，服之幸毋忽。",
            "逮至数十年，功与造化埒。",
            "耐老更延年，不知几岁月。",
            "嗜欲若能忘，其效尤卓绝。",
            "我欲世人安，作歌故怛切。"
        ],
        "notes": "",
        "id": "7e2de3e38d3e823278c4b4ce0addbc38"
    }
]