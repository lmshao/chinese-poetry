[
    {
        "author": "陈晔",
        "dynasty": "宋",
        "type": "诗",
        "rhythmic": "",
        "title": "汀州",
        "preface": "",
        "paragraphs": [
            "尝闻元丰间，元舆守兹土。",
            "别乘果为谁，青山郭功甫。",
            "二公德望尊，声名播今古。"
        ],
        "notes": "",
        "id": "7c5049d95ec908854fc3bd42d7156f44"
    },
    {
        "author": "陈晔",
        "dynasty": "宋",
        "type": "诗",
        "rhythmic": "",
        "title": "我爱淳安好  其一",
        "preface": "",
        "paragraphs": [
            "我爱淳安好，于民两尽诚。",
            "明伦喜知劝，有社敬皆生。",
            "开学群材进，繙经众说平。",
            "嗟予不如昔，徒尔景恢宏。"
        ],
        "notes": "",
        "id": "94e9351a119c3d1f9a83b6f26c0d751e"
    },
    {
        "author": "陈晔",
        "dynasty": "宋",
        "type": "诗",
        "rhythmic": "",
        "title": "我爱淳安好  其二",
        "preface": "",
        "paragraphs": [
            "我爱淳安好，群心息险奸。",
            "封郊广申画，车辙略周环。",
            "漏刻辰无爽，亭崇诏肃颁。",
            "恭思民易虐，退食敢言闲。"
        ],
        "notes": "",
        "id": "b2e0dc57eab3112438696de2aed1fc12"
    },
    {
        "author": "陈晔",
        "dynasty": "宋",
        "type": "诗",
        "rhythmic": "",
        "title": "我爱淳安好  其三",
        "preface": "",
        "paragraphs": [
            "我爱淳安好，溪山壮县居。",
            "锦文光璀璨，雉羽泄轻徐。",
            "比屋兴弦诵，多田力耨耡。",
            "廓然无一事，林下自诗书。"
        ],
        "notes": "",
        "id": "41ff534f924d2e0604f9d81591f760bf"
    },
    {
        "author": "陈晔",
        "dynasty": "宋",
        "type": "诗",
        "rhythmic": "",
        "title": "我爱淳安好  其四",
        "preface": "",
        "paragraphs": [
            "我爱淳安好，精能乐众工。",
            "群羊亡饮豫，大武护功隆。",
            "推此心俱善，貤生石可砻。",
            "浮游博六子，裒手亦从风。"
        ],
        "notes": "",
        "id": "57853c23a4535a4e0f773c93001af737"
    },
    {
        "author": "陈晔",
        "dynasty": "宋",
        "type": "诗",
        "rhythmic": "",
        "title": "我爱淳安好  其五",
        "preface": "",
        "paragraphs": [
            "我爱淳安好，忧民缺致盈。",
            "渠通庐避湿，滩凿浪难生。",
            "利涉津梁固，安行道路平。",
            "夙宵虽黾勉，终愧汉公卿。"
        ],
        "notes": "",
        "id": "a834f8e46f9dabcf5bc4b5f19b0fa252"
    },
    {
        "author": "陈晔",
        "dynasty": "宋",
        "type": "诗",
        "rhythmic": "",
        "title": "我爱淳安好  其六",
        "preface": "",
        "paragraphs": [
            "我爱淳安好，能知义命方。",
            "育遗存后裔，刳腹奉高堂。",
            "隠节推承诏，儒官教有庠。",
            "胡为得祠奉，退省更徊徨。"
        ],
        "notes": "",
        "id": "2605cfd503979956088d09116fa43437"
    },
    {
        "author": "陈晔",
        "dynasty": "宋",
        "type": "诗",
        "rhythmic": "",
        "title": "我爱淳安好  其七",
        "preface": "",
        "paragraphs": [
            "我爱淳安好，先庚矢伏房。",
            "春秋武常阅，钟皷今惟详。",
            "在在空三穴，家家保万箱。",
            "欢呼徧田里，既醉乐时康。"
        ],
        "notes": "",
        "id": "6cadeb50a1f9cd51603e4f823f0fcf3f"
    },
    {
        "author": "陈晔",
        "dynasty": "宋",
        "type": "诗",
        "rhythmic": "",
        "title": "我爱淳安好  其八",
        "preface": "",
        "paragraphs": [
            "我爱淳安好，流芳踵昔人。",
            "兴贤多上第，安老切怜贫。",
            "更荷雨旸若，再还风俗淳。",
            "燕毛过百岁，锡类奉君亲。"
        ],
        "notes": "",
        "id": "276d670fb7623003d8f0c39c46774cb3"
    },
    {
        "author": "陈晔",
        "dynasty": "宋",
        "type": "诗",
        "rhythmic": "",
        "title": "我爱淳安好  其九",
        "preface": "",
        "paragraphs": [
            "我爱淳安好，薰陶圣治馨。",
            "执呼民听命，期纵草生囹。",
            "栏栅虚长庑，桁杨卧一庭。",
            "国家仁泽厚，今日可无刑。"
        ],
        "notes": "",
        "id": "1147d3a864d00dc566640eb69e235177"
    },
    {
        "author": "陈晔",
        "dynasty": "宋",
        "type": "诗",
        "rhythmic": "",
        "title": "我爱淳安好  其一〇",
        "preface": "",
        "paragraphs": [
            "我爱淳安好，百方民力宽。",
            "役胥遵大义，讼牒上狂澜。",
            "公赋争先入，穷阎可奠安。",
            "从今滋向化，为政不因难。"
        ],
        "notes": "",
        "id": "6fe65711b7b7073134d69ae9417c8800"
    },
    {
        "author": "陈晔",
        "dynasty": "宋",
        "type": "诗",
        "rhythmic": "",
        "title": "我爱淳安好  其一一",
        "preface": "",
        "paragraphs": [
            "我爱淳安好，都捐文墨拘。",
            "幽禽纵林薮，露匶掩荒芜。",
            "每积空餐媿，曾求实惠无。",
            "安车幸虞侍，南极近星弧。"
        ],
        "notes": "",
        "id": "fb9ceffa0fe8bc5eaeb5a533234a85a9"
    },
    {
        "author": "陈晔",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "朝看碧溪初腾日，暮对青山淡抹云。"
        ],
        "notes": "",
        "id": "a00403df00597facad04156f747abe19"
    },
    {
        "author": "陈晔",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "古驿森慈竹，莲城挺义松。"
        ],
        "notes": "",
        "id": "dcb4eb97cfc9ab228c265387b4e5429a"
    },
    {
        "author": "陈晔",
        "dynasty": "宋",
        "type": "诗",
        "rhythmic": "",
        "title": "服椒法歌",
        "preface": "",
        "paragraphs": [
            "青城山老人，服椒得妙诀。",
            "年过九十余，貌不类期耋。",
            "再拜而请之，忻然为我说。",
            "蜀椒贰斤净，解盐六两洁。",
            "糁盐慢火煮，煮透滚菊末。",
            "初服十五圆，早晚不可辍。",
            "每月渐渐增，累之至二百。",
            "盐酒或盐汤，任君意所歠。",
            "服及半年间，胸膈微觉塞。",
            "每日退十圆，还至十五粒。",
            "俟其无碍时，数复如前日。",
            "常令气熏蒸，否则前功失。",
            "饮食蔬果等，并无所忌节。",
            "一年效即见，容颜顿悦泽。",
            "目明而耳聪，须乌而发黑。",
            "补肾轻腰身，固气益精血。",
            "椒温盐亦温，菊性去烦热。",
            "四旬方可服，服之幸毋忽。",
            "逮至数十年，功与造化埒。",
            "耐老更延年，不知几岁月。",
            "嗜欲若能忘，其效尤卓绝。",
            "我欲世人安，作歌故怛切。"
        ],
        "notes": "",
        "id": "87dbdfe9615c8c1b37f3e60cf69f2dce"
    },
    {
        "author": "陈晔",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "腰下重金贵，眉间一点黄。",
            "定知从此庆非常。",
            "况有阴功宜寿、等天长。",
            "乞得仙家酒，来称诞日觞。",
            "乃翁阿母醉何妨。",
            "行见诸郎接武、上明光。"
        ],
        "notes": "",
        "id": "2da3c4f5b30b7b147c53bf0dcf36b419"
    },
    {
        "author": "陈晔",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "翠竹阴团，绿荷芗嫩，朝来和气盈盈。",
            "薰风楼阁，玉燕梦初成。",
            "便有功名壮志，持符节，麟虎频。",
            "更归来后，挂冠神武，四海□高名。",
            "今年，方八十，莱衣舞处，岨拜霞觥。",
            "想笙歌递奏，鼎沸欢声。",
            "何用渠渠颂祝，自应合、福禄安荣。",
            "丹台上，玉清山籍，金字注长生。"
        ],
        "notes": "",
        "id": "f61c2dfe6b897aa3f329095ccc760ba7"
    },
    {
        "author": "陈晔",
        "dynasty": "宋",
        "type": "词",
        "rhythmic": "耍鼓令",
        "title": "",
        "preface": "",
        "paragraphs": [
            "化日长。",
            "政莺语，啭新篁。",
            "到处园林垂绿幄，槐风细，梅雨凉。",
            "见庭户，瑞霭回翔。",
            "拥真仙，鸾驭临华堂。",
            "阗阗珠履争相庆，笙箫奏，绮筵张，捧玉觞。",
            "好深酌九霞浆，舞袖弓弯呈妙态，更……。"
        ],
        "notes": "",
        "id": "0916637fd7a26eb65474417553f90183"
    },
    {
        "author": "陈晔",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "算当年紫府，乘兴霓车，世间游戏。",
            "符节功名，谩略儿小试。",
            "自挂衣冠，旋栽松菊，占水云佳致。",
            "九人年高，重重恩渥，丝纶光贲。",
            "十里西湖，九霞仙酿，举劝吾翁，诞辰一醉。",
            "窦氏阴功，筹彭篯久视。",
            "啸傲壶中，燕超尘外，此乐谁能继。",
            "庭砌年年，斑斓□济，朱颜见喜。"
        ],
        "notes": "",
        "id": "c2f85218f57938e82bcd9e59f599dda7"
    }
]