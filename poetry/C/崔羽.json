[
    {
        "author": "崔羽",
        "dynasty": "宋",
        "type": "诗",
        "rhythmic": "",
        "title": "赠黎如璧",
        "preface": "",
        "paragraphs": [
            "茫茫宇宙春复秋，上清曾记昔年游。",
            "烧丹灶古云烟在，遗履亭虚草树幽。",
            "花压画栏香梦远，酒倾磁琖瑞光浮。",
            "饮余忍别贤昆季，回首向云天际头。"
        ],
        "notes": "",
        "id": "39611fdda2403c7945c6fa01970d0fc1"
    },
    {
        "author": "崔羽",
        "dynasty": "宋",
        "type": "诗",
        "rhythmic": "",
        "title": "示黎如璋丹诀",
        "preface": "",
        "paragraphs": [
            "丹即筌蹄道即鱼，忘筌得道证空虚。",
            "莫坚守抱无为一，扑碎空虚一也无。",
            "妙有灵丹常赫赫，含容法界自如如。",
            "随缘应感长清静，九载金刚不坏躯。"
        ],
        "notes": "",
        "id": "c5acccc56953ce8ccb7123caa248bde2"
    },
    {
        "author": "崔羽",
        "dynasty": "宋",
        "type": "诗",
        "rhythmic": "",
        "title": "雨夜乩坛偶笔",
        "preface": "",
        "paragraphs": [
            "烟霏雨湿路泥泞，鹤驾飘然下紫京。",
            "休咎吉凶休动问，细谈时事与黄庭。"
        ],
        "notes": "",
        "id": "65ea820224c7ba539ae234cb22225698"
    }
]