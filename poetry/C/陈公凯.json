[
    {
        "author": "陈公凯",
        "dynasty": "宋",
        "type": "诗",
        "rhythmic": "",
        "title": "春日田园杂兴二首  其一",
        "preface": "",
        "paragraphs": [
            "春风冗我田园务，野思芳情约不齐。",
            "检点瓜邱仍芋垄，按行桑墅更秧畦。",
            "偶陪灵运山前屐，或学东坡雨外犁。",
            "薄暮倦归专一事，旋诛生菜瓮黄虀。"
        ],
        "notes": "",
        "id": "aab2012eb0aa15c477172432a1a68dab"
    },
    {
        "author": "陈公凯",
        "dynasty": "宋",
        "type": "诗",
        "rhythmic": "",
        "title": "春日田园杂兴二首  其二",
        "preface": "",
        "paragraphs": [
            "世事不挂眼，寄情农圃中。",
            "鉏犁冲晓雨，杖屦立东风。",
            "芽谷验仁脉，浇花趱化工。",
            "独余真意味，浊酒自烧菘。"
        ],
        "notes": "",
        "id": "5bbe5f2b24fb594d8dd115b2e4997d32"
    }
]