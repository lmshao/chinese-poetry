[
    {
        "author": "蔡格",
        "dynasty": "宋",
        "type": "诗",
        "rhythmic": "",
        "title": "自咏",
        "preface": "",
        "paragraphs": [
            "富贵良非愿，林泉毕此生。",
            "酒因随量饮，诗或偶然成。",
            "秋水和烟钓，春田带雨耕。",
            "颓然无缝塔，且不费经营。"
        ],
        "notes": "",
        "id": "675f1b8444bc8bc40a2563840bc5c148"
    },
    {
        "author": "蔡格",
        "dynasty": "宋",
        "type": "诗",
        "rhythmic": "",
        "title": "山居  其一",
        "preface": "",
        "paragraphs": [
            "一雨秋凉爽气新，秋声栗栗转伤神。",
            "根株半载培多少，倏忽流光不待人。"
        ],
        "notes": "",
        "id": "450763a1158306309eccdfa9d51c1445"
    },
    {
        "author": "蔡格",
        "dynasty": "宋",
        "type": "诗",
        "rhythmic": "",
        "title": "山居  其二",
        "preface": "",
        "paragraphs": [
            "刊删理障觅天根，心体昭昭会一原。",
            "岁暮更宜深燕养，莫埋书册动风旛。"
        ],
        "notes": "",
        "id": "114b7821ab8e483fad17a0ff9758ab65"
    },
    {
        "author": "蔡格",
        "dynasty": "宋",
        "type": "诗",
        "rhythmic": "",
        "title": "山居  其三",
        "preface": "",
        "paragraphs": [
            "观云听雨逐番新，清昼绿荫更可人。",
            "满眼个中无限趣，当窗憩久乐天真。"
        ],
        "notes": "",
        "id": "5069706cfd091f84bf1844d0e643b648"
    },
    {
        "author": "蔡格",
        "dynasty": "宋",
        "type": "诗",
        "rhythmic": "",
        "title": "山居  其四",
        "preface": "",
        "paragraphs": [
            "心远不妨车马过，地偏渐听月风来。",
            "参差竹木皆清景，唯有梅枝手自栽。"
        ],
        "notes": "",
        "id": "5ee6f4255e626d26d7c4188ce7a8c22a"
    },
    {
        "author": "蔡格",
        "dynasty": "宋",
        "type": "诗",
        "rhythmic": "",
        "title": "山居  其五",
        "preface": "",
        "paragraphs": [
            "大禹圣人惜寸阴，嗟我悠悠老已侵。",
            "七年病蓄三年艾，犹胜龙钟转陆沉。"
        ],
        "notes": "",
        "id": "6ba02a2d2b60fd0b7a65c951bbbfe53b"
    },
    {
        "author": "蔡格",
        "dynasty": "宋",
        "type": "诗",
        "rhythmic": "",
        "title": "山居  其六",
        "preface": "",
        "paragraphs": [
            "硬着脊梁休放肩，肩挑重负路漫延。",
            "生前气力无停歇，一息奄奄尚向前。"
        ],
        "notes": "",
        "id": "cc0d988b572440a43567fec65827ec14"
    },
    {
        "author": "蔡格",
        "dynasty": "宋",
        "type": "诗",
        "rhythmic": "",
        "title": "山居  其七",
        "preface": "",
        "paragraphs": [
            "寤寐前修相感深，一巾衣钵此传心。",
            "叮咛莫问如来界，本体工夫在此寻。"
        ],
        "notes": "",
        "id": "7e7632f078833a01c581f29e94ea49a7"
    },
    {
        "author": "蔡格",
        "dynasty": "宋",
        "type": "诗",
        "rhythmic": "",
        "title": "山居  其八",
        "preface": "",
        "paragraphs": [
            "天下无如闻道乐，人间惟有养心高。",
            "烟花过眼须臾灭，明德馨香万古牢。"
        ],
        "notes": "",
        "id": "758b7d2acd2bdcdf21588864dad032d9"
    },
    {
        "author": "蔡格",
        "dynasty": "宋",
        "type": "诗",
        "rhythmic": "",
        "title": "山居  其九",
        "preface": "",
        "paragraphs": [
            "逆境须同顺境宽，熟仁坚志这中观。",
            "英雄何限经坷坎，一片精光本自完。"
        ],
        "notes": "",
        "id": "b3e1b0bb1c605026bc7b9a9a8edddb61"
    },
    {
        "author": "蔡格",
        "dynasty": "宋",
        "type": "诗",
        "rhythmic": "",
        "title": "山居  其一○",
        "preface": "",
        "paragraphs": [
            "老年随分做工夫，黄卷静披世味无。",
            "倦整池边春睡足，凭栏遥看鸟相呼。"
        ],
        "notes": "",
        "id": "c468780a1ce30e75c63a7e710c7613a3"
    },
    {
        "author": "蔡格",
        "dynasty": "宋",
        "type": "诗",
        "rhythmic": "",
        "title": "山居  其一一",
        "preface": "",
        "paragraphs": [
            "此身终老太平年，何事修真颠倒颠。",
            "但得开颜随日赏，醉眠花下也神仙。"
        ],
        "notes": "",
        "id": "7c1a21838dc1c05db097f6186b2be561"
    },
    {
        "author": "蔡格",
        "dynasty": "宋",
        "type": "诗",
        "rhythmic": "",
        "title": "山居  其一二",
        "preface": "",
        "paragraphs": [
            "野花幽草满庭除，生意绵绵接太虚。",
            "独坐空斋无一事，呼童三径乐教锄。"
        ],
        "notes": "",
        "id": "c84a79a94d7d2e0e075419271fa4cb82"
    },
    {
        "author": "蔡格",
        "dynasty": "宋",
        "type": "诗",
        "rhythmic": "",
        "title": "山居  其一三",
        "preface": "",
        "paragraphs": [
            "何思何虑只寂然，由来习静类修禅。",
            "一去无多路□□，直启玄关叩洞天。"
        ],
        "notes": "",
        "id": "4d6469cf7dfec20ec25f981e49adec08"
    }
]