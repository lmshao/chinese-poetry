[
    {
        "author": "崔词",
        "dynasty": "唐",
        "type": "诗",
        "rhythmic": "",
        "title": "谒禹庙",
        "preface": "",
        "paragraphs": [
            "（按：崔词疑即与薛苹同题禹庙十七人之一。",
            "）惟舜禅功始，惟尧锡命初。",
            "九州方奠画，万壑遂横疏。",
            "受箓尝开洞，过门不下车。",
            "诸侯会玉帛，沧海荐图书。",
            "玄默将遗世，崇高亦厌居。",
            "耘田自有鸟，濬泽岂为鱼。",
            "家及三王嗣，殷囚百代如。",
            "灵容肃清宇，衮服闭荒墟。",
            "枣径愁云暮，松扉撤祭余。",
            "叨荣陵寝邑，怀古益踌躇。",
            "（见《会稽掇英总集》卷八）。"
        ],
        "notes": "",
        "id": "97072b25bf9d7e310688018810b1ece7"
    }
]