[
    {
        "author": "陈尧叟",
        "dynasty": "宋",
        "type": "诗",
        "rhythmic": "",
        "title": "送张无梦归天台",
        "preface": "",
        "paragraphs": [
            "山人之所隠，临海赤城闲。",
            "天台峰峨峨，剡水声潺潺。",
            "绝顶一室非尘寰，忘形终日同云闲。",
            "仙𫐌每戾止，人迹绝跻攀。",
            "沆瀣挹朝味，冰雪留童颜。",
            "手持百首还元诗，诗成自谓人不知。",
            "世人得之蹈，希夷自此游。",
            "朝市皆争识形仪，承祯以道遇明主。",
            "子训卖药归会稽，张君今能尽继之。",
            "冥冥孤鸿东南飞，邈然不负烟霞期。"
        ],
        "notes": "",
        "id": "f7f9a78c16c39c4798965d453a28098b"
    },
    {
        "author": "陈尧叟",
        "dynasty": "宋",
        "type": "诗",
        "rhythmic": "",
        "title": "送崇教大师南归",
        "preface": "",
        "paragraphs": [
            "能名浄行达理闱，振锡携瓶出翠微。",
            "恩重冕旒曾召对，情高云鹤却同归。",
            "会思莲社寰中结，杯泛潮风海上飞。",
            "不是清时未陈力，便堪随去扫岩扉。"
        ],
        "notes": "",
        "id": "d26ec4f7d9a3f71479031252a3ecf78d"
    },
    {
        "author": "陈尧叟",
        "dynasty": "宋",
        "type": "诗",
        "rhythmic": "",
        "title": "果实",
        "preface": "",
        "paragraphs": [
            "甜于糖蜜软于酥，阆苑山头拥万株。",
            "叶底深藏红玳瑁，枝边低缀碧珊瑚。"
        ],
        "notes": "",
        "id": "9642ccc8909cf680dc2b996239f28cb4"
    },
    {
        "author": "陈尧叟",
        "dynasty": "宋",
        "type": "诗",
        "rhythmic": "",
        "title": "洞霄宫",
        "preface": "",
        "paragraphs": [
            "回合烟光叠翠屏，东南山水此为灵。",
            "鶑花春学蓬瀛境，楼阁夜干牛斗星。",
            "古桧森罗烧药灶，彩云飘洒聚仙亭。",
            "辽天俯近归期鹤，澥谷旁连骇巨溟。",
            "紫陌红尘无一点，绿毛仙骨有千龄。",
            "当时听法谈玄者，环佩锵锵拱上清。"
        ],
        "notes": "",
        "id": "150e46cbc2fefdb252d6f72809432fa4"
    },
    {
        "author": "陈尧叟",
        "dynasty": "宋",
        "type": "诗",
        "rhythmic": "",
        "title": "披云亭",
        "preface": "",
        "paragraphs": [
            "秦关百二山河固，陕服城𬮱控此中。",
            "别构栋梁成爽垲，俯观竹树立青葱。",
            "虚簷豁敞迎朝日，曲槛萦回带晚风。",
            "登眺自欣襟带地，万方辙迹坦然同。"
        ],
        "notes": "",
        "id": "c13e785561029d4f3fb8b35519198da8"
    },
    {
        "author": "陈尧叟",
        "dynasty": "宋",
        "type": "诗",
        "rhythmic": "",
        "title": "妙智洞",
        "preface": "",
        "paragraphs": [
            "追忆经行三十年，漫山桃李竞争妍。",
            "于今棠棣花成萼，我已童颜射酒舡。"
        ],
        "notes": "",
        "id": "88d88170665acda7402bce8aa27a15a3"
    },
    {
        "author": "陈尧叟",
        "dynasty": "宋",
        "type": "诗",
        "rhythmic": "",
        "title": "题义门胡氏华林书院",
        "preface": "",
        "paragraphs": [
            "旌阙书亭焕水乡，四时烟景似沧浪。",
            "玉浆寒色连莎砌，金障秋阴覆草堂。",
            "田里从来应逊畔，儿孙游戏亦成行。",
            "吾君孝理风天下，谁识讴歌缀乐章。"
        ],
        "notes": "",
        "id": "70226c1940e233c1a06644a090d6e039"
    },
    {
        "author": "陈尧叟",
        "dynasty": "宋",
        "type": "诗",
        "rhythmic": "",
        "title": "赓上赐病归韵",
        "preface": "",
        "paragraphs": [
            "寅会丁昌运，𬣙谟愧琐才。",
            "微功酬帝造，迈级处公台。",
            "辞位囊封上，逾涯宠数来。",
            "维藩分圣寄，涕泗远丹台。",
            "旌仰宸章降，隆弥睿眷回。",
            "载赓诚寡和，望阙几徘徊。"
        ],
        "notes": "",
        "id": "4998b61f527bebce836df20fa31c8a53"
    },
    {
        "author": "陈尧叟",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "一榻琴书双门寺，片心泉石两林山。",
            "江楼把酒云供望，秋院支筇鹤对闲。"
        ],
        "notes": "",
        "id": "6cc5d7f8b51ed31565a6455200ace816"
    }
]