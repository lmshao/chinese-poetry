[
    {
        "author": "陈昌言",
        "dynasty": "宋",
        "type": "诗",
        "rhythmic": "",
        "title": "邺都",
        "preface": "",
        "paragraphs": [
            "山势崔嵬望太行，星轺迢递过临漳。",
            "华林园废花争发，铜雀台空草自芳。",
            "何必三分夸霸业，独怜千古擅文章。",
            "生逢乱世终非幸，疑冢累累挂夕阳。"
        ],
        "notes": "",
        "id": "96998cf40ce9ff54e8dbfbc1c940fad7"
    },
    {
        "author": "陈昌言",
        "dynasty": "唐",
        "type": "诗",
        "rhythmic": "",
        "title": "赋得玉水记方流",
        "preface": "",
        "paragraphs": [
            "明媚如怀玉，奇姿自诧幽。",
            "白虹深不见，绿水折空流。",
            "方珏清沙遍，纵横气色浮。",
            "类圭才有角，写月让成钩。",
            "久处沈潜贵，希当特达收。",
            "滔滔在何许，揭厉愿从游。"
        ],
        "notes": "",
        "id": "0f71b848c6ac5eacc12a6f50c8a6458e"
    },
    {
        "author": "陈昌言",
        "dynasty": "唐",
        "type": "诗",
        "rhythmic": "",
        "title": "白日丽江臯",
        "preface": "",
        "paragraphs": [
            "迟景临遥水，晴空似不高。",
            "清明开晓镜，昭晰辨秋毫。",
            "郁郁长隄土，离离浅渚毛。",
            "烟销占一候，风静拥千艘。",
            "独媚青春柳，宜看白鹭涛。",
            "何年谢公赏，遗韵在江臯。"
        ],
        "notes": "",
        "id": "5868960df0d543931e184c380b46cfcd"
    }
]