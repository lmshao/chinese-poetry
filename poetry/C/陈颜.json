[
    {
        "author": "陈颜",
        "dynasty": "宋",
        "type": "诗",
        "rhythmic": "",
        "title": "九日送人",
        "preface": "",
        "paragraphs": [
            "今夕遂独坐，今晨已别离。",
            "同此良宵中，秋意各自知。",
            "滟滟潮与汐，来往亦何为。",
            "嗟尔扁舟子，何时老藩篱。"
        ],
        "notes": "",
        "id": "2164ed95b0564e657d40454aa9a6eb41"
    },
    {
        "author": "陈颜",
        "dynasty": "宋",
        "type": "诗",
        "rhythmic": "",
        "title": "散怀",
        "preface": "",
        "paragraphs": [
            "世乱无尔我，安心伏草茅。",
            "从今离虿尾，向晚转花稍。",
            "笔墨徜徉事，溪山淡泊肴。",
            "祇留兰与菊，傍我作知交。"
        ],
        "notes": "",
        "id": "0b037455fc52780a59c9b3df3dfa74d4"
    },
    {
        "author": "陈颜",
        "dynasty": "宋",
        "type": "诗",
        "rhythmic": "",
        "title": "挽友",
        "preface": "",
        "paragraphs": [
            "去与来相引，修随短共旋。",
            "只争生有骨，方信死无权。",
            "老友身前法，文章觉后圆。",
            "知君能悟此，哭唁一徒然。"
        ],
        "notes": "",
        "id": "4147018b5524eea698b19252fce3c042"
    }
]