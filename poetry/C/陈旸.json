[
    {
        "author": "陈旸",
        "dynasty": "宋",
        "type": "诗",
        "rhythmic": "",
        "title": "徐真君祠堂东西二室次许将韵",
        "preface": "",
        "paragraphs": [
            "六题曾彻九重门，暂阻尧阶奏万言。",
            "今日又蒙师许我，汉廷当沛异常恩。"
        ],
        "notes": "",
        "id": "cd58b3be661c5712e0a01084fa308ea5"
    },
    {
        "author": "陈旸",
        "dynasty": "宋",
        "type": "诗",
        "rhythmic": "",
        "title": "赵真君岩",
        "preface": "",
        "paragraphs": [
            "岩顶风云常不散，洞门日日吐烟霞。",
            "济时偏解为霖雨，信是神仙第一家。"
        ],
        "notes": "",
        "id": "74841baf968d0b32b900fb5735493490"
    },
    {
        "author": "陈旸",
        "dynasty": "宋",
        "type": "诗",
        "rhythmic": "",
        "title": "南台沙合亭",
        "preface": "",
        "paragraphs": [
            "闽州胜概是南台，沙合相传有自来。",
            "一道三桥横渡处，分明平步揖天台。"
        ],
        "notes": "",
        "id": "9a30cb6fa591e0a68f0fcb592426cd84"
    },
    {
        "author": "陈旸",
        "dynasty": "宋",
        "type": "诗",
        "rhythmic": "",
        "title": "缺题",
        "preface": "",
        "paragraphs": [
            "行艺当年帝所闻，声名久矣动簪绅。",
            "文场秉笔渊源厚，诗席谈经业履醇。",
            "白发忽惊蒿里暮，青衫难问箬溪春。",
            "两京模范垂芳远，多少生徒泪满巾。"
        ],
        "notes": "",
        "id": "c6b00f7dc6fbe5960bc1d3d8e1fe0470"
    },
    {
        "author": "陈旸",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "地喷飞泉成雨露，根盘乔木列旌麾。"
        ],
        "notes": "",
        "id": "881ea2ddfa38a87ef8be2ef5d41f0e05"
    },
    {
        "author": "陈旸",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "南台沙合半成洲，千尺虹桥橄榄舟。"
        ],
        "notes": "",
        "id": "24b3b590be25063b22f3034249ea2676"
    }
]