[
    {
        "author": "陈士豪",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "把酒西湖，问梅一笑，为谁试花。",
            "有淡庵人品，精忠许国，文昌地位，清白传家。",
            "鸾检封芝，麟符剖竹，立马嘶风催戍瓜。",
            "从今好，听夜郎江上，谯鼓喧歈。",
            "雌堂玉暖吴娃。",
            "向燕寝香中早放衙。",
            "但一麾十里，风清画戟，五溪六诏、云拥高牙。",
            "褒玺疏荣，锋车趣召，万寿杯中色翠霞。",
            "何须更，问武陵玉屑，勾漏丹砂。"
        ],
        "notes": "",
        "id": "d6ae825480afc521a0fa43da0135dae0"
    }
]