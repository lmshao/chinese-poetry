[
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "了斋自警六首  其一",
        "preface": "",
        "paragraphs": [
            "本无一字尧夫易，八十一篇扬子玄。",
            "今古是非那复辨，仲尼尤不废韦编。"
        ],
        "notes": "",
        "id": "d0d38e3ce0ba28870db26dc3632016fb"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "了斋自警六首  其二",
        "preface": "",
        "paragraphs": [
            "文书难写伏羲书，字外成篇始见渠。",
            "赐也能分可不可，一瓢居士只如愚。"
        ],
        "notes": "",
        "id": "d1172945c0cdfc91b4c2384cccc46599"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "了斋自警六首  其三",
        "preface": "",
        "paragraphs": [
            "过时不易始为难，执处那知是变迁。",
            "度尽千山无鸟迹，不劳传语报平安。"
        ],
        "notes": "",
        "id": "37bea48e31e4d6b293120a992b26b1a4"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "了斋自警六首  其四",
        "preface": "",
        "paragraphs": [
            "手在何忧弓力强，巧穷那得必穿杨。",
            "太和有味人人饮，谁识醒时是醉乡。"
        ],
        "notes": "",
        "id": "e1354f1344ae7a428be89702fa10f004"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "了斋自警六首  其五",
        "preface": "",
        "paragraphs": [
            "仲由行行终身诵，师也堂堂带上书。",
            "五柳却能知此意，无弦琴上赋归与。"
        ],
        "notes": "",
        "id": "3fe3faf2926730d17d710d131627d63f"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "了斋自警六首  其六",
        "preface": "",
        "paragraphs": [
            "只说为山不说休，山成日夜水横流。",
            "惜哉覆篑成迷复，只欠当初一掉头。"
        ],
        "notes": "",
        "id": "f9cf043b49c87989aa56d1a4fc41957a"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "自合浦还清湘寄虚中弟  其一",
        "preface": "",
        "paragraphs": [
            "三年已绝生还望，一日天恩到海涯。",
            "路过清湘犹间阔，当时何不住长沙。"
        ],
        "notes": "",
        "id": "ee12f3125e67da2291294560f46328e2"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "自合浦还清湘寄虚中弟  其二",
        "preface": "",
        "paragraphs": [
            "行彻天涯万里山，月明方照海珠还。",
            "瘴乡来往浑闲事，聊为清湘一破颜。"
        ],
        "notes": "",
        "id": "02ff28fff62ad31d0e3dc1df832a9d41"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "自合浦还清湘寄虚中弟  其三",
        "preface": "",
        "paragraphs": [
            "曾近沧溟看飓风，波涛有尽海无穷。",
            "四年陈迹今何在，坐对湘云豁晚空。"
        ],
        "notes": "",
        "id": "19b3efa9a53fed374f7b2006e539d0fa"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "自合浦还清湘寄虚中弟  其四",
        "preface": "",
        "paragraphs": [
            "瘴海只将梅作雪，湘山今见麦为春。",
            "晴空有月当如旧，岭北山南总照人。"
        ],
        "notes": "",
        "id": "2c9e801d07be63ef31a64f39c69bfa67"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "与全州崇宁断臂和尚",
        "preface": "",
        "paragraphs": [
            "少年得髓几人知，想见当年断臂时。",
            "此是湘山大知识，衡门堪继会昌师。"
        ],
        "notes": "",
        "id": "ba06048e1e8651b56e09d999ec1ae20b"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "和刘太守十洲诗 花屿",
        "preface": "",
        "paragraphs": [
            "红紫商量欲满枝，持春觞豆好携持。",
            "便须载酒凌波去，底事黄堂独赋诗。"
        ],
        "notes": "",
        "id": "1b9e6b5f5fe1a019bb6cd33e9b82f3a6"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "和刘太守十洲诗 芳草洲",
        "preface": "",
        "paragraphs": [
            "绿色映波千古恨，至今南浦两依依。",
            "我今又出江东去，多少行人宦未归。"
        ],
        "notes": "",
        "id": "0260353878b006096094bb723b59b684"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "和刘太守十洲诗 柳汀",
        "preface": "",
        "paragraphs": [
            "密干参差笼月影，轻波荡漾蘸烟条。",
            "暑天要此清凉地，欲往何辞度小桥。"
        ],
        "notes": "",
        "id": "35304f647e7d14fc2f5198c3ee350e6c"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "和刘太守十洲诗 竹屿",
        "preface": "",
        "paragraphs": [
            "霜姿迥出红尘外，只有鹓雏傍水来。",
            "别岸若寻栖隠处，轩窗须为此君开。"
        ],
        "notes": "",
        "id": "78499aa99facdb8d8e6c6858cfe8882b"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "和刘太守十洲诗 烟屿",
        "preface": "",
        "paragraphs": [
            "霭霭纷纷缘底事，故来波上罩晴沙。",
            "莫教散入沧溟去，却恐能迷上汉槎。"
        ],
        "notes": "",
        "id": "d441d1b7096e37745da5d18b9eeb9c5a"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "和刘太守十洲诗 芙蓉洲",
        "preface": "",
        "paragraphs": [
            "红云可觅无蜂去，渺渺寒波映晚芳。",
            "未必孤根能耐雪，且看秋艳已经霜。"
        ],
        "notes": "",
        "id": "37aee0ce44036afab5ca6c13412469eb"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "和刘太守十洲诗 菊花洲",
        "preface": "",
        "paragraphs": [
            "光景不留人易老，恨无羽翼出尘埃。",
            "世间那有飞升药，且傍汀洲采菊来。"
        ],
        "notes": "",
        "id": "bfe0696f44104e575d182cf2b2427fc0"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "和刘太守十洲诗 月岛",
        "preface": "",
        "paragraphs": [
            "月明偏照海边洲，绿水回环漾素秋。",
            "斗转参横群动息，桂花零落遣谁收。"
        ],
        "notes": "",
        "id": "b7a07750cd9cb976dd431babaee8bc16"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "和刘太守十洲诗 雪汀",
        "preface": "",
        "paragraphs": [
            "谁把平毡水上开，坐看飞絮扑琼台。",
            "酒豪耳热笙歌沸，应怪幽人此地来。"
        ],
        "notes": "",
        "id": "84c6f378bae6dd4c029cb7e22f852174"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "和刘太守十洲诗 松岛",
        "preface": "",
        "paragraphs": [
            "影参岸栢童童绿，叶蔽汀兰澹澹香。",
            "斤斧不来人迹远，养成千尺势堂堂。"
        ],
        "notes": "",
        "id": "8081feb0a0119e93a0af012d3a04afca"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "湖心亭",
        "preface": "",
        "paragraphs": [
            "尘境纷纷俗累增，故寻幽径访南能。",
            "湖波浩渺无穷绿，寺屋高低不计层。",
            "诗老新吟工恼客，使君余暇得陪僧。",
            "棋中得失何时了，一局输赢未可凭。"
        ],
        "notes": "",
        "id": "c059932297a8711a880ae05d78393862"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "寄觉范长沙",
        "preface": "",
        "paragraphs": [
            "大士游方兴尽回，家山风月绝尘埃。",
            "杖头多少闲田地，挑取华严入岭来。"
        ],
        "notes": "",
        "id": "9ca1bfc87aa7ab419939fa1389a1a9d4"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "寄觉范漳水",
        "preface": "",
        "paragraphs": [
            "仁者虽逢思有常，平居慎勿示何妨。",
            "争先世路机关恶，近后语言滋味长。",
            "可口物多终作疾，快心事过必为伤。",
            "与其病后求良药，不若病前能自防。"
        ],
        "notes": "",
        "id": "6bea4ad3a7ca10ce936733d71c329c92"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "和江民表韵",
        "preface": "",
        "paragraphs": [
            "传老东山水上浮，玄沙六月雪重裘。",
            "旧来消息今何在，千里桐江月满楼。"
        ],
        "notes": "",
        "id": "d34d47989bcaade0248ea040efb493d7"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "颂",
        "preface": "",
        "paragraphs": [
            "静坐一川微雨，未辨雷音起处。",
            "夜深风作轻寒，清晓月明归去。"
        ],
        "notes": "",
        "id": "c9d8f3bd1dbb2b461388ddac87d0300f"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "寄饶德操",
        "preface": "",
        "paragraphs": [
            "旧时饶措大，今日壁头陀。",
            "为问安心法，禅儒较几何。"
        ],
        "notes": "",
        "id": "6574625d3d77aa3028c654da8444bb43"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "吴江鲈乡亭",
        "preface": "",
        "paragraphs": [
            "中郎台榭据江乡，雅称诗翁赋卒章。",
            "莼菜鲈鱼好时节，秋风斜日旧烟光。",
            "一杯有味功名小，万事无心岁月长。",
            "安得便抛尘网去，钓舟闲倚画栏傍。"
        ],
        "notes": "",
        "id": "efba013451200ad41352de5a509c2406"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "接花",
        "preface": "",
        "paragraphs": [
            "色红可使紫，叶单可使千。",
            "花小可使大，子少可使繁。",
            "天赋有定质，我力能使迁。",
            "自矜接花手，可夺造化权。",
            "众闻悉惊诧，遣我屡叹吁。",
            "用智固巧矣，天时可易欤。",
            "我欲春采菊，我欲冬赏桃。",
            "汝不能栽接，汝巧亦徒劳。",
            "雨露草必生，雪霜松不死。",
            "不死有本性，必生亦时尔。",
            "汝之所变易，是亦时所为。",
            "时乎不可违，何物不随时。"
        ],
        "notes": "",
        "id": "363d33c6617e4b1fd1632f45e0a80645"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "苏文饶往昌国意颇惮之送以诗因勉之",
        "preface": "",
        "paragraphs": [
            "已闻舟楫具，那得苦留君。",
            "雨过霜风急，帆飞雪浪分。",
            "长途方策足，暇日正论文。",
            "功业他年事，风波岂足云。"
        ],
        "notes": "",
        "id": "753baa60f3c58979f6310f3b1010cac2"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "送周初平",
        "preface": "",
        "paragraphs": [
            "虀盐虽不饱，心与古人期。",
            "口体非吾养，纷华任尔为。",
            "经明逢地芥，颖脱看囊锥。",
            "两骥皆宛种，天衢好并驰。"
        ],
        "notes": "",
        "id": "dead9b9529555184aa99870203022a3e"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "文饶自昌国以诗见寄次韵二首  其一",
        "preface": "",
        "paragraphs": [
            "百川滚滚到来休，此是人间第一流。",
            "鲸鬣为君翻骇浪，兰苕空自满汀洲。"
        ],
        "notes": "",
        "id": "ee5160ba742e0386da58ec4c3fa1585c"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "文饶自昌国以诗见寄次韵二首  其二",
        "preface": "",
        "paragraphs": [
            "海邦渺渺知何在，风入高帆顷刻过。",
            "何似一樽湖上酒，月明安稳照寒波。"
        ],
        "notes": "",
        "id": "761f4062636b86537e29ce4a0cd454ab"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "文饶自京师还欲往昌国而风作不可渡乃为绝句戏之",
        "preface": "",
        "paragraphs": [
            "欲冲高浪却沈吟，酒近瀛洲懒得斟。",
            "莫道颠风无好意，为君吹过远归心。"
        ],
        "notes": "",
        "id": "57d5ad3024b9b01c440a8d31adc92400"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "歙砚诗",
        "preface": "",
        "paragraphs": [
            "歙溪澄湛千寻碧，中有崎嵚万年石。",
            "腰粗入水始能凿，一砚价直千金璧。",
            "轻丝腻色恍莫分，熟视微见青罗纹。",
            "乃知金线鸲鹆眼，如玉有瑕安足论。"
        ],
        "notes": "",
        "id": "60e8d4969f0d4a6c2e6894def87e8a6e"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "海山楼",
        "preface": "",
        "paragraphs": [
            "胜事荒湮久，高城观阁宜。",
            "均劳青琐客，余事海山诗。"
        ],
        "notes": "",
        "id": "93ee71666440afc516e83f421b4e6eb1"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "秦君亭",
        "preface": "",
        "paragraphs": [
            "世梗贤路塞，达人识穷通。",
            "欃枪天宝末，士路如飘蓬。",
            "聘君当此时，卷迹云霞中。",
            "能令千载后，叹息诗人穷。"
        ],
        "notes": "",
        "id": "9eec0a1645e18836219d9e25b2a6a04b"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "瑞泉庵",
        "preface": "",
        "paragraphs": [
            "飞栋逼天象，疏櫺逗岩烟。",
            "烹茶引高士，汲此石罅泉。",
            "泉深不盈尺，润物无颇偏。",
            "百川有盈涸，是坎常泓然。"
        ],
        "notes": "",
        "id": "4ad46d589768c2726063c846cb7d7220"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "答瑞岩湛老",
        "preface": "",
        "paragraphs": [
            "示我超然句，能令滞念开。",
            "盍移瑞岩刹，为我入城来。"
        ],
        "notes": "",
        "id": "4c14fa5bbdc71ee93f407a25e46a54a9"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "和邓鲠之韵",
        "preface": "",
        "paragraphs": [
            "十年三谪海边州，洛口相望阻献酬。",
            "曾寄远诗来合浦，又传新句落丹丘。",
            "身如古柏童童老，心似平江湛湛流。",
            "归鸟倦飞云入岫，一瓢堪乐莫回头。"
        ],
        "notes": "",
        "id": "b2c180f8f02a0bb0ec0cf1244827b4d7"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "揽翠轩",
        "preface": "",
        "paragraphs": [
            "地与烦嚣隔，登临翠色中。",
            "雨余千亩竹，霜过一山松。",
            "逸兴云无尽，幽怀水不穷。",
            "绝胜花满眼，只得片时红。"
        ],
        "notes": "",
        "id": "9aa4532ef46759658af72ee8f3d3ad2a"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "杂诗",
        "preface": "",
        "paragraphs": [
            "床头史记千番纸，世上兴亡一窖尘。",
            "惟有炳然周孔道，至今余泽浸生民。"
        ],
        "notes": "",
        "id": "4d4a274c42edac68176713957cf2ee47"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "杂诗",
        "preface": "",
        "paragraphs": [
            "大抵操心在谨微，谬差千里始毫厘。",
            "如闻不善须当改，莫谓无人便可欺。",
            "忠信但当为己任，行藏终自有天知。",
            "深冬寒日能多少，已觉东风次第吹。"
        ],
        "notes": "",
        "id": "13d146bdd04677956148e8610cbb33a4"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "超果亮师假还山  其一",
        "preface": "",
        "paragraphs": [
            "□□□□□，流辈推博雅。",
            "春风振客衣，逸棹东南下。",
            "赋诗台阁彦，落落珠玑泻。",
            "持觞拜亲膝，喜色动乡社。",
            "都城十二衢，尘土翳车马。",
            "一梦逐君行，兹怀已潇洒。"
        ],
        "notes": "",
        "id": "e406771a5db5026103119177a3e9133b"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "超果亮师假还山  其二",
        "preface": "",
        "paragraphs": [
            "路左浆先馈，门前屦几重。",
            "勇归尘事掷，恬处道心浓。",
            "弄水知幽谷，观云想妙峰。",
            "深夜孤鹤唳，清露滴高松。"
        ],
        "notes": "",
        "id": "ffbfb017b775073db8bb9edea31d9a26"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "代书简张天觉",
        "preface": "",
        "paragraphs": [
            "辟谷非其道，谈空去自然。",
            "何如勋业地，无愧是神仙。"
        ],
        "notes": "",
        "id": "8c6886f013cda25bbb987c3572223271"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "送致政郏丈赴张杭州西湖之约",
        "preface": "",
        "paragraphs": [
            "丈人八十身尤健，心似闲云恣舒卷。",
            "故人邀作武林游，拏舟不道江湖远。",
            "澄波万顷冲融间，尘埃洗尽光阴闲。",
            "登临不倦谢太傅，好与共寻窗外山。",
            "梵刹琳宫绕飞阁，霭色岚光日参错。",
            "遥岑并入眼中来，却爱清秋有摇落。",
            "酒价在逐秋风高，一倒百壶诗正豪。",
            "潮落潮生几人老，我独世累如鸿毛。",
            "兴来即是烟波客，兴尽欲归归便得。",
            "疏巾藜杖日相随，不许征途有南北。",
            "天南天北屡经过，不独丈人清兴多。",
            "欲棹小舟同一醉，手边朱墨奈忙何。"
        ],
        "notes": "",
        "id": "4368947933da3f0b9e89b537f5791049"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "寄题正伦姪舫斋诗二首  其一",
        "preface": "",
        "paragraphs": [
            "此道若长川，行藏比溯沿。",
            "浪恬宁在我，维泛且随缘。",
            "野色连幽岸，溪光接远天。",
            "欲离平险地，常使意超然。"
        ],
        "notes": "",
        "id": "17a20f2efc2b0967aa2abc92cd288816"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "寄题正伦姪舫斋诗二首  其二",
        "preface": "",
        "paragraphs": [
            "画舫名斋阁，端居事若何。",
            "燕知真酖毒，言即是风波。",
            "未便乘桴去，惟同载酒过。",
            "济川如有意，南去问施罗。"
        ],
        "notes": "",
        "id": "96789cea716281489484ec4f425101ef"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "荔枝台",
        "preface": "",
        "paragraphs": [
            "满眼春花百鸟肥，绛苞丹艳大累累。",
            "台前采掇谁堪赠，谱外声名世不知。",
            "颗小不堪妃子笑，味酸犹发少陵诗。",
            "高坟拱木今何在，此品轩昂独恨迟。"
        ],
        "notes": "",
        "id": "cbad05e270a1e69d95db73b2887ee51c"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "花光仁禅师以墨戏见寄以小诗致谢",
        "preface": "",
        "paragraphs": [
            "禅心已出包区宇，墨海翻腾作雪梅。",
            "三昧笔端俱戏事，定余幽室暗香来。"
        ],
        "notes": "",
        "id": "3a1e42715ee28e6acf02052291c4be67"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "寄友人",
        "preface": "",
        "paragraphs": [
            "行人征辔路西东，霜叶翩翩舞乱红。",
            "晓色冥朦溪浸月，阴容黯澹马嘶风。",
            "浮生信若萍随浪，远意徒惊鸟在笼。",
            "万事欲穷须握手，尺书相问愧匆匆。"
        ],
        "notes": "",
        "id": "c4e7db227e9c109df37bac4347b42121"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "庐山诗二首  其一",
        "preface": "",
        "paragraphs": [
            "庐山俯长江，秀色摩青天。",
            "招提选胜地，好景相属连。",
            "东林最幽旷，殿阁含飞烟。",
            "馨香满天下，无如远公莲。",
            "社客方散后，零落七百年。",
            "之人远同调，绿绮非丝弦。",
            "不可倾耳授，但许心相传。",
            "迷津苦难渡，人以师为船。",
            "法鼓忽雷震，此事非偶然。",
            "何时穿蜡屐，问法浮云边。"
        ],
        "notes": "",
        "id": "af1afdb1c7e014a7e79da0263113d7d3"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "庐山诗二首  其二",
        "preface": "",
        "paragraphs": [
            "庐山景何如，胜迹多已古。",
            "水石相回旋，天地巧排布。",
            "我本天涯人，未知有庐阜。",
            "恨不早经过，西征一何暮。",
            "香炉在何许，缥缈凌高空。",
            "却入白莲沼，令人思远公。",
            "高岩草堂在，吏隠居其中。",
            "至今三尺童，犹能话白公。",
            "可想不可见，山色空重重。",
            "水流来何远，所过生苔藓。",
            "自古垂飞帘，至今不能卷。",
            "此外犹足观，足力已困竭。",
            "僧居本静闲，群鸟争啭舌。",
            "恰欲高枕眠，魂梦恐遭聒。",
            "知是乘雨来，山路泥滑滑。",
            "阴云犹未收，明朝又西发。"
        ],
        "notes": "",
        "id": "93307701f8379ca6934257163e089aac"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "佚老堂",
        "preface": "",
        "paragraphs": [
            "解组纷华远，悬车兴味长。",
            "身闲云去住，心浄月清凉。",
            "老矣思同隠，归欤叹异乡。",
            "平生高意在，畎亩未应忘。"
        ],
        "notes": "",
        "id": "74bcd489bca36a430554a9f423f2ca8f"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "呈知府司封二十韵",
        "preface": "",
        "paragraphs": [
            "锦帐含香士，高名压搢绅。",
            "南昌移皂盖，东颍憩朱轮。",
            "孝悌资延寿，耕桑頼信臣。",
            "优游千里治，谈笑六朝均。",
            "竟日庭无讼，期年俗已淳。",
            "休夸两岐秀，未若四时春。",
            "近远皆沾泽，施为固有神。",
            "欢讴连别壤，美绩播严宸。",
            "夙慕冰壶洁，终期骥足伸。",
            "燕闲成吏隠，萧洒得湖滨。",
            "烟柳笼亭槛，云波荡钓纶。",
            "微风牵藻荇，小棹送鲈莼。",
            "缪作堂中客，惭陪席上珍。",
            "开樽宁草草，延语每谆谆。",
            "龌龊才非异，吹嘘意独亲。",
            "摘鞍方邂逅，揽辔又逡巡。",
            "丽巧裁新咏，缄题及鄙人。",
            "曹刘风自古，李杜格殊伦。",
            "拜赐欣愉甚，临分感叹频。",
            "悠悠京国路，重染满衣尘。"
        ],
        "notes": "",
        "id": "2c305f1c5784033ea7cacc3f066d4cb9"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "寄题黄及之谷神馆",
        "preface": "",
        "paragraphs": [
            "昔日传闻构馆新，标名今已几经春。",
            "心安即是长生路，世乐无过自在身。",
            "虚室久扃闲岁月，白头不减旧精神。",
            "蓬莱未要香山客，且作潜溪百岁人。"
        ],
        "notes": "",
        "id": "4cc9cbf31c7450869a7b60db8ef7bc8d"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "题假面铺",
        "preface": "",
        "paragraphs": [
            "今年不及去年秋，十顷曾无半亩收。",
            "好雨早随人意足，即今何地不油油。"
        ],
        "notes": "",
        "id": "e46b94a78ec3af74013e5a6706025a2a"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "目昏诗",
        "preface": "",
        "paragraphs": [
            "壮岁漂沦懒读书，老忘休歇欲何如。",
            "夜窗不复留灯火，眼食齁齁一任渠。"
        ],
        "notes": "",
        "id": "525200698a011efa59a5e8ae3daf4de8"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "垂虹亭",
        "preface": "",
        "paragraphs": [
            "三年为吏住东滨，重到江头照病身。",
            "满眼碧波输野鸟，一蓑疏雨属渔人。",
            "随船晓月孤轮白，入座群山数点春。",
            "张翰英灵应笑我，绿袍依旧惹埃尘。"
        ],
        "notes": "",
        "id": "6e4367a2b8ca9636089dcd3e333552d9"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "秀聚亭",
        "preface": "",
        "paragraphs": [
            "晓色春风里，维舟一小亭。",
            "看山浑不倦，待得雪峰青。"
        ],
        "notes": "",
        "id": "379fe1d37ded3782e1834b3288df7555"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "藏春峡四首  其一",
        "preface": "",
        "paragraphs": [
            "主人心地冷如灰，只把园花取次栽。",
            "峡外漫多闲雨露，直须并此入山来。"
        ],
        "notes": "",
        "id": "793bc37bc89fec074a39d232cecb7bf6"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "藏春峡四首  其二",
        "preface": "",
        "paragraphs": [
            "花落花开蝶自忙，琴闲书札日偏长。",
            "我来不为看桃李，只爱幽兰静更香。"
        ],
        "notes": "",
        "id": "3ba33d80a1bb465c8f9b3fd2dbad430b"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "藏春峡四首  其三",
        "preface": "",
        "paragraphs": [
            "朝廷鹓鹭日振振，不道天涯亦有人。",
            "弟劝兄酬无可恨，欢然别是一家春。"
        ],
        "notes": "",
        "id": "bcdd0794612a9ed53775ff0908b9804a"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "藏春峡四首  其四",
        "preface": "",
        "paragraphs": [
            "孺子无心作聘君，使君悬榻意何勤。",
            "世人不道芳荪好，可是清香不远闻。"
        ],
        "notes": "",
        "id": "fa1552cea56b3b56997e29e9e4139b41"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "哲宗怒常立，时宰骂林自。"
        ],
        "notes": "",
        "id": "c08ff821ea0851e07fd4a32ab306a637"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "拶破黄龙第四关，世人犹问生缘法。"
        ],
        "notes": "",
        "id": "c44824fb3e744635df91f817da22fda3"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "黑石巴山砚，鱼鳞蜀客笺。"
        ],
        "notes": "",
        "id": "4f4a714f6f6d16db9bf4cda657476370"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "浦树家家异。"
        ],
        "notes": "",
        "id": "fc1561e74a9efeb1b3e996d93bfc46dc"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "无金可寄东门傅，有齿能欺柱下苍。"
        ],
        "notes": "",
        "id": "72691d7db8bba3bb71f5f7a7c1298516"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "岁久漫传龙变化，潭深谁睹剑锋铓。"
        ],
        "notes": "",
        "id": "195a5c64b91fc4d2ac94158886738e88"
    },
    {
        "author": "陈瓘",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "看花出约几时回。"
        ],
        "notes": "",
        "id": "8e66abf2e6ae79f771bf9e1550eeccdd"
    },
    {
        "author": "陈瓘",
        "dynasty": "宋",
        "type": "词",
        "rhythmic": "一落索",
        "title": "",
        "preface": "",
        "paragraphs": [
            "体上衣裳云作缕。",
            "不论寒暑。",
            "世间多少老婆禅，犹苦问、台山路。",
            "堪笑庞翁无趣。",
            "临行却住。",
            "古人公案不须论，还了得、如今否。"
        ],
        "notes": "",
        "id": "2a3257decbbeecacee3b427f2046802b"
    },
    {
        "author": "陈瓘",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "闻道洛阳花正好，家家庭户春风。",
            "道人饮去百壶空。",
            "年年花下醉，看谢几番红。",
            "此别又从何处去，风萍一任西东。",
            "语声虽异笑声同。",
            "一轮深夜月，何处不相逢。"
        ],
        "notes": "",
        "id": "f3cf8aaad03874d7451f63a9f8111417"
    },
    {
        "author": "陈瓘",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "一尊薄酒。",
            "满酌劝君君举手。",
            "不是亲朋。",
            "谁肯相从寂寞滨。",
            "人生如梦。",
            "梦里惺惺何处用。",
            "盏到休辞。",
            "醉后全胜未醉时。"
        ],
        "notes": "",
        "id": "7347197e69af6bb70c664f545d6edbb2"
    },
    {
        "author": "陈瓘",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "世间药院。",
            "只爱大黄甘草贱。",
            "急急加工。",
            "更靠硫黄与鹿茸。",
            "鹿茸吃了。",
            "却恨世间凉药少。",
            "冷热平均。",
            "须是松根白茯苓。"
        ],
        "notes": "",
        "id": "686c97b23faee2205b4aa8bce0e025d3"
    },
    {
        "author": "陈瓘",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "华胥月色。",
            "万水千山同一白。",
            "南北相望。",
            "独醉香山旧草堂。",
            "淮岑妙境。",
            "十载醺酣犹未醒。",
            "一腹便便。",
            "也读春秋也爱眠。"
        ],
        "notes": "",
        "id": "f5183468d13be2a69303e8551b342352"
    },
    {
        "author": "陈瓘",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "大江北去。",
            "未到沧溟终不住。",
            "淮水东流。",
            "日夜朝宗亦未休。",
            "香炉烟袅。",
            "浓淡卷舒终不老。",
            "寸碧千锺。",
            "人醉华胥月色中。"
        ],
        "notes": "",
        "id": "733855efd06f52533c2ffed622a697f2"
    },
    {
        "author": "陈瓘",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "结庐人境。",
            "万事醉来都不醒。",
            "鸟倦云飞。",
            "两得无心总是归。",
            "古人逝矣。",
            "旧日南窗何处是。",
            "莫负青春。",
            "即是升平寄傲人。"
        ],
        "notes": "",
        "id": "d53bd07ca8d6268edf804459a6b3d833"
    },
    {
        "author": "陈瓘",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "世间拘碍。",
            "人不堪时渠不改。",
            "古有斯人。",
            "千载谁能继后尘。",
            "春风入手。",
            "乐事自应随处有。",
            "与众熙怡。",
            "何似幽居独乐时。"
        ],
        "notes": "",
        "id": "5c12e9cb1a15b19022cc3b5ce4408baf"
    },
    {
        "author": "陈瓘",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "咄咄汝何人，眼在眉毛下。",
            "明月相随万里来，何处分真假。",
            "问著总无言，有口番成哑。",
            "荆棘林中自在身，即是知音者。"
        ],
        "notes": "",
        "id": "081d56082518c367416c41686b0c6b82"
    },
    {
        "author": "陈瓘",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "梦里不知眠，觉后眠何在。",
            "试问眠身与梦身，那个能祗对。",
            "醉后有人醒，醒了无人醉。",
            "要识三千与大千，不在微尘外。"
        ],
        "notes": "",
        "id": "3da910ae23636e2643f3fa6294ba70f9"
    },
    {
        "author": "陈瓘",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "黄了旧皮肤，最是风流处。",
            "多少纷纷陌上人，不听春鹃语。",
            "触目是家山，到了须拈取。",
            "云散长空月满天，好个还乡路。"
        ],
        "notes": "",
        "id": "c690935489a13ebf1664a2efeca2019f"
    },
    {
        "author": "陈瓘",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "只解劝人归，都不留人住。",
            "南北东西总是家，劝我归何处。",
            "去住总由天，天意人难阻。",
            "若得归时我自归，何必闲言语。"
        ],
        "notes": "",
        "id": "231430503b8fc34926a2df257c0b0b19"
    },
    {
        "author": "陈瓘",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "身如一叶舟，万事潮头起。",
            "水长船高一任伊，来往洪涛里。",
            "潮落又潮生，今古长如此。",
            "后夜开尊独酌时，月满人千里。"
        ],
        "notes": "",
        "id": "e6d4b2ead1ccf1c467964d083518b9cd"
    },
    {
        "author": "陈瓘",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "彩衣长久。",
            "五世祥烟熏舞袖。"
        ],
        "notes": "",
        "id": "6a41fc133546976c90c533b13ecf60d7"
    },
    {
        "author": "陈瓘",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "吴樯越橹，都是利名人。"
        ],
        "notes": "",
        "id": "677890c8b0f3993063bc91d44017e634"
    },
    {
        "author": "陈瓘",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "淮叶缤纷，江烟浓淡，别尊同倒寒晖。",
            "未逢春信，霜露惹征衣。",
            "往事元无是处，无须待、回首知非。",
            "春鹃语，从来劝我，常道不如归。",
            "家山，何处近，江楼帘栋，夕卷朝飞。",
            "问西江笋蕨，何似鲈肥。",
            "且置华胥旧梦，忘言处、千古同时。",
            "君知我，平生心事，相契古来稀。"
        ],
        "notes": "",
        "id": "d8f09eddb3e2beb627de4f70c124c14c"
    },
    {
        "author": "陈瓘",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "扰扰匆匆，红尘满袖，自然心在溪山。",
            "寻思百计，真个不如闲。",
            "浮世纷华梦影，嚣尘路、来往循环。",
            "江湖手，长安障日，何似把鱼竿。",
            "盘旋。",
            "那忍去，他邦纵好，终异乡关。",
            "向七峰回首，清泪班班。",
            "西望烟波万里，扁舟去、何日东还。",
            "分携处，相期痛饮，莫放酒杯悭。"
        ],
        "notes": "",
        "id": "fcea0c579ca2772c106a047b44dce5f6"
    },
    {
        "author": "陈瓘",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "槁木形骸，浮云身世，一年两到京华。",
            "又还乘兴，闲看洛阳花。",
            "闻道鞓红最好，春归后、终委泥沙。",
            "忘言处，花开花谢，不似我生涯。",
            "年华。",
            "留不住，饥飡困寝，触处为家。",
            "这一轮明月，本自无瑕。",
            "随分冬裘夏葛，都不会、赤水黄芽。",
            "谁知我，春风一拐，谈笑有丹砂。"
        ],
        "notes": "",
        "id": "fe510062f6f8d036dedebe6cdecfc744"
    },
    {
        "author": "陈瓘",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "扁舟东去，极目沧波渺。",
            "千古送残红，到如今、东流未了。",
            "午潮方去，江月照还生，千帆起，玉绳低，枕上莺声晓。",
            "锦囊佳句，韵压池塘草。",
            "声遏去年云，恼离怀、馀音缭绕。",
            "倚楼看镜，此意与谁论，一重水，一重山，目断令人老。"
        ],
        "notes": "",
        "id": "2c1a5d44f56deebd3d5c360a166d02db"
    },
    {
        "author": "陈瓘",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "有个胡儿模样别。",
            "满颔髭须，生得浑如漆。",
            "见说近来头也白。",
            "髭须那得长长黑。",
            "□□□□□□□。",
            "籋子镊来，须有千堆雪。",
            "莫向细君容易说。",
            "恐他嫌你将伊摘。"
        ],
        "notes": "",
        "id": "dfaeb4a2f82df2981f4dba08e244fe3f"
    },
    {
        "author": "陈瓘",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "海角芳菲留不住。",
            "笔下风生，飞入青云去。",
            "仙箓有名天赐与。",
            "致君事业安排取。",
            "要识世间平坦路。",
            "当使人人，各有安心处。",
            "黑发便逢尧舜主。",
            "笑人白首归南亩。"
        ],
        "notes": "",
        "id": "abd28c8b7ca4e1bfb4bcf0b9b692bf82"
    },
    {
        "author": "陈瓘",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "问东州何处，境胜人幽，两俱难得。",
            "狼山相望，有高堂千尺。",
            "妙曲轰空，彩云翻袖，乐奏壶天长日。",
            "笑我飘然，蓬窗竹户，只延山色。",
            "拟棹觥船，径冲花浪，直造雕筵，共醺仙液。",
            "仍乞蟠桃，向庐山亲植。",
            "未举江帆，早逢淮雁，问故人踪迹。",
            "远老池边，陶翁琴里，此情何极。"
        ],
        "notes": "",
        "id": "a6c0e252ef28e6fc6432b31c37bd9ae9"
    },
    {
        "author": "陈瓘",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "从来多唱杜鹃辞。",
            "如今真个归。",
            "健帆笑里落湖西。",
            "回看江浪飞。",
            "说情话，复何疑。",
            "临流应赋诗。",
            "引觞自酌更何之。",
            "心闲光景迟。"
        ],
        "notes": "",
        "id": "edcbbe887df0b64ec08b0133edf2f8b7"
    },
    {
        "author": "陈瓘",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "碧空暗淡同云绕。",
            "渐枕上、风声峭。",
            "明透纱窗天欲晓。",
            "珠帘才卷，美人惊报，一夜青山老。",
            "使君留客金尊倒。",
            "正千里琼瑶未经扫。",
            "欺压梅花春信早。",
            "十分农事，满城和气，管取明年好。"
        ],
        "notes": "",
        "id": "7fc3abd993c4faf7a3a10064baf05e4a"
    }
]