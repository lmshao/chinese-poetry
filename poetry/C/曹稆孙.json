[
    {
        "author": "曹稆孙",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "极目天如画。",
            "水花中、涌出莲宫，翠楹碧瓦。",
            "胜景中川金焦似，勒石□□□□。",
            "尚隔浦、风烟不跨。",
            "妖蜃自降真歇手，涨平沙、妙补乾坤罅。",
            "双寺合，万僧夏。",
            "东西塔影龙分挂。",
            "夜无云、点点一天，星斗相射。",
            "七十二滩声到海，括橹瓯帆上下。",
            "泣不为、琵琶声哑。",
            "故寝荒凉成一梦，问来鸥、去鹭无知者。",
            "烟树湿，怒涛打。"
        ],
        "notes": "",
        "id": "88f0097ca0cac4061b87b0f181db122d"
    }
]