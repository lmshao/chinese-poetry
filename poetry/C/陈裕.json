[
    {
        "author": "陈裕",
        "dynasty": "唐",
        "type": "诗",
        "rhythmic": "",
        "title": "咏浑家乐（二首） 一",
        "preface": "",
        "paragraphs": [
            "晨起梳头午不休，一窠精魅闹啾啾。",
            "阿家解舞《清平乐》，新妇能抛白木毬。",
            "著绿桃牌吹觱篥，赐绯盟器和《梁州》。",
            "天明任你浑家乐，雨下还须满舍愁。"
        ],
        "notes": "",
        "id": "ac7d9d94f42f7f1e24872e8d497d54ed"
    },
    {
        "author": "陈裕",
        "dynasty": "唐",
        "type": "诗",
        "rhythmic": "",
        "title": "咏浑家乐（二首） 二",
        "preface": "",
        "paragraphs": [
            "北郡南州处处过，平生家计一驴犸。",
            "囊中钱物衣装少，袋里燕脂胡粉多。",
            "满子面甜糖饼，萧娘身瘦鬼常娥。",
            "怪来唤作浑家乐，骨子猫儿尽唱歌。"
        ],
        "notes": "",
        "id": "ef4917bfb3f6c112ccb0369f6e9088ea"
    },
    {
        "author": "陈裕",
        "dynasty": "唐",
        "type": "诗",
        "rhythmic": "",
        "title": "过旧居",
        "preface": "",
        "paragraphs": [
            "昔日颜回宅，今为裹饭家。",
            "不闻吟秀句，只见𫗕（一作𫗦）油麻。",
            "豉汁锅中沸，粕餻案上葩（一作爬）。",
            "朝朝唯早起，檐从自排衙。"
        ],
        "notes": "",
        "id": "c58e16fc08b7a9ee508f6280594b1d45"
    },
    {
        "author": "陈裕",
        "dynasty": "唐",
        "type": "诗",
        "rhythmic": "",
        "title": "有一秀才忽赎酒家青衣为妇（一作活）因嘲之",
        "preface": "",
        "paragraphs": [
            "秀才何事太怱怱，琴瑟无媒便自通。",
            "新妇旋裙才离体，外姑托布尚当胸。",
            "菜团个个皆钳项，粳米头头尽翦鬃。",
            "一自土和逃走后，至今失却亲家翁。"
        ],
        "notes": "",
        "id": "100a7e160fc57cd87668c8bb48f36156"
    },
    {
        "author": "陈裕",
        "dynasty": "唐",
        "type": "诗",
        "rhythmic": "",
        "title": "咏大慈寺斋头鲜于阇梨",
        "preface": "",
        "paragraphs": [
            "酒肉终朝没阙时，高堂大舍养肥尸。",
            "行婆满院多为妇，童子成行半是儿。",
            "面折掇斋穷措大，笑迎搽粉阿尼师。",
            "一朝若也无常至，剑树刀山不放伊。"
        ],
        "notes": "",
        "id": "2ee6e27bfecc99c82d3d8924103f69bf"
    },
    {
        "author": "陈裕",
        "dynasty": "唐",
        "type": "诗",
        "rhythmic": "",
        "title": "放生池（大慈寺东北有池，号曰放生池。蜀人竞以三元日，多将鹅鸭放在池中。裕因谒主池僧不遇，当门书一绝句，自此放生稍息矣。）",
        "preface": "",
        "paragraphs": [
            "鹅鸭同群世所知，蜀人竞送放生池。",
            "比来养狗图鸡在，不那阇梨是野貍。"
        ],
        "notes": "",
        "id": "e724a659dffbcc4e25293389fe19f8d9"
    },
    {
        "author": "陈裕",
        "dynasty": "唐",
        "type": "诗",
        "rhythmic": "",
        "title": "咏深沙（裕后咏深沙一绝，因暴疾而终，亦由神折天年，抑又神其灵也。诗曰：）",
        "preface": "",
        "paragraphs": [
            "瞋（一作「横」）眉努目强干嗔，便作阎浮有力神。",
            "祸福岂由泥担汉，烧香供养弄蛇人。",
            "（以上《鉴诫录》十《攻杂咏》）。"
        ],
        "notes": "",
        "id": "fbf41a70ba8404041775db20e1832629"
    }
]