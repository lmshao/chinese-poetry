[
    {
        "author": "曹豳",
        "dynasty": "宋",
        "type": "诗",
        "rhythmic": "",
        "title": "和徐清叟题会江驿",
        "preface": "",
        "paragraphs": [
            "未到桐江上，先寻旧隠栖。",
            "水光明月夜，山影夕阳西。",
            "道在行藏逸，身轻得丧齐。",
            "更从高处看，转觉路非迷。"
        ],
        "notes": "",
        "id": "0bd18b68ae9e1433e1edb54213c32429"
    },
    {
        "author": "曹豳",
        "dynasty": "宋",
        "type": "诗",
        "rhythmic": "",
        "title": "春暮",
        "preface": "",
        "paragraphs": [
            "门外无人问落花，绿阴冉冉遍天涯。",
            "林鶑啼到无声处，春草池边独听蛙。"
        ],
        "notes": "",
        "id": "42fd54121ced03cdfcf35c543555f230"
    },
    {
        "author": "曹豳",
        "dynasty": "宋",
        "type": "诗",
        "rhythmic": "",
        "title": "题括苍冯公岭二首  其一",
        "preface": "",
        "paragraphs": [
            "平芜千里绿迢迢，水宿山行好耐劳。",
            "最是愁人最奇崛，冯公之𪩘浙江潮。"
        ],
        "notes": "",
        "id": "656740a85be43eea8477b96f26f0fc14"
    },
    {
        "author": "曹豳",
        "dynasty": "宋",
        "type": "诗",
        "rhythmic": "",
        "title": "题括苍冯公岭二首  其二",
        "preface": "",
        "paragraphs": [
            "村南村北梧桐树，山后山前白菜花。",
            "莫向杜鹃啼处宿，楚乡寒食客思家。"
        ],
        "notes": "",
        "id": "04191c8d97b6ce69f62dec22a8173fb5"
    },
    {
        "author": "曹豳",
        "dynasty": "宋",
        "type": "诗",
        "rhythmic": "",
        "title": "上竿诗",
        "preface": "",
        "paragraphs": [
            "又被锣声送上竿，者番难似旧时难。",
            "劝君著脚须教稳，多少旁人冷眼看。"
        ],
        "notes": "",
        "id": "a6b4e56f923edf4c1f5c834ac1af6f25"
    },
    {
        "author": "曹豳",
        "dynasty": "宋",
        "type": "诗",
        "rhythmic": "",
        "title": "凤凰山",
        "preface": "",
        "paragraphs": [
            "凤去寥寥今几年，至今人唤凤凰山。",
            "只愁有凤无人识，却指凡禽误世间。"
        ],
        "notes": "",
        "id": "db7eb68e4931e8d361007279ae707e57"
    },
    {
        "author": "曹豳",
        "dynasty": "宋",
        "type": "诗",
        "rhythmic": "",
        "title": "元苏二公祠",
        "preface": "",
        "paragraphs": [
            "两公千载士，出处不须齐。",
            "好事赵明府，合祠元瀼溪。",
            "清芬兰馥馥，往事草萋萋。",
            "新额人瞻仰，知君手自题。"
        ],
        "notes": "",
        "id": "25f82619430e1a75daee2975139fefd7"
    },
    {
        "author": "曹豳",
        "dynasty": "宋",
        "type": "诗",
        "rhythmic": "",
        "title": "杨柳",
        "preface": "",
        "paragraphs": [
            "春至风花各自荣，就中杨柳最多情。",
            "自从初学宫腰舞，直至飘绵不老成。"
        ],
        "notes": "",
        "id": "1365530a6efa59140e3461d7a40899d2"
    },
    {
        "author": "曹豳",
        "dynasty": "宋",
        "type": "词",
        "rhythmic": "红窗迥",
        "title": "",
        "preface": "",
        "paragraphs": [
            "春闱期近也，望帝乡迢迢，犹在天际。",
            "懊恨这一双脚底。",
            "一日厮赶上五六十里。",
            "争气。",
            "扶持我去，转得官归，恁时赏你。",
            "穿对朝靴，安排你在轿儿里。",
            "更选个、宫样鞋，夜间伴你。"
        ],
        "notes": "",
        "id": "3e51a75571b5435740a0576024c1aed2"
    },
    {
        "author": "曹豳",
        "dynasty": "宋",
        "type": "词",
        "rhythmic": "西河",
        "title": "",
        "preface": "",
        "paragraphs": [
            "今日事。",
            "何人弄得如此。",
            "漫漫白骨蔽川原，恨何日已。",
            "关河万里寂无烟，月明空照芦苇。",
            "谩哀痛，无及矣。",
            "无情莫问江水。",
            "西风落日惨新亭，几人堕泪。",
            "战和何者是良筹，扶危但看天意。",
            "只今寂寞薮泽里。",
            "岂无人、高卧闾里。",
            "试问安危谁寄。",
            "定相将、有诏催公起。",
            "须信前书言犹未。"
        ],
        "notes": "",
        "id": "37e8e8501bc9feb7b3c04ab24c4eb6b6"
    }
]