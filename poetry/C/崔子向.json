[
    {
        "author": "崔子向",
        "dynasty": "唐",
        "type": "诗",
        "rhythmic": "",
        "title": "送惟详律师自越之义兴",
        "preface": "",
        "paragraphs": [
            "阳羡诸峰顶，何曾异剡山。",
            "雨晴人到寺，木落夜开关。",
            "缝衲纱灯亮，看心锡杖闲。",
            "西方知有社，未得与师还。"
        ],
        "notes": "",
        "id": "cb7f498359696ed328e508c624066d03"
    },
    {
        "author": "崔子向",
        "dynasty": "唐",
        "type": "诗",
        "rhythmic": "",
        "title": "上鲍大夫",
        "preface": "",
        "paragraphs": [
            "行尽江南塞北时，无人不诵鲍家诗。",
            "东堂桂树何年折，直至如今少一枝。"
        ],
        "notes": "",
        "id": "dbf33ac75479d9a0c60785b1a65abc11"
    },
    {
        "author": "崔子向",
        "dynasty": "唐",
        "type": "诗",
        "rhythmic": "",
        "title": "题越王台",
        "preface": "",
        "paragraphs": [
            "越井岗头松柏老，越王台上生秋草。",
            "古木多年无子孙，牛羊践踏成官道。"
        ],
        "notes": "",
        "id": "2a3431e65a03f9e02bf246400fb2fa9d"
    },
    {
        "author": "崔子向",
        "dynasty": "唐",
        "type": "诗",
        "rhythmic": "",
        "title": "游云门",
        "preface": "",
        "paragraphs": [
            "长松落落胜天台，佛殿经牕半岭开。",
            "郭里钟声山里去，上方流水下方来。",
            "（见《会稽掇英总集》卷六）。"
        ],
        "notes": "",
        "id": "6832d28d9625b227adce081d0d399d6b"
    }
]