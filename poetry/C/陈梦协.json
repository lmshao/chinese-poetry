[
    {
        "author": "陈梦协",
        "dynasty": "宋",
        "type": "词",
        "rhythmic": "渡江云",
        "title": "",
        "preface": "",
        "paragraphs": [
            "瑞云浓，缥缈弦月当庭，天香满院。",
            "玉女传言，把真珠帘卷。",
            "拥鹊桥仙，引江城子，醉蓬莱宴。",
            "吹紫玉箫，唱黄金缕，按拍声声慢。",
            "昼锦堂前，倾杯为寿，祝快活年，应天长远。",
            "喜似娘儿，解称人心愿。",
            "梦兰蕙芳，种宜男草，丹凤吟非晚。",
            "更步蟾宫，宴琼林日，汉宫春暖。"
        ],
        "notes": "",
        "id": "1caf768a58f0256850c990186d35886d"
    }
]