[
    {
        "author": "畅诸",
        "dynasty": "唐",
        "type": "诗",
        "rhythmic": "",
        "title": "早春",
        "preface": "",
        "paragraphs": [
            "献岁春犹浅，园林未尽开。",
            "雪和新雨落，风带旧寒来。",
            "听鸟闻归鴈，看花识早梅。",
            "生涯知几日，更被一年催。"
        ],
        "notes": "",
        "id": "ff092178a4ab908883cb3123638f660e"
    },
    {
        "author": "畅诸",
        "dynasty": "唐",
        "type": "诗",
        "rhythmic": "",
        "title": "登观鹊楼（伯三六一九）",
        "preface": "",
        "paragraphs": [
            "城楼多峻极，列酌恣登攀。",
            "逈林飞鸟上，高榭代人间。",
            "天势围平野，河流入断山。",
            "今年菊花事，并是送君还。",
            "（畅诸作此诗，《文苑英华》卷七一〇收李韩《河中鹳鹊楼集序》已称及，宋司马光《续诗话》、沈括《梦溪笔谈》卷十五仅录中四句，亦云畅诸作。",
            "至《唐诗纪事》卷二七始误为畅当，《全唐诗》沿之。",
            "岑仲勉《读全唐诗札记》考证较详，可参看。",
            "宋人所见此诗前二句，作「迥临飞鸟上，高谢世人间」，与此处三、四两句稍异，蒋、均云以「临」、「谢」为是，「代人」即「世人」，避太宗讳改。）"
        ],
        "notes": "",
        "id": "b8a74858500f7ef5007082de3356ac55"
    }
]