[
    {
        "author": "陈良",
        "dynasty": "宋",
        "type": "诗",
        "rhythmic": "",
        "title": "自紫极观过天柱",
        "preface": "",
        "paragraphs": [
            "道在吾身宇宙宽，朝逾云岫暮云关。",
            "丹灵不服春风转，欲度世人那得闲。"
        ],
        "notes": "",
        "id": "e9854057e457379593e04ba61c82f3a0"
    },
    {
        "author": "陈良",
        "dynasty": "宋",
        "type": "诗",
        "rhythmic": "",
        "title": "雪中浴冷泉示诸友",
        "preface": "",
        "paragraphs": [
            "风鼓空林雪蔽山，身如铁石不知寒。",
            "尘埃岂是相随物，付与溪流出世闲。"
        ],
        "notes": "",
        "id": "b81bde1a70a4bc6eb3b694669ff7fa15"
    },
    {
        "author": "陈良",
        "dynasty": "宋",
        "type": "诗",
        "rhythmic": "",
        "title": "琼花",
        "preface": "",
        "paragraphs": [
            "淮海春深照月长，灵祠佳树擅孤芳。",
            "人迷三月天山雪，风逗千门汉殿香。",
            "上苑菁葱思旧赏，金闺回旋入新章。",
            "后庭遗韵歌声好，试折琼枝荐一觞。"
        ],
        "notes": "",
        "id": "aed93d5b94c89dc32289d0d9cc13910c"
    },
    {
        "author": "陈良",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "父子联荣世所希，予家何幸窃恩辉。",
            "自惭不及吾儿甚，得向亲前谢绿衣。"
        ],
        "notes": "",
        "id": "26b61f319a78a36ae419dbac74c8ad42"
    }
]