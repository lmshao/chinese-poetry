[
    {
        "author": "陈睦",
        "dynasty": "宋",
        "type": "诗",
        "rhythmic": "",
        "title": "送程给事知越州",
        "preface": "",
        "paragraphs": [
            "孔戣佳政在番禺，严助终年厌直庐。",
            "欲解尘缨临曲水，忽惊计吏拜高车。",
            "行归天上参鹓侣，暂向江边驻隼旟。",
            "正想题诗凭郡阁，秋波绿浄落芙蕖。"
        ],
        "notes": "",
        "id": "b23635a34f214f8c23a91e023e05755d"
    },
    {
        "author": "陈睦",
        "dynasty": "宋",
        "type": "诗",
        "rhythmic": "",
        "title": "题东老庵",
        "preface": "",
        "paragraphs": [
            "忆昔曾来访隠沦，潇然云水隔凡尘。",
            "画船祇载溪中月，白酒长添座上春。",
            "昼掩山扉无俗客，夜吟石鼎有高人。",
            "飘飘洒落青衫子，共话平生泪满巾。"
        ],
        "notes": "",
        "id": "3c7a50c5c23c2f159e38187982313d4f"
    },
    {
        "author": "陈睦",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "小雪初晴，画舫明月，强饮未眠。",
            "念翠鬟双耸，舞衣半卷，琵琶催拍，促管危弦。",
            "密意虽具，欢期难偶，遣我离情愁绪牵。",
            "追思处，奈溪桥道窄，无计留连。",
            "天天。",
            "莫是前缘。",
            "自别后、深诚谁为传。",
            "想玉篦偷付，珠囊暗解，两心长在，须合金钿。",
            "浅淡精神，温柔情性，记我疏狂应痛怜。",
            "空肠断，奈衾寒漏永，终夜如年。"
        ],
        "notes": "",
        "id": "ba80517b85feafb64b4e5154a0777971"
    },
    {
        "author": "陈睦",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "鬓云斜坠。",
            "莲步弯弯细。",
            "笑脸双蛾生多媚。",
            "百步兰麝香喷。",
            "从前万种愁烦。",
            "枕边未可明言。",
            "好是蓝桥再渡，玉篦还胜金钿。"
        ],
        "notes": "",
        "id": "74497c993b0188f838a39848aef3c5b1"
    }
]