[
    {
        "author": "陈宝之",
        "dynasty": "宋",
        "type": "诗",
        "rhythmic": "",
        "title": "矸轩",
        "preface": "",
        "paragraphs": [
            "谢公楼上风流客，紫髯萧疏双鬓白。",
            "胸中有气吐虹霓，床头无金失颜色。",
            "问君借取骑鹤钱，更欲吸尽长鲸川。",
            "出门双桨破寒碧，去学五湖风月仙。"
        ],
        "notes": "",
        "id": "4b991ec650d09079d7b1e58b0856f6d4"
    },
    {
        "author": "陈宝之",
        "dynasty": "宋",
        "type": "诗",
        "rhythmic": "",
        "title": "自述",
        "preface": "",
        "paragraphs": [
            "少年落魄走京华，老大无钱赴酒家。",
            "羞作寺丞门里客，一片明月照梅花。"
        ],
        "notes": "",
        "id": "3d8d379e5f16036b2b68e6b89b3ddf0d"
    },
    {
        "author": "陈宝之",
        "dynasty": "宋",
        "type": "诗",
        "rhythmic": "",
        "title": "漫兴",
        "preface": "",
        "paragraphs": [
            "二十年前学采樵，采樵只采嫩枝条。",
            "何如斫倒大松树，勾得三年两载烧。"
        ],
        "notes": "",
        "id": "8908342c4351d04aaee408d6d8fe9d0d"
    }
]