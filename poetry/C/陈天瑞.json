[
    {
        "author": "陈天瑞",
        "dynasty": "宋",
        "type": "诗",
        "rhythmic": "",
        "title": "大暑松下卧起二首  其一",
        "preface": "",
        "paragraphs": [
            "迅翻趋炎歊，高标閟幽雅。",
            "隐士何所营，茇之清荫下。",
            "故居禾黍生，帡幪若大厦。",
            "熟卧南风边，飞梦游虞夏。",
            "五弦天上鸣，击壤歌满野。",
            "起来记遗音，析薪有樵者。"
        ],
        "notes": "",
        "id": "e95e72811f25905438d9ae369439ae2f"
    },
    {
        "author": "陈天瑞",
        "dynasty": "宋",
        "type": "诗",
        "rhythmic": "",
        "title": "大暑松下卧起二首  其二",
        "preface": "",
        "paragraphs": [
            "炎威一何骄，不有商飇惨。",
            "苍茫云海路，飞龙不可览。",
            "我本灌园人，昔乃从铅椠。",
            "万事已灰心，十载空尝胆。",
            "亭亭松篁边，小池开菡萏。",
            "芬清泥自污，根固波徒撼。",
            "终日哦其间，一卧寂百感。",
            "相期晚节香，看此秋容淡。"
        ],
        "notes": "",
        "id": "343bce96389599c0b4e4f562074c7ca9"
    },
    {
        "author": "陈天瑞",
        "dynasty": "宋",
        "type": "诗",
        "rhythmic": "",
        "title": "月岩",
        "preface": "",
        "paragraphs": [
            "怪石堆云矗太宗，女娲炼出广寒宫。",
            "一轮常满阴晴见，万古无亏昼夜同。",
            "捣药声繁驱白兔，漏天孔正透清风。",
            "光明自照如来境，肯学嫦娥西复东。"
        ],
        "notes": "",
        "id": "438c54c629c97ad49af90c9da05bbc2a"
    }
]