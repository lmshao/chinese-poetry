[
    {
        "author": "陈无咎",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "一年一度春来，何时是了。",
            "花落花开浑是梦，只解把人引调。",
            "可怜浮世，等闲过日，却不识，绿水青山，四时都好。",
            "遇笔题诗，逢人饮酒，世间万事，看尽多多少少。",
            "怎得似、羽扇纶巾，云屏烟障，几曾受些儿烦恼。",
            "便乘风归去小蓬莱，听门外、猿啼鹤啸。"
        ],
        "notes": "",
        "id": "e30a36199d36143569e9b0a00a897a74"
    }
]