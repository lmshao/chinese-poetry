[
    {
        "author": "陈嘉言",
        "dynasty": "宋",
        "type": "诗",
        "rhythmic": "",
        "title": "蒋洋道中望太姥山四首  其一",
        "preface": "",
        "paragraphs": [
            "问俗驱王事，斋宫耐可期。",
            "寒花明绛节，孤月映摩尼。",
            "缥渺浮虚廓，苍茫弄晚曦。",
            "三山如可接，莫遣汉臣归。"
        ],
        "notes": "",
        "id": "0beb05b0f845233ddfc0bcccb4d4d872"
    },
    {
        "author": "陈嘉言",
        "dynasty": "宋",
        "type": "诗",
        "rhythmic": "",
        "title": "蒋洋道中望太姥山四首  其二",
        "preface": "",
        "paragraphs": [
            "望里仙踪渺，烟霞沧海东。",
            "迳迷丹灶外，人转大还中。",
            "虬偃千林日，鸾吹一夕风。",
            "停骖迟太姥，蓝水洗尘容。"
        ],
        "notes": "",
        "id": "7d5615cbae9fa7621073de6d7e25c2e0"
    },
    {
        "author": "陈嘉言",
        "dynasty": "宋",
        "type": "诗",
        "rhythmic": "",
        "title": "蒋洋道中望太姥山四首  其三",
        "preface": "",
        "paragraphs": [
            "绝𪩘云霄外，嵯峨杳霭间。",
            "云将山岫湿，鹤伴月华闲。",
            "流水溪溪静，琪花树树殷。",
            "攀跻犹未得，清梦遶禅关。"
        ],
        "notes": "",
        "id": "c52e974d11daaed5a682ea0fd5d898f6"
    },
    {
        "author": "陈嘉言",
        "dynasty": "宋",
        "type": "诗",
        "rhythmic": "",
        "title": "蒋洋道中望太姥山四首  其四",
        "preface": "",
        "paragraphs": [
            "层崖缘石涧，孤树耸危桥。",
            "海色侵衣袂，松风破泬寥。",
            "佛门苔藓古，山寺薜萝饶。",
            "回首斜阳外，神仙未可招。"
        ],
        "notes": "",
        "id": "e1bdb43c6d30b79e26736435f26155ec"
    },
    {
        "author": "陈嘉言",
        "dynasty": "宋",
        "type": "诗",
        "rhythmic": "",
        "title": "题太姥墓",
        "preface": "",
        "paragraphs": [
            "吾闻尧时种蓝妪，世代更移那可数。",
            "帝尧朽骨无微尘，此闲犹有尧时墓。",
            "墓中老妪知不知，五帝三王奚以为。",
            "狼贪鼠窃攫尺士，窾木未枯已易主。",
            "君不见仙人掌，分明指取青天上。",
            "骑龙谒帝大罗天，不逐华虫挂尘网。",
            "又不见石棋盘，人去盘空局已残。",
            "当时胜负此何有，争先夺劫摧心肝。",
            "请君绝顶试飞舄，左望东瓯右东冶。",
            "山川不见无诸君，但见烽烟徧郊野。",
            "野老吞声掩泪哀，茫茫沧海生蓬莱。"
        ],
        "notes": "",
        "id": "8908777fad904cebffbe0fb4746d0405"
    },
    {
        "author": "陈嘉言",
        "dynasty": "宋",
        "type": "诗",
        "rhythmic": "",
        "title": "游霍童  其一",
        "preface": "",
        "paragraphs": [
            "洞寻黄鹤白鹤，峰过大童小童。",
            "杖底泉声滴沥，水边树色空蒙。"
        ],
        "notes": "",
        "id": "63fe0ffacbf1cf7db56aa983017bd0e6"
    },
    {
        "author": "陈嘉言",
        "dynasty": "宋",
        "type": "诗",
        "rhythmic": "",
        "title": "游霍童  其二",
        "preface": "",
        "paragraphs": [
            "藤上老猿欲堕，松间野鹿相随。",
            "苔藓绿埋丹灶，桃花红染金锤。"
        ],
        "notes": "",
        "id": "4d48da35e210dfb4f3aa921ee81c5d07"
    },
    {
        "author": "陈嘉言",
        "dynasty": "宋",
        "type": "诗",
        "rhythmic": "",
        "title": "游霍童  其三",
        "preface": "",
        "paragraphs": [
            "瀑声深涧浅涧，峰势烟笼雾笼。",
            "仿佛身游海上，须臾觉上山中。"
        ],
        "notes": "",
        "id": "d133568e949426fe1b25ad9dd6a60071"
    },
    {
        "author": "陈嘉言",
        "dynasty": "宋",
        "type": "诗",
        "rhythmic": "",
        "title": "游霍童  其四",
        "preface": "",
        "paragraphs": [
            "翠筿轻挑绿酒，紫芝闲对黄冠。",
            "半醉风回铁笛，中宵冷露瑶坛。"
        ],
        "notes": "",
        "id": "a3a57b2188e8cca80bb690a95a6f1773"
    },
    {
        "author": "陈嘉言",
        "dynasty": "唐",
        "type": "诗",
        "rhythmic": "",
        "title": "晦日宴高氏林亭",
        "preface": "",
        "paragraphs": [
            "公子申敬爱，携朋玩物华。",
            "人是平阳客，地即石崇家。",
            "水文生旧浦，风色满新花。",
            "日暮连归骑，长川照晚霞。"
        ],
        "notes": "",
        "id": "14edf2d52cea7921c6eff9e7a79ca1e8"
    },
    {
        "author": "陈嘉言",
        "dynasty": "唐",
        "type": "诗",
        "rhythmic": "",
        "title": "晦日重宴",
        "preface": "",
        "paragraphs": [
            "高门引冠盖，下客抱支离。",
            "绮席珍羞满，文场翰藻摛。",
            "蓂华雕上月，柳色蔼春池。",
            "日斜归戚里，连骑勒金羁。"
        ],
        "notes": "",
        "id": "ed7714b4df1a001712a21c1cbba231ea"
    },
    {
        "author": "陈嘉言",
        "dynasty": "唐",
        "type": "诗",
        "rhythmic": "",
        "title": "上元夜效小庾体",
        "preface": "",
        "paragraphs": [
            "今夜可怜春，河桥多丽人。",
            "宝马金为络，香车玉作轮。",
            "连手窥潘掾，分头看洛神。",
            "重城自不掩，出向小平津。"
        ],
        "notes": "",
        "id": "4d6ce940a5d30e828e0304c91198a312"
    }
]