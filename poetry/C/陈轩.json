[
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "清溪行",
        "preface": "",
        "paragraphs": [
            "山色碧与溪，扁舟泛落晖。",
            "水烟帆界破，水鹭桨惊飞。",
            "岛屿随流曲，渔监隔岸微。",
            "月明何处宿，待访子陵矶。"
        ],
        "notes": "",
        "id": "eea0185796d9e4223be4e680d9365965"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "忆清溪县",
        "preface": "",
        "paragraphs": [
            "昔爱清溪景，人烟百里闲。",
            "湖居皆钓客，郭外尽禅关。",
            "酒市遥青旆，公街枕碧山。",
            "枉教成久别，无计约追还。"
        ],
        "notes": "",
        "id": "fd78b055bf7ce34e1c16911bf9c04dd2"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "泛清溪",
        "preface": "",
        "paragraphs": [
            "晓烟如练曳平津，一棹东风两岸春。",
            "岛鹭沙鸥休恋我，北堂归有白头亲。"
        ],
        "notes": "",
        "id": "1f2adb74b4978098d51f2f336500edf1"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "忆雉山书斋",
        "preface": "",
        "paragraphs": [
            "松阴江曲旧斋堂，别业归来各一方。",
            "吟想晚潮烟柳湿，梦游春槛露花凉。",
            "杨朱路远空南北，青帝亭闲自短长。",
            "何门扬鞭访前景，竹窗重整读书床。"
        ],
        "notes": "",
        "id": "da86114cf56d1b917d05bbfbd01bf400"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "桐江夕下",
        "preface": "",
        "paragraphs": [
            "浪催鸣舻去呕哑，古岸萧萧感岁华。",
            "雨脚苍茫惊断雁，烟痕蒙密湿栖鸦。",
            "芦花正落汀飞雪，枫叶初丹岸有霞。",
            "渐觉望中山色暝，数星镫火认渔家。"
        ],
        "notes": "",
        "id": "5f33fa51cfdf3f063a1e0b721fa4b321"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "建昌军",
        "preface": "",
        "paragraphs": [
            "土狭山高更夹溪，登临缭绕与云齐。",
            "时时仰视天如练，往往穷川径似梯。",
            "石凿龛岩茅作屋，泉喷墝埆稻分畦。",
            "居人不信王畿地，千里平盘载马蹄。"
        ],
        "notes": "",
        "id": "5fb14a9b39312ca3007d7104099d8b01"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "福州",
        "preface": "",
        "paragraphs": [
            "城里三山占越都，相望楼阁跨蓬壶。",
            "有时细雨轻烟罩，便是天然水墨图。"
        ],
        "notes": "",
        "id": "fa676af8fb1a55b17f4bf1a9fe9eb910"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "汀州  其一",
        "preface": "",
        "paragraphs": [
            "居人不记瓯闽事，遗迹空传福抚山。",
            "地有铜盐家自给，岁无兵盗戍长闲。"
        ],
        "notes": "",
        "id": "88d8eaa41a1816b130470efedf4c063f"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "汀州  其二",
        "preface": "",
        "paragraphs": [
            "一川远汇三溪水，千嶂深围四面城。",
            "花继腊梅长不歇，鸟啼春谷半无名。"
        ],
        "notes": "",
        "id": "0ffc6eda17e270492c711fb8edd0d64c"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "南山",
        "preface": "",
        "paragraphs": [
            "吁然碧玉洞，屹立分双户。",
            "天生护佳景，常恐尘土污。"
        ],
        "notes": "",
        "id": "756bb6f76125771b4901a260049679da"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "苍玉洞",
        "preface": "",
        "paragraphs": [
            "截断苍山百尺崖，峥嵘相倚洞门开。",
            "天生只隔红尘路，不碍浮云自往来。"
        ],
        "notes": "",
        "id": "9f72001bdba8cc62d1136d6e29361dba"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "袈裟泉",
        "preface": "",
        "paragraphs": [
            "迳石无声下无穴，停之不盈酌不竭。",
            "银瓶送响落清甃，镜奁破碎冰壶裂。"
        ],
        "notes": "",
        "id": "0486b7e56f2e3cae13ea7ea38abbc3a6"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "南楼",
        "preface": "",
        "paragraphs": [
            "谁跨崇塘更起楼，卷帘平视四山头。",
            "田间草暖牛呼犊，叶底巢成鹊避鸠。"
        ],
        "notes": "",
        "id": "cb50a1e3b176aaa2c328019addd656c6"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "云骧阁",
        "preface": "",
        "paragraphs": [
            "瓦流双涧合，帘压乱山青。",
            "佛刹蟠深崦，渔蓑散晚汀。"
        ],
        "notes": "",
        "id": "5f7ded90a238cf6eae9c2e0e54a95fe9"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "苍玉亭",
        "preface": "",
        "paragraphs": [
            "我爱汀州好，山川秀所钟。",
            "阁前横潏水，亭畔列奇松。"
        ],
        "notes": "",
        "id": "0366578bc078d0c7ee8e3a7138c6de31"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "西峰院",
        "preface": "",
        "paragraphs": [
            "扪萝百尺上孤峰，红藓斑斑杖屦踪。",
            "惟有潮声生绝顶，晚风吹动半岩松。"
        ],
        "notes": "",
        "id": "0ba9476c054e6f1eb148d6f0937207e1"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "熙春堂",
        "preface": "",
        "paragraphs": [
            "楼上斜阳遇似飞，楼前秋景透人衣。",
            "横碧烟岚浓可扫，半红霜木冷相依。"
        ],
        "notes": "",
        "id": "4c40f1808a9defadc09e1d4c46b010e2"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "汀州旧州城",
        "preface": "",
        "paragraphs": [
            "五百年前兴废事，至今人号旧州城。",
            "草铺昔日笙歌地，云满当年剑戟营。"
        ],
        "notes": "",
        "id": "2a4415442b1461f0e457474724da4946"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "赞僧宗佑真",
        "preface": "",
        "paragraphs": [
            "不是十二面，虚堂空寂寂。",
            "不是一千年，丛林声呖呖。",
            "奇哉丹青者，具增减不得。",
            "珍重四方闻，一介善知识。"
        ],
        "notes": "",
        "id": "b231748a20cf60598f144b9d2d8501e8"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "题蓬莱观",
        "preface": "",
        "paragraphs": [
            "蓬莱观下瑞烟飘，刘氏曾经此地超。",
            "桃圃昔谐王母约，烟霄自赴玉皇朝。",
            "白鹅乘去人何在，青鸟飞来信已遥。",
            "若使何郎有仙骨，也须吹引凤凰箫。"
        ],
        "notes": "",
        "id": "9259d50a9d36753f7b4da03e834d2268"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "上竺寺记赞",
        "preface": "",
        "paragraphs": [
            "白衣仙人无住著，补陀落伽渺云海。",
            "为大导师安乐国，歙然徧应河沙刹。",
            "世界热恼或有闻，曾不旋踵垂覆护。",
            "众生心念非一种，皇皇不足尝有求。",
            "如饥须食渴须水，顾亦何从满其愿。",
            "我观圣心等大虚，其视万物犹一物，细视一物如一身。",
            "是身四大犹不有，万物何能作留碍。",
            "殊功妙用济十方，欲求功用不可得。",
            "群生梦幻可两忘，尔固无余我无欠。",
            "尝观瑞像见宝光，如净明珠时白赤。",
            "琉璃琥珀杂苍玉，荧煌璀璨照眉宇。",
            "山顶或见初日升，匹素曳空烟缥缈。",
            "凡人颠倒作思惟，须臾变灭无复初。",
            "非空非色非有余，菩萨应身亦如是。",
            "堂堂秘殿表东南，山君海王尽回向。",
            "观音智功不思议，佛子当作何等观。"
        ],
        "notes": "",
        "id": "3fe0dea9048dcf0a7a7975fd5a6f75f3"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "题志添禅师",
        "preface": "",
        "paragraphs": [
            "车轮马足走尘烟，竞看成都万炬然。",
            "独我踏开亭下雪，伴师同坐一庵禅。"
        ],
        "notes": "",
        "id": "028d18c465697d987e8d153424bbd673"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "插尽黄花君上路。"
        ],
        "notes": "",
        "id": "e49ec054612ce45f02657cfd9d317249"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "门阚泉川南海浦，地雄都府左龙岗。"
        ],
        "notes": "",
        "id": "0b503adb6c8e2fed9978549ead3ca7f2"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "山连庾岭为南徼，水与潮阳作上流。"
        ],
        "notes": "",
        "id": "368830477e212b8f55ce388e2c15df52"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "巨为三县镇，雄据众山尊。"
        ],
        "notes": "",
        "id": "e723acf09097c8abcfe1a9ab4c537623"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "寒树似添新喜色，野猿犹听旧吟声。"
        ],
        "notes": "",
        "id": "a9ab0c4edb39f96cced98c1716b796a5"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "十万人家溪两岸，绿杨烟锁济川桥。"
        ],
        "notes": "",
        "id": "320c12c3f94ffc980bf19f044dc8316b"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "渡溪缘石磴，问寺转松岗。"
        ],
        "notes": "",
        "id": "8668d504fb4ad4b4f91ea9c786803a98"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "奇哉江南郭夫子，一顾能令泉价美。"
        ],
        "notes": "",
        "id": "e19a766e29263c2f4a45210acc92d01e"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "溪云影乱杉松暝，簷铎声流殿阎寒。"
        ],
        "notes": "",
        "id": "d09ccc8d3d5c49c392f6e64eb38978a6"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其一○",
        "preface": "",
        "paragraphs": [
            "清风猿鸟自吟叹，白日轮蹄谁往还。"
        ],
        "notes": "",
        "id": "a77687a441110c4fa27f4e647ed36b03"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "云边借榻开僧阎，松下听泉洗客心。"
        ],
        "notes": "",
        "id": "5d83a5f79fdfdaec681a199e22502487"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "涨水尽头飞雁骛，行云缺处见亭台。"
        ],
        "notes": "",
        "id": "3240493cd6cf1c60cd67103b92dcef54"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "尘埃不到溪山好，风雨初晴燕雀多。"
        ],
        "notes": "",
        "id": "c749a74be1d7f87f19e7306d2bd4d487"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其一四",
        "preface": "",
        "paragraphs": [
            "南安岩近南斗傍，乾坤缔结雷电守。",
            "云寒木老洞穴古，巨鳖露脊鲸牙口。"
        ],
        "notes": "",
        "id": "92ea0571c6494352234e35cb4611838e"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其一五",
        "preface": "",
        "paragraphs": [
            "相看竺国两高士，对立剑潭双老龙。"
        ],
        "notes": "",
        "id": "ec04a1fa1a346fcf383d2714a79d2d13"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其一六",
        "preface": "",
        "paragraphs": [
            "南极星边人望阙，北山楼上客思家。"
        ],
        "notes": "",
        "id": "c17a9e63158befbe25611a360b63556e"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其一七",
        "preface": "",
        "paragraphs": [
            "水暖池塘闲睡鸭，烟深村落自鸣鸠。"
        ],
        "notes": "",
        "id": "d97890fbd8cd1942269a8b419be0baeb"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其一八",
        "preface": "",
        "paragraphs": [
            "对面心千里，藏机势万般。"
        ],
        "notes": "",
        "id": "fd13c4b332b2cb86cbb83b8589612e20"
    }
]