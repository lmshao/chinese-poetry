[
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "清溪行",
        "preface": "",
        "paragraphs": [
            "山色碧与溪，扁舟泛落晖。",
            "水烟帆界破，水鹭桨惊飞。",
            "岛屿随流曲，渔监隔岸微。",
            "月明何处宿，待访子陵矶。"
        ],
        "notes": "",
        "id": "5de95dedca21ac447d43c231e6bcad79"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "忆清溪县",
        "preface": "",
        "paragraphs": [
            "昔爱清溪景，人烟百里闲。",
            "湖居皆钓客，郭外尽禅关。",
            "酒市遥青旆，公街枕碧山。",
            "枉教成久别，无计约追还。"
        ],
        "notes": "",
        "id": "2d3a1051efcc71c4ada42d1f26bd794f"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "泛清溪",
        "preface": "",
        "paragraphs": [
            "晓烟如练曳平津，一棹东风两岸春。",
            "岛鹭沙鸥休恋我，北堂归有白头亲。"
        ],
        "notes": "",
        "id": "97be726073be72d05691f800fa620361"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "忆雉山书斋",
        "preface": "",
        "paragraphs": [
            "松阴江曲旧斋堂，别业归来各一方。",
            "吟想晚潮烟柳湿，梦游春槛露花凉。",
            "杨朱路远空南北，青帝亭闲自短长。",
            "何门扬鞭访前景，竹窗重整读书床。"
        ],
        "notes": "",
        "id": "9384aa6b1ae1a3f1e2d7e5157f152c28"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "桐江夕下",
        "preface": "",
        "paragraphs": [
            "浪催鸣舻去呕哑，古岸萧萧感岁华。",
            "雨脚苍茫惊断雁，烟痕蒙密湿栖鸦。",
            "芦花正落汀飞雪，枫叶初丹岸有霞。",
            "渐觉望中山色暝，数星镫火认渔家。"
        ],
        "notes": "",
        "id": "b8395693ba084b718cae8d76e53f23df"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "建昌军",
        "preface": "",
        "paragraphs": [
            "土狭山高更夹溪，登临缭绕与云齐。",
            "时时仰视天如练，往往穷川径似梯。",
            "石凿龛岩茅作屋，泉喷墝埆稻分畦。",
            "居人不信王畿地，千里平盘载马蹄。"
        ],
        "notes": "",
        "id": "6f4d4e81387bfdfa4e14f6290bb3fd6a"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "福州",
        "preface": "",
        "paragraphs": [
            "城里三山占越都，相望楼阁跨蓬壶。",
            "有时细雨轻烟罩，便是天然水墨图。"
        ],
        "notes": "",
        "id": "f7dd1a529378f1b7129adb6418c8fcbf"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "汀州  其一",
        "preface": "",
        "paragraphs": [
            "居人不记瓯闽事，遗迹空传福抚山。",
            "地有铜盐家自给，岁无兵盗戍长闲。"
        ],
        "notes": "",
        "id": "4c300f4001641191e06e6962a503c2a9"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "汀州  其二",
        "preface": "",
        "paragraphs": [
            "一川远汇三溪水，千嶂深围四面城。",
            "花继腊梅长不歇，鸟啼春谷半无名。"
        ],
        "notes": "",
        "id": "2da1313ed7f83c85e64807a1c41d7c2b"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "南山",
        "preface": "",
        "paragraphs": [
            "吁然碧玉洞，屹立分双户。",
            "天生护佳景，常恐尘土污。"
        ],
        "notes": "",
        "id": "59388d3387aa5e5911b15ce458a8213e"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "苍玉洞",
        "preface": "",
        "paragraphs": [
            "截断苍山百尺崖，峥嵘相倚洞门开。",
            "天生只隔红尘路，不碍浮云自往来。"
        ],
        "notes": "",
        "id": "6083bca4a7399cec408a5ca0c4f3c6f3"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "袈裟泉",
        "preface": "",
        "paragraphs": [
            "迳石无声下无穴，停之不盈酌不竭。",
            "银瓶送响落清甃，镜奁破碎冰壶裂。"
        ],
        "notes": "",
        "id": "69f8f1db94a687febb9e9efa53dc40bc"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "南楼",
        "preface": "",
        "paragraphs": [
            "谁跨崇塘更起楼，卷帘平视四山头。",
            "田间草暖牛呼犊，叶底巢成鹊避鸠。"
        ],
        "notes": "",
        "id": "e51a639db6d761ae9226ada4f65c76d3"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "云骧阁",
        "preface": "",
        "paragraphs": [
            "瓦流双涧合，帘压乱山青。",
            "佛刹蟠深崦，渔蓑散晚汀。"
        ],
        "notes": "",
        "id": "8795d0ad6419a5376384b72283f3d8fd"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "苍玉亭",
        "preface": "",
        "paragraphs": [
            "我爱汀州好，山川秀所钟。",
            "阁前横潏水，亭畔列奇松。"
        ],
        "notes": "",
        "id": "b835fca3d5d33a5b4108803692bba07f"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "西峰院",
        "preface": "",
        "paragraphs": [
            "扪萝百尺上孤峰，红藓斑斑杖屦踪。",
            "惟有潮声生绝顶，晚风吹动半岩松。"
        ],
        "notes": "",
        "id": "5232fc611b83fe3c351a5731aa0f26d4"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "熙春堂",
        "preface": "",
        "paragraphs": [
            "楼上斜阳遇似飞，楼前秋景透人衣。",
            "横碧烟岚浓可扫，半红霜木冷相依。"
        ],
        "notes": "",
        "id": "d3d1c7416dcb5bdc32c1656079497ec4"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "汀州旧州城",
        "preface": "",
        "paragraphs": [
            "五百年前兴废事，至今人号旧州城。",
            "草铺昔日笙歌地，云满当年剑戟营。"
        ],
        "notes": "",
        "id": "e7838e46bc8303656fb8d2102161b4de"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "赞僧宗佑真",
        "preface": "",
        "paragraphs": [
            "不是十二面，虚堂空寂寂。",
            "不是一千年，丛林声呖呖。",
            "奇哉丹青者，具增减不得。",
            "珍重四方闻，一介善知识。"
        ],
        "notes": "",
        "id": "8951b100bab9adb5c9d28496104509f9"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "题蓬莱观",
        "preface": "",
        "paragraphs": [
            "蓬莱观下瑞烟飘，刘氏曾经此地超。",
            "桃圃昔谐王母约，烟霄自赴玉皇朝。",
            "白鹅乘去人何在，青鸟飞来信已遥。",
            "若使何郎有仙骨，也须吹引凤凰箫。"
        ],
        "notes": "",
        "id": "e4dfee8002fc51754a484b413ea3aac0"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "上竺寺记赞",
        "preface": "",
        "paragraphs": [
            "白衣仙人无住著，补陀落伽渺云海。",
            "为大导师安乐国，歙然徧应河沙刹。",
            "世界热恼或有闻，曾不旋踵垂覆护。",
            "众生心念非一种，皇皇不足尝有求。",
            "如饥须食渴须水，顾亦何从满其愿。",
            "我观圣心等大虚，其视万物犹一物，细视一物如一身。",
            "是身四大犹不有，万物何能作留碍。",
            "殊功妙用济十方，欲求功用不可得。",
            "群生梦幻可两忘，尔固无余我无欠。",
            "尝观瑞像见宝光，如净明珠时白赤。",
            "琉璃琥珀杂苍玉，荧煌璀璨照眉宇。",
            "山顶或见初日升，匹素曳空烟缥缈。",
            "凡人颠倒作思惟，须臾变灭无复初。",
            "非空非色非有余，菩萨应身亦如是。",
            "堂堂秘殿表东南，山君海王尽回向。",
            "观音智功不思议，佛子当作何等观。"
        ],
        "notes": "",
        "id": "17df8e4fbc63f75a7c72c0d5322c6caa"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "题志添禅师",
        "preface": "",
        "paragraphs": [
            "车轮马足走尘烟，竞看成都万炬然。",
            "独我踏开亭下雪，伴师同坐一庵禅。"
        ],
        "notes": "",
        "id": "4cce5896bb53826c6a916623df114431"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "插尽黄花君上路。"
        ],
        "notes": "",
        "id": "7491defa0c4a203678bc846637cc6f12"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "门阚泉川南海浦，地雄都府左龙岗。"
        ],
        "notes": "",
        "id": "705ca2c653beaed7d432f5a17831b4aa"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "山连庾岭为南徼，水与潮阳作上流。"
        ],
        "notes": "",
        "id": "5a461fddd8c6fb7fbb8eea7dec9c12fa"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "巨为三县镇，雄据众山尊。"
        ],
        "notes": "",
        "id": "f7e150a6447ea834fd30e66a857b432f"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "寒树似添新喜色，野猿犹听旧吟声。"
        ],
        "notes": "",
        "id": "9be7c1f78309412677aa882389d54e95"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "十万人家溪两岸，绿杨烟锁济川桥。"
        ],
        "notes": "",
        "id": "6154ae3d0d6e81180cf0aac234c04c2c"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "渡溪缘石磴，问寺转松岗。"
        ],
        "notes": "",
        "id": "477d1ac3c220292298e1439e51ca702d"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "奇哉江南郭夫子，一顾能令泉价美。"
        ],
        "notes": "",
        "id": "dd7c5c1d479ec1cb2c4fc2122abfcfcb"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "溪云影乱杉松暝，簷铎声流殿阎寒。"
        ],
        "notes": "",
        "id": "14082ce1dd082407ad6c01741cd921df"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其一○",
        "preface": "",
        "paragraphs": [
            "清风猿鸟自吟叹，白日轮蹄谁往还。"
        ],
        "notes": "",
        "id": "5c101d7ab356706d5863fb3a4035a47c"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "云边借榻开僧阎，松下听泉洗客心。"
        ],
        "notes": "",
        "id": "2094be1d934f155802e613189c59bce0"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "涨水尽头飞雁骛，行云缺处见亭台。"
        ],
        "notes": "",
        "id": "a1ee7ffb4ed284a6babcd59b040b31a0"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "尘埃不到溪山好，风雨初晴燕雀多。"
        ],
        "notes": "",
        "id": "40cf2561e8b0b3c9a9ce0792d10cbf66"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其一四",
        "preface": "",
        "paragraphs": [
            "南安岩近南斗傍，乾坤缔结雷电守。",
            "云寒木老洞穴古，巨鳖露脊鲸牙口。"
        ],
        "notes": "",
        "id": "456bedce293663b0c7a9b2cc7a241206"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其一五",
        "preface": "",
        "paragraphs": [
            "相看竺国两高士，对立剑潭双老龙。"
        ],
        "notes": "",
        "id": "57f814fd6b1f2c6fa01269a343e70590"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其一六",
        "preface": "",
        "paragraphs": [
            "南极星边人望阙，北山楼上客思家。"
        ],
        "notes": "",
        "id": "7c70bdc75393df06a90a09d37ff72475"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其一七",
        "preface": "",
        "paragraphs": [
            "水暖池塘闲睡鸭，烟深村落自鸣鸠。"
        ],
        "notes": "",
        "id": "0a83bdb436854011f62e03891aafc966"
    },
    {
        "author": "陈轩",
        "dynasty": "宋",
        "type": "诗",
        "rhythmic": "",
        "title": "句  其一八",
        "preface": "",
        "paragraphs": [
            "对面心千里，藏机势万般。"
        ],
        "notes": "",
        "id": "8dbd048d8ccb69a7271bf13a59e1d41d"
    }
]