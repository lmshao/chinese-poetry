[
    {
        "author": "晁端佐",
        "dynasty": "宋",
        "type": "诗",
        "rhythmic": "",
        "title": "醉眠亭四首  其一",
        "preface": "",
        "paragraphs": [
            "潇洒松陵江上亭，醉来一梦傲云屏。",
            "生前笑语君须惜，世事纷纷不用醒。"
        ],
        "notes": "",
        "id": "d4a339007cbf1b92521d25e710927f75"
    },
    {
        "author": "晁端佐",
        "dynasty": "宋",
        "type": "诗",
        "rhythmic": "",
        "title": "醉眠亭四首  其二",
        "preface": "",
        "paragraphs": [
            "盘石幽亭乐未央，是非穷达两相忘。",
            "尘寰下望知何许，烂醉高眠自有乡。"
        ],
        "notes": "",
        "id": "a376ce4482ba2a86803238456c813ff5"
    },
    {
        "author": "晁端佐",
        "dynasty": "宋",
        "type": "诗",
        "rhythmic": "",
        "title": "醉眠亭四首  其三",
        "preface": "",
        "paragraphs": [
            "尘埃收得一身闲，饮尽春瓶曝背眠。",
            "醉耳犹嫌山鸟聒，梦魂终日上高天。"
        ],
        "notes": "",
        "id": "0652abbf2c269522fabc0120247d0cf4"
    },
    {
        "author": "晁端佐",
        "dynasty": "宋",
        "type": "诗",
        "rhythmic": "",
        "title": "醉眠亭四首  其四",
        "preface": "",
        "paragraphs": [
            "一枕双湖意浩然，狂歌酒尽即高眠。",
            "吾生久与时相弃，好逐君归作二仙。"
        ],
        "notes": "",
        "id": "639ad8f10515ea0202871d1ffb6d4490"
    }
]