[
    {
        "author": "陈至",
        "dynasty": "唐",
        "type": "诗",
        "rhythmic": "",
        "title": "赋得芙蓉出水",
        "preface": "",
        "paragraphs": [
            "菡萏迎秋吐，夭摇映水滨。",
            "剑芒开宝匣，峰影写蒲津。",
            "下覆差参荇，高辞苒弱苹。",
            "自当巢翠甲，非止戏頳鳞。",
            "莫以时先后，而言色故新。",
            "芳香正堪玩，谁报涉江人。"
        ],
        "notes": "",
        "id": "64df8fdc62c41a0641129ce07ebc7ac1"
    },
    {
        "author": "陈至",
        "dynasty": "唐",
        "type": "诗",
        "rhythmic": "",
        "title": "荐冰",
        "preface": "",
        "paragraphs": [
            "凌寒开涸沍，寝庙致精诚。",
            "色静澄三酒，光寒肃两楹。",
            "形盐非近进，玉豆为潜英。",
            "礼自春分展，坚从北陆成。",
            "藉茅心共结，出鉴水渐明。",
            "幸得来观荐，灵台一小生。"
        ],
        "notes": "",
        "id": "6716886428e662bf5eb053b6cf90cc6f"
    },
    {
        "author": "陈至",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "藻井尚寒龙迹在，红楼初施日光通。"
        ],
        "notes": "",
        "id": "1cada2678e7f37195c98390d7b2bad9a"
    }
]