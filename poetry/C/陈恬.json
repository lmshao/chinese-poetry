[
    {
        "author": "陈恬",
        "dynasty": "宋",
        "type": "诗",
        "rhythmic": "",
        "title": "寄晁以道求嵩山长松",
        "preface": "",
        "paragraphs": [
            "松上花兮松下根，食之年貌与松邻。",
            "君今既是松间客，采送衰翁亦可人。"
        ],
        "notes": "",
        "id": "eb9930ebd7beae89fb1bdebca00b1ea6"
    },
    {
        "author": "陈恬",
        "dynasty": "宋",
        "type": "诗",
        "rhythmic": "",
        "title": "题画扇",
        "preface": "",
        "paragraphs": [
            "万里稻粱高兴，谁将出入君怀。",
            "已讶天边月上，更疑苹末风来。"
        ],
        "notes": "",
        "id": "2430efa8e03c72d9a4b2636aab0ea3ea"
    },
    {
        "author": "陈恬",
        "dynasty": "宋",
        "type": "诗",
        "rhythmic": "",
        "title": "子规",
        "preface": "",
        "paragraphs": [
            "暮春春已晚，不见子规飞。",
            "莫是无归处，山禽不劝归。"
        ],
        "notes": "",
        "id": "305a4f67a0f8cd1585d19a31fc8d1407"
    },
    {
        "author": "陈恬",
        "dynasty": "宋",
        "type": "诗",
        "rhythmic": "",
        "title": "谢葛汝州宁卿遗公库酒肉薪米",
        "preface": "",
        "paragraphs": [
            "不是故人供禄米，初非县令给猪肝。",
            "养贤礼厚隆三簋，拜赐恩深艳一箪。"
        ],
        "notes": "",
        "id": "4b4424c3ffd089787ad299b44165ad8e"
    },
    {
        "author": "陈恬",
        "dynasty": "宋",
        "type": "诗",
        "rhythmic": "",
        "title": "望天台山二绝  其一",
        "preface": "",
        "paragraphs": [
            "嵩阳不得到，华顶可徘徊。",
            "当知吾性分，自有一天台。"
        ],
        "notes": "",
        "id": "9da80a825e4beb8150b373defba80da0"
    },
    {
        "author": "陈恬",
        "dynasty": "宋",
        "type": "诗",
        "rhythmic": "",
        "title": "望天台山二绝  其二",
        "preface": "",
        "paragraphs": [
            "气骤烟云速，风飞山岳摧。",
            "神游八极表，何必访天台。"
        ],
        "notes": "",
        "id": "a569c84b48236d8d94d40b50f489ea5d"
    },
    {
        "author": "陈恬",
        "dynasty": "宋",
        "type": "诗",
        "rhythmic": "",
        "title": "送南禅和尚东迁灵岩",
        "preface": "",
        "paragraphs": [
            "万方刹境一珠辉，稽首如空无所依。",
            "汝浦共瞻云独往，灵岩遥伫锡东飞。",
            "烟霞隠现青莲峙，龙象欢呼白拂挥。",
            "多谢禅耆来访我，双林风月静相违。"
        ],
        "notes": "",
        "id": "89cb5fb09c5e34c314b7f5754cc87468"
    },
    {
        "author": "陈恬",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "嵩阳读水经。"
        ],
        "notes": "",
        "id": "e561cb5cf577bf0a3c053ad67262226e"
    },
    {
        "author": "陈恬",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "雪里消磨一半春。"
        ],
        "notes": "",
        "id": "bc93666b5c74ae3f3f5564baa38af481"
    }
]