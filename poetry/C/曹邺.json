[
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "徒相逢",
        "preface": "",
        "paragraphs": [
            "江边野花不须采，梁头野燕不用亲。",
            "西施本是越溪女，承恩不荐越溪人。"
        ],
        "notes": "",
        "id": "340d2d94043978603750f3b1b4d4e9cd"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "杂诫",
        "preface": "",
        "paragraphs": [
            "带香入鲍肆，香气同鲍鱼。",
            "未入犹可悟，已入当何如。"
        ],
        "notes": "",
        "id": "817ef3583baf5b7b96081e0141f01ff1"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "捕渔谣",
        "preface": "",
        "paragraphs": [
            "天子好征战，百姓不种桑。",
            "天子好年少，无人荐冯唐。",
            "天子好美女，夫妇不成双。"
        ],
        "notes": "",
        "id": "16f4a3418ab621821bde85b18fda40be"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "四怨三愁五情诗十二首 其一怨",
        "preface": "",
        "paragraphs": [
            "美人如新花，许嫁还独守。",
            "岂无青铜镜，终日自疑丑。"
        ],
        "notes": "",
        "id": "69c70864e678fa5a166597257f027551"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "四怨三愁五情诗十二首 其二怨",
        "preface": "",
        "paragraphs": [
            "庭花已结子，岩花犹弄色。",
            "谁令生处远，用尽春风力。"
        ],
        "notes": "",
        "id": "88ce0b876991aee2525741028a8c4574"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "四怨三愁五情诗十二首 其三怨",
        "preface": "",
        "paragraphs": [
            "短鬟一如螓，长眉一如蛾。",
            "相共棹莲舟，得花不如他。"
        ],
        "notes": "",
        "id": "cc6c348e59a6ae6cb02afcd75575e762"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "四怨三愁五情诗十二首 其四怨",
        "preface": "",
        "paragraphs": [
            "手推呕哑车，朝朝暮暮耕。",
            "未曾分得谷，空得老农名。"
        ],
        "notes": "",
        "id": "24e96ffcb77f3b6f26983d956d1494ea"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "四怨三愁五情诗十二首 其一愁",
        "preface": "",
        "paragraphs": [
            "远梦如水急，白发如草新。",
            "归期待春至，春至还送人。"
        ],
        "notes": "",
        "id": "c529caafebbd8bbe707cf37097edf6cd"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "四怨三愁五情诗十二首 其二愁",
        "preface": "",
        "paragraphs": [
            "涧草短短青，山月朗朗明。",
            "此夜目不掩，屋头乌啼声。"
        ],
        "notes": "",
        "id": "e9025f48fef57cd4c5bcd61779907c25"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "四怨三愁五情诗十二首 其三愁",
        "preface": "",
        "paragraphs": [
            "别家鬓未生，到城鬓似髪。",
            "朝朝临川望，灞水不入越。"
        ],
        "notes": "",
        "id": "fafb8c99c269eae2f58ace5746879726"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "四怨三愁五情诗十二首 其一情",
        "preface": "",
        "paragraphs": [
            "东西是长江，南北是官道。",
            "牛羊不恋山，只恋山中草。"
        ],
        "notes": "",
        "id": "46ea25fe9a0b7f387c091d235e47a577"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "四怨三愁五情诗十二首 其二情",
        "preface": "",
        "paragraphs": [
            "阿娇生汉宫，西施住南国。",
            "专房莫相妒，各自有颜色。"
        ],
        "notes": "",
        "id": "971588bdd645771ba9f5476f8309a0be"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "四怨三愁五情诗十二首 其三情",
        "preface": "",
        "paragraphs": [
            "蛱蝶空中飞，夭桃庭中春。",
            "见他夫妇好，有女初嫁人。"
        ],
        "notes": "",
        "id": "a1cb409e866269f88fbdca0d6e167bbd"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "四怨三愁五情诗十二首 其四情",
        "preface": "",
        "paragraphs": [
            "槟榔自无柯，椰叶自无阴。",
            "常羡庭边竹，生笋高于林。"
        ],
        "notes": "",
        "id": "d359aaf4e934d000aabef8b872422b7a"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "四怨三愁五情诗十二首 其五情",
        "preface": "",
        "paragraphs": [
            "野雀空城饥，交交复飞飞。",
            "勿怪官仓粟，官仓无空时。"
        ],
        "notes": "",
        "id": "0a1c9364508bf04865a152ac1a25e1d2"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "寄刘驾",
        "preface": "",
        "paragraphs": [
            "一川草色青褭褭，遶屋水声如在家。",
            "怅望美人不携手，墙东又发数枝花。"
        ],
        "notes": "",
        "id": "81676a96f989862f0fc6fd9120d597fe"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "风人体",
        "preface": "",
        "paragraphs": [
            "出门行一步，形影便相失。",
            "何况大隄上，骢马如箭疾。",
            "夜夜如织妇，寻思待成匹。",
            "郎只不在家，在家亦如出。",
            "将金与卜人，谲道远行吉。",
            "念郎缘底事，不具天与日。"
        ],
        "notes": "",
        "id": "2594ea36425d2ab6ba6a11e5bbee9e00"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "杏园即席上同年",
        "preface": "",
        "paragraphs": [
            "岐路不在天，十年行不至。",
            "一旦公道开，青云在平地。",
            "枕上数声鼓，衡门已如市。",
            "白日探得珠，不待骊龙睡。",
            "怱怱出九衢，僮仆颜色异。",
            "故衣未及换，尚有去年泪。",
            "晴阳照花影，落絮浮野翠。",
            "对酒时忽惊，犹疑梦中事。",
            "自怜孤飞鸟，得接鸾凤翅。",
            "永怀共济心，莫起胡越意。"
        ],
        "notes": "",
        "id": "5ac674e458b8eb3bb747586b4064693d"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "恃宠",
        "preface": "",
        "paragraphs": [
            "二月树色好，昭仪正骄奢。",
            "恐君爱阳艳，斫却园中花。",
            "三十六宫女，髻鬟各如鸦。",
            "君王心所怜，独自不见瑕。",
            "台上红灯尽，未肯下金车。",
            "一笑不得所，尘中悉无家。",
            "飞燕身更轻，何必恃容华。"
        ],
        "notes": "",
        "id": "a020d01d8f1be9c30506d8763d341302"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "题女郎庙",
        "preface": "",
        "paragraphs": [
            "数点烟香出庙门，女娥飞去影中存。",
            "年年岭上春无主，露泣花愁断客魂。"
        ],
        "notes": "",
        "id": "52b7dbdcfef45bab8a692a0a8eefb765"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "四望楼",
        "preface": "",
        "paragraphs": [
            "背山见楼影，应合与山齐。",
            "座上日已出，城中未鸣鸡。",
            "无限燕赵女，吹笙上金梯。",
            "风起洛阳东，香过洛阳西。",
            "公子长夜醉，不闻子规啼。"
        ],
        "notes": "",
        "id": "f8b8bb3a06cf0b360af628c10ac7e558"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "筑城三首 一",
        "preface": "",
        "paragraphs": [
            "郎有蘼芜心，妾有芙蓉质。",
            "不辞嫁与郎，筑城无休日。"
        ],
        "notes": "",
        "id": "7c969e0a0c0227c9f123c3d2550f5181"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "筑城三首 二",
        "preface": "",
        "paragraphs": [
            "呜呜啄人鸦，轧轧上城车。",
            "力尽土不尽，得归亦无家。"
        ],
        "notes": "",
        "id": "2de4fe83a7ea279f1f88cf1cac948eca"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "筑城三首 三",
        "preface": "",
        "paragraphs": [
            "筑人非筑城，围秦岂围我。",
            "不知城上土，化作宫中火。"
        ],
        "notes": "",
        "id": "c7a36cd4bab3b2c11cfe25aff04fe90c"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "奉命齐州推事毕寄本府尚书",
        "preface": "",
        "paragraphs": [
            "越鸟栖不定，孤飞入齐乡。",
            "日暮天欲雨，那兼羽翎伤。",
            "州民言刺史，蠹物甚于蝗。",
            "受命大执法，草草是行装。",
            "仆隶皆分散，单车驿路长。",
            "四顾无相识，奔驰若投荒。",
            "重门下长锁，树影空过墙。",
            "驱囚遶廊屋，𧥄𧥄如牛羊。",
            "狱吏相对语，簿书堆满床。",
            "敲枷打锁声，终日在目旁。",
            "既舍三山侣，来余五斗粮。",
            "忍学空城雀，潜身入官仓。",
            "国中天子令，头上白日光。",
            "曲木用处多，不如直为梁。",
            "恐孤食恩地，昼夜心不遑。",
            "仲夏天气热，鬓须忽成霜。",
            "社鼠不可灌，城狐不易防。",
            "偶于擒纵间，尽得见否臧。",
            "截断奸吏舌，擘开冤人肠。",
            "明朝向西望，走马归汶阳。"
        ],
        "notes": "",
        "id": "0afde78e4f9227c0752f17e9a049d2dd"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "北郭闲思",
        "preface": "",
        "paragraphs": [
            "山前山后是青草，尽日出门还掩门。",
            "每思骨肉在天畔，来看野翁怜子孙。"
        ],
        "notes": "",
        "id": "10c29b81cdefa97e3cd9f3139dffc577"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "战城南",
        "preface": "",
        "paragraphs": [
            "千金画阵图，自为弓剑苦。",
            "杀尽田野人，将军犹爱武。",
            "性命换他恩，功成谁作主。",
            "凤皇楼上人，夜夜长歌舞。"
        ],
        "notes": "",
        "id": "c738484b0c234f60f10284552ceaeeaf"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "自退",
        "preface": "",
        "paragraphs": [
            "寒女面如花，空寂常对影。",
            "况我不嫁容，甘为瓶堕井。"
        ],
        "notes": "",
        "id": "26b30a914ef1563d144c7a81e902d4ce"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "早起",
        "preface": "",
        "paragraphs": [
            "月堕沧浪西，门开树无影。",
            "此时归梦阑，立在梧桐井。"
        ],
        "notes": "",
        "id": "52fd3a488925200392e6a84d3117fa1b"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "古相送",
        "preface": "",
        "paragraphs": [
            "行人卜去期，白发根已出。",
            "执君青松枝，空数别来日。",
            "心如七夕女，生死难再匹。",
            "且愿车声迫，莫使马行疾。",
            "巫山千丈高，亦恐梦相失。"
        ],
        "notes": "",
        "id": "f7ed00529f83cb7f0efd1bfb1b171511"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "甲第",
        "preface": "",
        "paragraphs": [
            "游人未入门，花影出门前。",
            "将军来此住，十里无荒田。"
        ],
        "notes": "",
        "id": "ff0f7fc8c0498d7d987d9df926f5cb0f"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "望不来",
        "preface": "",
        "paragraphs": [
            "见花忆郎面，常愿花色新。",
            "为郎容貌好，难有相似人。"
        ],
        "notes": "",
        "id": "98c1065f5d25124e8876136cd3f26ecd"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "官仓鼠",
        "preface": "",
        "paragraphs": [
            "官仓老鼠大如斗，见人开仓亦不走。",
            "健儿无粮百姓饥，谁遣朝朝入君口。"
        ],
        "notes": "",
        "id": "88db642230c9990ddb03fc30f01eed62"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "题濮庙",
        "preface": "",
        "paragraphs": [
            "晓祭瑶斋夜扣钟，鼇头风起浪重重。",
            "人间直有仙桃种，海上应无肉马踪。",
            "赤水梦沈迷象罔，翠华恩断泣芙蓉。",
            "不知皇帝三宫驻，始向人间著衮龙。"
        ],
        "notes": "",
        "id": "7e27feb64efbb4814b4300d36c76c2a3"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "白玉先生多在市，青牛道士不居山。",
            "但能共得丹田语，正是忙时身亦闲。"
        ],
        "notes": "",
        "id": "95e5ff07b8b30a3524f8cf57a99a0e4e"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "登岳阳楼有怀寄座主相公",
        "preface": "",
        "paragraphs": [
            "南登岳阳楼，北眺长安道。",
            "不见升平里，千山树如草。",
            "骨肉在南楚，沈忧起常早。",
            "白社愁成空，秋芜待谁扫。",
            "常闻诗人语，西子不宜老。",
            "赖识丹元君，时来语蓬岛。"
        ],
        "notes": "",
        "id": "f68f2c2ab4e71c8691142385203f34b5"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "出关",
        "preface": "",
        "paragraphs": [
            "山上黄犊走避人，山下女郎歌满野。",
            "我独南征恨此身，更有无成出关者。"
        ],
        "notes": "",
        "id": "b3846e81f9ad8c2f7ea66bcd1564869c"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "将赴天平职书怀寄翰林从兄",
        "preface": "",
        "paragraphs": [
            "居处绝人事，门前雀罗施。",
            "谁遣辟书至，仆隶皆展眉。",
            "匹马渡河洛，西风飘路岐。",
            "手执王粲笔，闲吟向旌旗。",
            "香晚翠莲动，吟余红烛移。",
            "开口啖酒肉，将何报相知。",
            "况我魏公子，相愿不相疑。",
            "岂学官仓鼠，饱食无所为。",
            "白露沾碧草，芙蓉落清池。",
            "自小不到处，全家忽如归。",
            "吾宗处清切，立在白玉墀。",
            "方得一侍座，单车又星飞。",
            "愿将门底水，永托万顷陂。"
        ],
        "notes": "",
        "id": "ddc47cfb0008965256605cfbcbfc03f3"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "贺雪寄本府尚书",
        "preface": "",
        "paragraphs": [
            "雨雪不顺时，阴阳失明晦。",
            "麦根半成土，农夫泣相对。",
            "我公诚诉天，天地忽已泰。",
            "长飙卷白云，散落群峰外。",
            "拂砌花影明，交宫鹤翎碎。",
            "宿鸟晨不飞，犹疑月光在。",
            "碧树香尽发，蠹虫声渐退。",
            "有客怀兔园，吟诗遶城内。"
        ],
        "notes": "",
        "id": "f24a60ee42e932d34806125a4ec2e555"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "寄嵩阳道人",
        "preface": "",
        "paragraphs": [
            "三山浮海倚蓬瀛，路入真元险尽平。",
            "华表千年孤鹤语，人间一梦晚蝉鸣。",
            "将龙逐虎神初王，积火焚心气渐清。",
            "见说嵩阳有仙客，欲持金简问长生。"
        ],
        "notes": "",
        "id": "afe3030027195dc40439ee26d09abeff"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "去不返",
        "preface": "",
        "paragraphs": [
            "寒女不自知，嫁为公子妻。",
            "亲情未识面，明日便东西。",
            "但得上马了，一去头不回。",
            "双轮如鸟飞，影尽东南街。",
            "九重十二门，一门四扇开。",
            "君从此路去，妾向此路啼。",
            "但得见君面，不辞插荆钗。"
        ],
        "notes": "",
        "id": "643dd13f47b35f8f3a38d26528ad4528"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "送进士下第归南海",
        "preface": "",
        "paragraphs": [
            "数片红霞映夕阳，揽君衣袂更移觞。",
            "行人莫叹碧云晚，上国每年春草芳。",
            "雪过蓝关寒气薄，鴈回湘浦怨声长。",
            "应无惆怅沧波远，十二玉楼非我乡。"
        ],
        "notes": "",
        "id": "42eef89d9e0b261d8859771d20929ca3"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "送厉图南下第归澧州",
        "preface": "",
        "paragraphs": [
            "当春人尽归，我独无归计。",
            "送君自多感，不是缘下第。",
            "君看山上草，尽有干云势。",
            "结根既不然，何必更掩袂。",
            "澧水鲈鱼贱，荆门杨柳细。",
            "勿为阳艳留，此处有月桂。",
            "言毕尊未干，十二门欲闭。",
            "伫立望不见，登高更流涕。",
            "吟君别我诗，怅望水烟际。"
        ],
        "notes": "",
        "id": "4c09060bd6ddd269ad8062c5151c62f3"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "思不见",
        "preface": "",
        "paragraphs": [
            "但见出门踪，不见入门迹。",
            "却笑山头女，无端化为石。"
        ],
        "notes": "",
        "id": "1d60b4fd526f8bc0835ed3092ec47dff"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "贵宅",
        "preface": "",
        "paragraphs": [
            "入门又到门，到门戟相对。",
            "玉箫声尚远，疑似人不在。",
            "公子厌花繁，买药栽庭内。",
            "望远不上楼，牕中见天外。",
            "此地日烹羊，无异我食菜。",
            "自是愁人眼，见之若奢泰。"
        ],
        "notes": "",
        "id": "f9b9e954ea51fb4b56a96b5e6ce889e8"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "下第寄知己",
        "preface": "",
        "paragraphs": [
            "长安孟春至，枯树花亦发。",
            "忧人此时心，冷若松上雪。",
            "自知才不堪，岂敢频泣血。",
            "所痛无罪者，明时屡遭刖。",
            "故山秋草多，一卷成古辙。",
            "夜来远心起，梦见潇湘月。",
            "大贤冠盖高，何事怜屑屑。",
            "不令伤弓鸟，日暮飞向越。",
            "闻知感激语，胸中如有物。",
            "举头望青天，白日头上没。",
            "归来通济里，开户山鼠出。",
            "中庭广寂寥，但见薇与蕨。",
            "无虑数尺躯，委作泉下骨。",
            "唯愁揽清镜，不见昨日髪。",
            "愿怜闺中女，晚嫁唯守节。",
            "勿惜四座言，女巧难自说。"
        ],
        "notes": "",
        "id": "33f586f648bad92d13ed3967997c05b7"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "吴宫宴",
        "preface": "",
        "paragraphs": [
            "吴宫城阙高，龙凤遥相倚。",
            "四面铿鼓钟，中央列罗绮。",
            "春风时一来，兰麝闻数里。",
            "三度明月落，青娥醉不起。",
            "江头銕剑鸣，玉座成荒垒。",
            "适来歌舞处，未知身是鬼。"
        ],
        "notes": "",
        "id": "c517d7f0a54f2ff0ebd51c6482c2ad45"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "长相思",
        "preface": "",
        "paragraphs": [
            "翦妾身上巾，赠郎伤妾神。",
            "郎车不暂停，妾貌宁长春。",
            "青天无停雪，沧海无停津。",
            "遣妾空床梦，夜夜随车轮。"
        ],
        "notes": "",
        "id": "29c6235850eb1d615a1ac7875ba50134"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "长城下",
        "preface": "",
        "paragraphs": [
            "远水犹归壑，征人合忆乡。",
            "泣多盈袖血，吟苦满头霜。",
            "楚国连天浪，衡门到海荒。",
            "何当生燕羽，时得近雕梁。"
        ],
        "notes": "",
        "id": "2ffde192820ea4631d299b8bbd969012"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "成名后献恩门",
        "preface": "",
        "paragraphs": [
            "为物稍有香，心遭蠹虫啮。",
            "平人登太行，万万车轮折。",
            "一辞桂岭猨，九泣东门月。",
            "年年孟春时，看花不如雪。",
            "僻居城南隅，颜子须泣血。",
            "沈埋若九泉，谁肯开口说。",
            "辛勤学机杼，坐对秋灯灭。",
            "织锦花不常，见之尽云拙。",
            "自怜孤生竹，出土便有节。",
            "每听浮竞言，喉中似无舌。",
            "忽然风雷至，惊起池中物。",
            "拔上青云巅，轻如一毫髪。",
            "珑珑金锁甲，稍稍城乌绝。",
            "名字如鸟飞，数日便到越。",
            "幽兰生虽晚，幽香亦难歇。",
            "何以保此身，终身事无缺。"
        ],
        "notes": "",
        "id": "fbf9c0087d75cdc9c871211e5438d61b"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "赠道师",
        "preface": "",
        "paragraphs": [
            "举世皆问人，唯师独求己。",
            "一马无四蹄，顷刻行千里。",
            "应笑北原上，丘坟乱如蚁。"
        ],
        "notes": "",
        "id": "f4540f5e828e9f73cc83a80c802d3282"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "入关",
        "preface": "",
        "paragraphs": [
            "衡门亦无路，何况入西秦。",
            "灸病不得穴，徒为采艾人。"
        ],
        "notes": "",
        "id": "6b3dbf464249a7a529fa245fb95669af"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "听刘尊师弹琴",
        "preface": "",
        "paragraphs": [
            "曾于清海独闻蝉，又向空庭夜听泉。",
            "不似斋堂人静处，秋声长在七条弦。"
        ],
        "notes": "",
        "id": "8bafc699f06135b7eeae41db353ada76"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "题山居",
        "preface": "",
        "paragraphs": [
            "扫叶煎茶摘叶书，心闲无梦夜窗虚。",
            "只应光武恩波晚，岂是严君恋钓鱼。"
        ],
        "notes": "",
        "id": "60dd8da62529db2e06594b5cc72bee1d"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "关试前送进士姚潜下第归南阳",
        "preface": "",
        "paragraphs": [
            "马嘶残日没残霞，二月东风便到家。",
            "莫羡长安占春者，明年始见故园花。"
        ],
        "notes": "",
        "id": "fe80f8006f769a637328da080788ea39"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "浐川寄进士刘驾",
        "preface": "",
        "paragraphs": [
            "我家不背水，君身不向越。",
            "自是相忆苦，忽如经年别。",
            "山家草木寒，石上有残雪。",
            "美人望不见，迢迢云中月。"
        ],
        "notes": "",
        "id": "066465bc4b18a13e445670f793b812d2"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "翠孤至渚宫寄座主相公",
        "preface": "",
        "paragraphs": [
            "万里一孤舟，春行夏方到。",
            "骨肉尽单羸，沈忧满怀抱。",
            "羁孤相对泣，性命不相保。",
            "开户山鼠惊，虫声乱秋草。",
            "白菌缘屋生，黄蒿拥篱倒。",
            "对此起长嗟，芳年亦须老。",
            "恩门为宰相，出入用天道。",
            "忽于摧落间，收得青松操。",
            "全家到江陵，屋虚风浩浩。",
            "中肠自相伐，日夕如寇盗。",
            "其下有孤姪，其上有孀嫂。",
            "黄粮贱于土，一饭常不饱。",
            "天斜日光薄，地湿虫呌噪。",
            "惟恐道忽消，形容益枯槁。",
            "古人于黄雀，岂望白环报。",
            "奉荅恩地恩，何慙以诚告。"
        ],
        "notes": "",
        "id": "659d481b47233e2dac218d22d07104b2"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "早秋宿田舍",
        "preface": "",
        "paragraphs": [
            "涧草疎疎萤火光，山月朗朗枫树长。",
            "南村犊子夜声急，应是栏边新有霜。"
        ],
        "notes": "",
        "id": "1034ec384c6cedb4e4886a8b76c46e56"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "旅次岳阳寄京中亲故",
        "preface": "",
        "paragraphs": [
            "君山南面浪连天，一客愁心两处悬。",
            "身逐片帆归楚泽，魂随流水向秦川。",
            "月回浦北千寻雪，树出湖东几点烟。",
            "更欲登楼向西望，北风催上洞庭船。"
        ],
        "notes": "",
        "id": "887240653cfdf73d7f401111dbe28f99"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "题舒乡",
        "preface": "",
        "paragraphs": [
            "功名若及鸱夷子，必拟将舟泛洞庭。",
            "柳色湖光好相待，我心非醉亦非醒。"
        ],
        "notes": "",
        "id": "dd06581d3dca2b74122a8052e3f962ed"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "碧寻宴上有怀知己",
        "preface": "",
        "paragraphs": [
            "荻花芦叶满溪流，一簇笙歌在水楼。",
            "金管曲长人尽醉，玉簪恩重独生愁。",
            "女萝力弱难逢地，桐树心孤易感秋。",
            "莫怪当欢却惆怅，全家欲上五湖舟。"
        ],
        "notes": "",
        "id": "d54cad8d8d639ff0b2ea5306d753b7b5"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "从天平节度使游平流园",
        "preface": "",
        "paragraphs": [
            "池塘静于寺，俗事不到眼。",
            "下马如在山，令人忽疎散。",
            "明公有高思，到此遂长返。",
            "乘兴挈一壶，折荷以为盏。",
            "入竹藤似虵，侵墙水成藓。",
            "幽鸟不识人，时来拂冠冕。",
            "沿流路若穷，及行路犹远。",
            "洞中已云夕，洞口天未晚。",
            "自怜不羁者，写物心常简。",
            "飜愁此兴多，引得嵇康嬾。"
        ],
        "notes": "",
        "id": "cd54d48bc115e355c79c53af3fb26662"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "故人寄茶",
        "preface": "",
        "paragraphs": [
            "剑外九华英，缄题下玉京。",
            "开时微月上，碾处乱泉声。",
            "半夜招僧至，孤吟对月烹。",
            "碧沈霞脚碎，香泛乳花轻。",
            "六腑睡神去，数朝诗思清。",
            "月余不敢费，留伴肘书行。"
        ],
        "notes": "",
        "id": "ac03345f0081f455fb41ba0c967800a5"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "东武吟",
        "preface": "",
        "paragraphs": [
            "心如山上虎，身若仓中鼠。",
            "惆怅倚市门，无人与之语。",
            "夜宴李将军，欲望心相许。",
            "何曾听我言，贪谑邯郸女。",
            "独上黄金台，凄凉泪如雨。"
        ],
        "notes": "",
        "id": "be5e83144757304e27426e0d4d9fbb15"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "蓟北门行",
        "preface": "",
        "paragraphs": [
            "长河冻如石，征人夜中戍。",
            "但恐筋力尽，敢惮将军遇。",
            "古来死未歇，白骨碍官路。",
            "岂无一有功，可以高其墓。",
            "亲戚牵衣泣，悲号自相顾。",
            "死者虽无言，那堪生者悟。",
            "不如无手足，得见齿髪暮。",
            "乃知七尺躯，却是速死具。"
        ],
        "notes": "",
        "id": "1a34b5824895a248c94503b5568c78fd"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "金井怨",
        "preface": "",
        "paragraphs": [
            "西风吹急景，美人照金井。",
            "不见面上花，却恨井中影。"
        ],
        "notes": "",
        "id": "d681f33d9108ae7da71759cbf829fa23"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "姑苏台",
        "preface": "",
        "paragraphs": [
            "南宫酒未销，又宴姑苏台。",
            "美人和泪去，半夜阊门开。",
            "相对正歌舞，笑中闻鼓鼙。",
            "星散九重门，血流十二街。",
            "一去成万古，台尽人不回。",
            "时闻野田中，拾得黄金钗。"
        ],
        "notes": "",
        "id": "156db1dfa91eb7499733e2e3fd4ab4d7"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "夜坐有怀",
        "preface": "",
        "paragraphs": [
            "悄悄月出树，东南若微霜。",
            "愁人不成寐，五月夜亦长。",
            "佳期杳天末，骨肉不在旁。",
            "年华且有恨，厥体难久康。",
            "人言力耕者，岁旱亦有粮。",
            "吾道固如此，安得苦伥伥。"
        ],
        "notes": "",
        "id": "0a6e478a4ee47212bbbc14d72cb108ee"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "寄监察从兄",
        "preface": "",
        "paragraphs": [
            "我祖居邺地，邺人识文星。",
            "此地星已落，兼无古时城。",
            "古风既无根，千载难重生。",
            "空留建安书，传说七子名。",
            "贱子生桂州，桂州山水清。",
            "自觉心貌古，兼合古人情。",
            "因为二雅诗，出语有性灵。",
            "持来向长安，时得长者惊。",
            "芝草不为瑞，还共木叶零。",
            "恨如辙中土，终岁填不平。",
            "吾宗戴豸冠，忽然入西京。",
            "怜其羽翼单，抚若亲弟兄。",
            "松根已坚牢，松叶岂不荣。",
            "言罢眼无泪，心中如酒酲。"
        ],
        "notes": "",
        "id": "cf2d265f678dc9946b4eb14c7a8c36d0"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "乐府体",
        "preface": "",
        "paragraphs": [
            "莲子房房嫩，菖蒲叶叶齐。",
            "共结池中根，不厌池中泥。"
        ],
        "notes": "",
        "id": "4a3691a6b8f1b9afe87a86df45f2b629"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "弃妇",
        "preface": "",
        "paragraphs": [
            "嫁来未曾出，此去长别离。",
            "父母亦有家，羞言何以归。",
            "此日年且少，事姑常有仪。",
            "见多自成丑，不待颜色衰。",
            "何人不识宠，所嗟无自非。",
            "将欲告此意，四邻已相疑。"
        ],
        "notes": "",
        "id": "98ffaf7b0f7f0252f6f41fcfc13ca975"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "读李斯传",
        "preface": "",
        "paragraphs": [
            "一车致三毂，本图行地速。",
            "不知驾驭难，举足成颠覆。",
            "欺暗尚不然，欺明当自戮。",
            "难将一人手，掩得天下目。",
            "不见三尺坟，云阳草空绿。"
        ],
        "notes": "",
        "id": "333edc4998c91fb293fb3e86ea1a1a28"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "文宗陵",
        "preface": "",
        "paragraphs": [
            "千年尧舜心，心成身已殁。",
            "始随苍梧云，不返苍龙阙。",
            "宫女衣不香，黄金赐白发。",
            "留此奉天下，所以无征伐。",
            "至今汨罗水，不葬大夫骨。"
        ],
        "notes": "",
        "id": "c874778a8573f43613ddc210e01e77f6"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "偶怀",
        "preface": "",
        "paragraphs": [
            "开目不见路，常如夜中行。",
            "最贱不自勉，中涂与谁争。",
            "蓬为沙所危，还向沙上生。",
            "一年秋不熟，安得便废耕。",
            "颜子命未达，亦遇时人轻。"
        ],
        "notes": "",
        "id": "321775cb98565b91e0ecef1e8d2c90c2"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "代罗敷诮使君",
        "preface": "",
        "paragraphs": [
            "常言爱嵩山，别妾向东京。",
            "朝来见人说，却知在石城。",
            "未必菖蒲花，只向石城生。",
            "自是使君眼，见物皆有情。",
            "麋鹿同上山，莲藕同在泥。",
            "莫学天上日，朝东暮还西。"
        ],
        "notes": "",
        "id": "e13a1b6e4f2d493efa34c0696d6272a9"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "怨歌行",
        "preface": "",
        "paragraphs": [
            "丈夫好弓剑，行坐说金吾。",
            "喜闻有行役，结束不待车。",
            "官田赠倡妇，留妾待舅姑。",
            "舅姑皆已死，庭花半是芜。",
            "中妹寻适人，生女亦嫁夫。",
            "何曾寄消息，他处却有书。",
            "严风厉中野，女子心易孤。",
            "贫贱又相负，封侯意何如。"
        ],
        "notes": "",
        "id": "613d60453c6c37393de87cc8a3e7226c"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "南征怨",
        "preface": "",
        "paragraphs": [
            "万浪东不回，昭王南征早。",
            "龙舟没何处，独树江上老。",
            "吾欲问水滨，宫殿已生草。"
        ],
        "notes": "",
        "id": "2460074a6195490022b1fd845505719e"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "和潘安仁金谷集",
        "preface": "",
        "paragraphs": [
            "太守龙为马，将军金作车。",
            "香飘十里风，风下绿珠歌。",
            "莫怪坐上客，叹君庭前花。",
            "明朝此池馆，不是石崇家。"
        ],
        "notes": "",
        "id": "3355558091b491185fc61459dfdbe39e"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "不可见",
        "preface": "",
        "paragraphs": [
            "常闻贫贱夫，头白终相待。",
            "自从嫁黔娄，终岁长不在。",
            "君梦有双影，妾梦空四邻。",
            "常思劲北风，吹折双车轮。"
        ],
        "notes": "",
        "id": "27219a10b9884434e0cf2ed758c9153d"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "秦后作",
        "preface": "",
        "paragraphs": [
            "大道不居谦，八荒安苟得。",
            "木中不生火，高殿祸顷刻。",
            "谁将白帝子，践我礼义域。",
            "空持拔山志，欲夺天地德。",
            "轵道人不回，壮士断消息。",
            "父母骨成薪，虫蛇自相食。",
            "鼎乱阴阳疑，战尽鬼神力。",
            "东郊龙见血，九土玄黄色。",
            "鼙鼓裂二景，妖星动中国。",
            "圆丘无日月，旷野失南北。",
            "徒流杀人血，神器终不忒。",
            "一马渡空江，始知贤者贼。"
        ],
        "notes": "",
        "id": "72a056f431585ac85e55ae780456487b"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "薄命妾",
        "preface": "",
        "paragraphs": [
            "薄命常恻恻，出门见南北。",
            "刘郎马蹄疾，何处去不得？",
            "泪珠不可收，虫丝不可织。",
            "知君绿桑下，更有新相识。"
        ],
        "notes": "",
        "id": "4344562237bfec12112ec567f204e1b1"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "放歌行",
        "preface": "",
        "paragraphs": [
            "莫唱放歌行，此歌临楚水。",
            "人皆恶此声，唱者终不已。",
            "三闾有何罪，不向枕上死。"
        ],
        "notes": "",
        "id": "5f1d5f1d5495676065414227bec92c20"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "江西送人",
        "preface": "",
        "paragraphs": [
            "八月江上楼，西风令人愁。",
            "携酒楼上别，尽见四山秋。",
            "但愁今日知，莫作他时疑。",
            "郎本不住此，无人泣望归。",
            "何水不生波，何木不改柯。",
            "遥知明日恨，不如今日多。",
            "将心速投人，路远人如何。"
        ],
        "notes": "",
        "id": "4581b8b7edbdbb4edd2a3885bbfe9ed7"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "始皇陵下作",
        "preface": "",
        "paragraphs": [
            "千金买鱼灯，泉下照狐兔。",
            "行人上陵过，却吊扶苏墓。",
            "累累圹中物，多于养生具。",
            "若使山可移，应将秦国去。",
            "舜殁虽在前，今犹未封树。"
        ],
        "notes": "",
        "id": "d2f756fc86b91bbe03f5ff5f6a6f3e9b"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "洛原西望",
        "preface": "",
        "paragraphs": [
            "筑城畏不坚，城坚心自毁。",
            "秦树满平原，秦人不居此。",
            "犹为泣路者，无力报天子。"
        ],
        "notes": "",
        "id": "6bed3f2e35d8460c37085c962300911f"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "赵城怀古",
        "preface": "",
        "paragraphs": [
            "邯郸旧公子，骑马又鸣珂。",
            "手挥白玉鞭，不避五侯车。",
            "闲愁春日短，沽酒入倡家。",
            "一笑千万金，醉中赠秦娥。",
            "如今高原上，树树白杨花。"
        ],
        "notes": "",
        "id": "f46692690b66e4eefc2f7f860bc443ef"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "代班姬",
        "preface": "",
        "paragraphs": [
            "宠极多妒容，乘车上金阶。",
            "歘然赵飞燕，不语到日西。",
            "手把菖蒲花，君王唤不来。",
            "常嫌鬓蝉重，乞人白玉钗。",
            "君心无定波，咫尺流不回。",
            "后宫门不掩，每夜黄鸟啼。",
            "买得千金赋，花颜已如灰。"
        ],
        "notes": "",
        "id": "d90d80c7e6720d8bce5f120a781e4c8f"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "庭草",
        "preface": "",
        "paragraphs": [
            "庭草根自浅，造化无遗功。",
            "低回一寸心，不敢怨春风。"
        ],
        "notes": "",
        "id": "055e4ee26eafcbb6537c23ff451ac8f8"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "过白起墓",
        "preface": "",
        "paragraphs": [
            "[夷]陵火焰灭，长平生气低。",
            "将军临老病，赐剑咸阳西。"
        ],
        "notes": "",
        "id": "1c87bf0c1e5911be6e7eec5258ab451a"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "对酒",
        "preface": "",
        "paragraphs": [
            "爱酒知是僻，难与性相舍。",
            "未必独醒人，便是不饮者。",
            "晚岁无此物，何由住田野。"
        ],
        "notes": "",
        "id": "02671740676d3aa43b91b106f80cac74"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "续幽愤",
        "preface": "",
        "paragraphs": [
            "繁霜作阴起，朱火乘夕发。",
            "清昼冷无光，兰膏坐销歇。",
            "惟公执天宪，身是台中杰。",
            "一逐楚大夫，何人为君雪。",
            "怱怱鬼方路，不许辞双阙。",
            "过门似他乡，举趾如遗辙。",
            "八月黄草生，洪涛入云热。",
            "危魂没太行，客吊空骨节。",
            "千年瘴江水，恨声流不绝。"
        ],
        "notes": "",
        "id": "1f492b8081e9a89afa1569b145509da2"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "古词",
        "preface": "",
        "paragraphs": [
            "高阙碍飞鸟，人言是君家。",
            "经年不归去，爱妾面上花。",
            "妾面虽有花，妾心非女萝。",
            "郎妻自不重，于妾欲如何。"
        ],
        "notes": "",
        "id": "7daa2d80c88474ede0b6f86783a9392d"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "和谢豫章从宋公戏马台送孔令谢病",
        "preface": "",
        "paragraphs": [
            "碧树杳云暮，朔风自西来。",
            "佳人忆山水，置酒在高台。",
            "不必问流水，坐来日已西。",
            "劝君速归去，正及鹧鸪啼。"
        ],
        "notes": "",
        "id": "2968315ef7aa838cd8133594645a5e17"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "送进士李殷下第游汾河",
        "preface": "",
        "paragraphs": [
            "上国花照地，遣君向西征。",
            "旁人亦有恨，况复故人情。",
            "单车欲云去，别酒忽然醒。",
            "如何今夜梦，半作道路程。",
            "边士不好礼，全家住军城。",
            "城中鼓角严，旅客常夜惊。",
            "中有左记室，逢人眼光明。",
            "西门未归者，下马如到京。",
            "还应一开卷，为子心不平。",
            "慇懃说忠抱，壮志勿自轻。"
        ],
        "notes": "",
        "id": "2bf8c915e7ea8bc98181a587d9ef00ae"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "相思极",
        "preface": "",
        "paragraphs": [
            "妾颜与日空，君心与日新。",
            "三年得一书，犹在湘之滨。",
            "料君相轻意，知妾无至亲。",
            "况当受明礼，不令再嫁人。",
            "愿君从此日，化质为妾身。"
        ],
        "notes": "",
        "id": "bcb66d7f0a3ceddee55d6f04dc0591f4"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "代谢玄晖新亭送范零陵",
        "preface": "",
        "paragraphs": [
            "楚水洪无际，沧茫接天涯。",
            "相看不能语，独鸟下江蓠。",
            "蓬子悉有恋，蓬根却无期。",
            "车轮自不住，何必怨路岐。",
            "孟冬衣食薄，梦寐亦未遗。"
        ],
        "notes": "",
        "id": "41bc47a7e44fe39e649c74be20dd0268"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "山中效陶",
        "preface": "",
        "paragraphs": [
            "落第非有罪，兹山聊归止。",
            "山猨隔云住，共饮山中水。",
            "读书时有兴，坐石忘却起。",
            "西山忽然暮，往往遗巾履。",
            "经时一出门，兼候僮仆喜。",
            "常被山翁笑，求名岂如此。",
            "齿髪老未衰，何如且求己。"
        ],
        "notes": "",
        "id": "5a3b827f1a1df40bffdc175bb1ac1c2a"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "城南野居寄知己",
        "preface": "",
        "paragraphs": [
            "奔走未到我，在城如在村。",
            "出门既无意，岂如常闭门。",
            "作诗二十载，阙下名不闻。",
            "无人为开口，君子独有言。",
            "身为苦寒士，一笑亦感恩。",
            "慇懃中途上，勿使车无轮。"
        ],
        "notes": "",
        "id": "548c030eacea39ace02a764c1cbe2d17"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "古莫买妾行",
        "preface": "",
        "paragraphs": [
            "千扉不当路，未似开一门。",
            "若遣绿珠丑，石家应尚存。"
        ],
        "notes": "",
        "id": "a7b500a5dae40d5f07ed30eb89211e4c"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "霁后作",
        "preface": "",
        "paragraphs": [
            "新霁辨草木，晚塘明衣衿。",
            "乳燕不归宿，双双飞向林。",
            "微照露花影，轻云浮麦阴。",
            "无人可招隐，尽日登山吟。"
        ],
        "notes": "",
        "id": "ca63677f25f2111efbe6abfe06a935bb"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "田家効陶",
        "preface": "",
        "paragraphs": [
            "黑黍舂来酿酒饮，青禾刈了驱牛载。",
            "大姑小叔常在眼，却笑长安在天外。"
        ],
        "notes": "",
        "id": "33f7fcdbbe28484e5fe64726d5382916"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "寄贾驰先辈",
        "preface": "",
        "paragraphs": [
            "游子想万里，何必登高台。",
            "闻君燕女吟，如自蓟北来。",
            "长安高盖多，健马东西街。",
            "尽说蒿簪古，将钱买金钗。",
            "我祖西园事，言之独伤怀。",
            "如今数君子，如鸟无树栖。",
            "济水一入河，便与清流乖。",
            "闻君欲自持，勿使吾道低。"
        ],
        "notes": "",
        "id": "11df7bafeb8935fa55e0abd9eb7c0fb4"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "送友人入塞",
        "preface": "",
        "paragraphs": [
            "乱蓬无根日，送子入青塞。",
            "苍茫万里秋，如见原野大。",
            "鸟雀寒不下，山川迥相对。",
            "一马没黄云，登高望犹在。",
            "惊风忽然起，白日黯已晦。",
            "如何怨路长，出门天涯外。"
        ],
        "notes": "",
        "id": "88308bb42e6538e4f48190043cdcb38e"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "寄阳朔友人",
        "preface": "",
        "paragraphs": [
            "桂林须产千株桂，未解当天影日开。",
            "我到月中收得种，为君移向故园栽。"
        ],
        "notes": "",
        "id": "4fc9ecc960bae5bc61326119473d16df"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "题广福岩",
        "preface": "",
        "paragraphs": [
            "未有天地先融结，方广高深无丈尺。",
            "书言不尽画难成，留与人间作奇特。"
        ],
        "notes": "",
        "id": "af7ec11ef38ca295ebe03fd410f8aead"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "送曾德迈归宁宜春",
        "preface": "",
        "paragraphs": [
            "湘东山水有清辉，袁水词人得意归。",
            "几府争驰毛义檄，一乡看侍老莱衣。",
            "筵开灞岸临清浅，路去蓝关入翠微。",
            "想到宜阳更无事，并将欢庆奉庭闱。"
        ],
        "notes": "",
        "id": "2d48232ee0d80995c147d7f24cf5d66c"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "送郑谷归宜春",
        "preface": "",
        "paragraphs": [
            "无成归故国，上马亦高歌。",
            "况是飞鸣后，殊为喜庆多。",
            "暑销嵩岳雨，凉吹洞庭波。",
            "莫便闲吟去，须期接盛科。"
        ],
        "notes": "",
        "id": "ece4a0c68dd081eaa6e03a9d29d42de3"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "老圃堂",
        "preface": "",
        "paragraphs": [
            "邵平瓜地接吾庐，谷雨干时手自锄。",
            "昨日春风欺不在，就床吹落读残书。"
        ],
        "notes": "",
        "id": "f998ca85e2b2b961d3bc3dfaf7f9a8b7"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "东洲",
        "preface": "",
        "paragraphs": [
            "江城隔水是东洲，浑似金鳌水上浮。",
            "万顷颓波分泻去，一洲千古砥中流。",
            "。"
        ],
        "notes": "",
        "id": "ea7c8b2b2cf256489c02e4c736562fb5"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "东郎山",
        "preface": "",
        "paragraphs": [
            "东郎矻立向东方，翘首朝朝候太阳。"
        ],
        "notes": "",
        "id": "eba493ed91a48f9362516701f8442b75"
    },
    {
        "author": "曹邺",
        "dynasty": "唐",
        "type": "诗",
        "rhythmic": "",
        "title": "西郎山",
        "preface": "",
        "paragraphs": [
            "西郎何事面西方？欲会东郎隔大江。",
            "自古朋良时一遇，东郎未会恨斜阳。",
            "（均见清汪森辑《粤西诗载》卷二二）（按：以上三诗，梁超然先生《曹邺诗注》已收入。",
            "《文学评论丛刊》第七辑刊同人《论晚唐诗人曹邺》云：「《东郎山》、《西郎山》二诗在阳朔东、西郎山有石刻。",
            "」）。"
        ],
        "notes": "",
        "id": "8a4aeb453ae054b48312f5d9aef74073"
    }
]