[
    {
        "author": "尔朱翺",
        "dynasty": "唐",
        "type": "诗",
        "rhythmic": "",
        "title": "还丹口诀",
        "preface": "",
        "paragraphs": [
            "置天立地混沌分，造化含花处处焚。",
            "一阴一阳乃成道，秋石苍苍浪子孙。",
            "玄武朱雀明前路，涌泉真汞守乾坤。",
            "鼎鼎制铅成宝物，姹女藏头不肯出。",
            "十二葫中紫河车，四十二气烈仙窟。",
            "颜如玉，貌如霜，枣叶雄朱修修毕。",
            "手抟日月入炉中，炎炎赫赫魂不失。",
            "非济凡间饥冻疾，不如学道急须出。",
            "水煑冥冥白虎身，兽𬬻上下两莫测。",
            "大象不游于兔穴，大悟不拘于小节，迷者心差皆总失。",
            "非传下界盲瞽人，灭族亡身不可出。",
            "六謌六謌，尔翺已去往蓬莱，白日霞仙，今古密鹤，叫前程，洞庭湖，礼我圣祖为留术。",
            "去无声，甘如蜜，一七二七七万毕。",
            "开𬬻忽见火一团，光彩炎炎赫赫奕。",
            "虽济凡间饥冻疾，不如访道栖金室。",
            "（《大还丹照鉴》）（按：《十国春秋》卷四七：「尔朱先生，成都人也。",
            "字通微，亦号归元子。",
            "唐僖宗时隐炼于金鸡关下石室。",
            "居久之，有异人与药一丸，且戒曰：『子见浮石而服之，仙道成矣。",
            "』自是遇石必投之水间，视其浮沉。",
            "人皆笑以为狂。",
            "一日游峡上，有叟舣舟相待，叩其姓氏，对曰：『涪州石姓也。",
            "』遂豁然悟曰：『异人浮石之言，斯其应乎？",
            "』因服药轻举而去。",
            "时天复末年也。",
            "先生有《还丹歌》传于蜀中。",
            "」应即此人。",
            "此诗应即《还丹歌》。",
            "《大还丹照鉴》作者为后蜀广政间人，故得以收录之。",
            "）。"
        ],
        "notes": "",
        "id": "576959ca8322a059c2f4004d6e3d3f07"
    }
]