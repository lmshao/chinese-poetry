[
    {
        "author": "释真浄",
        "dynasty": "宋",
        "type": "诗",
        "rhythmic": "",
        "title": "寄无为居士",
        "preface": "",
        "paragraphs": [
            "世俗事无尽，养高心自闲。",
            "蔬园通绿野，林坞带青山。",
            "丹灶忘添火，云庵懒著关。",
            "别应修省术，七十见朱颜。"
        ],
        "notes": "",
        "id": "ac0ba49e62a366a37db38e20dd80577c"
    },
    {
        "author": "释真浄",
        "dynasty": "宋",
        "type": "诗",
        "rhythmic": "",
        "title": "送张签判游开先",
        "preface": "",
        "paragraphs": [
            "步入青松里，迢迢一径通。",
            "渐分华藏界，深隠法王宫。",
            "道与神仙别，人非世俗同。",
            "欲知西祖意，庭柏老春风。"
        ],
        "notes": "",
        "id": "1b5d32cb62c432c45c6a827fcdaeec78"
    },
    {
        "author": "释真浄",
        "dynasty": "宋",
        "type": "诗",
        "rhythmic": "",
        "title": "留题绍公寂照轩",
        "preface": "",
        "paragraphs": [
            "幽轩名寂照，四海坐中闲。",
            "景物有迁色，主人无异颜。",
            "野泉澄槛外，香蔼起簷间。",
            "凉夜谁相问，寥寥月满山。"
        ],
        "notes": "",
        "id": "a4fe2a2ca5af3eed3071ae7900c31d5b"
    },
    {
        "author": "释真浄",
        "dynasty": "宋",
        "type": "诗",
        "rhythmic": "",
        "title": "送人之南岳",
        "preface": "",
        "paragraphs": [
            "境幽南岳寺，路向碧岩分。",
            "远近松相接，高低钟共闻。",
            "灵禽时奏乐，香石日笼云。",
            "想到经行处，超然趣不群。"
        ],
        "notes": "",
        "id": "1aea27542dc163025d5c12a937fc150f"
    }
]