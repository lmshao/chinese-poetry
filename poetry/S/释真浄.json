[
    {
        "author": "释真浄",
        "dynasty": "宋",
        "type": "诗",
        "rhythmic": "",
        "title": "寄无为居士",
        "preface": "",
        "paragraphs": [
            "世俗事无尽，养高心自闲。",
            "蔬园通绿野，林坞带青山。",
            "丹灶忘添火，云庵懒著关。",
            "别应修省术，七十见朱颜。"
        ],
        "notes": "",
        "id": "b4880acb1f4394e593eead8bf78caf6c"
    },
    {
        "author": "释真浄",
        "dynasty": "宋",
        "type": "诗",
        "rhythmic": "",
        "title": "送张签判游开先",
        "preface": "",
        "paragraphs": [
            "步入青松里，迢迢一径通。",
            "渐分华藏界，深隠法王宫。",
            "道与神仙别，人非世俗同。",
            "欲知西祖意，庭柏老春风。"
        ],
        "notes": "",
        "id": "873cb5cebd887664d711964eb6103086"
    },
    {
        "author": "释真浄",
        "dynasty": "宋",
        "type": "诗",
        "rhythmic": "",
        "title": "留题绍公寂照轩",
        "preface": "",
        "paragraphs": [
            "幽轩名寂照，四海坐中闲。",
            "景物有迁色，主人无异颜。",
            "野泉澄槛外，香蔼起簷间。",
            "凉夜谁相问，寥寥月满山。"
        ],
        "notes": "",
        "id": "0fb264bbb3c6e1540af63c4a4ad4bb46"
    },
    {
        "author": "释真浄",
        "dynasty": "宋",
        "type": "诗",
        "rhythmic": "",
        "title": "送人之南岳",
        "preface": "",
        "paragraphs": [
            "境幽南岳寺，路向碧岩分。",
            "远近松相接，高低钟共闻。",
            "灵禽时奏乐，香石日笼云。",
            "想到经行处，超然趣不群。"
        ],
        "notes": "",
        "id": "b3f636b85fcd335cb4aae96dc721ff36"
    }
]