[
    {
        "author": "释元净",
        "dynasty": "宋",
        "type": "诗",
        "rhythmic": "",
        "title": "和参寥寄秦少游",
        "preface": "",
        "paragraphs": [
            "岩栖木食已皤然，交旧何人慰眼前。",
            "素与昼公心印合，每思秦子意珠圆。",
            "当年步月来幽谷，柱杖穿云冒夕烟。",
            "台阁山林本无异，故应文字未离禅。"
        ],
        "notes": "",
        "id": "d3da299b40d21d84975491f8c48f2de2"
    },
    {
        "author": "释元净",
        "dynasty": "宋",
        "type": "诗",
        "rhythmic": "",
        "title": "和苏子由",
        "preface": "",
        "paragraphs": [
            "春去春来冬复冬，几思虚论未缘逢。",
            "歙溪道赏兄遗迹，勿少龙泓一老龙。"
        ],
        "notes": "",
        "id": "6c06156813b38573a708eb8d3c0194bf"
    },
    {
        "author": "释元净",
        "dynasty": "宋",
        "type": "诗",
        "rhythmic": "",
        "title": "龙井新亭",
        "preface": "",
        "paragraphs": [
            "暇政去旌斾，杖策访林邱。",
            "人惟尚求旧，况悲蒲柳秋。",
            "云谷一临照，声光半载留。",
            "轩眉狮子峰，洗眼苍龙湫。",
            "路穿乱石脚，亭蔽重冈头。",
            "湖山一日尽，万象掌中浮。",
            "煮茗欵道论，奠爵致龙优。",
            "过溪虽犯戒，兹意亦风流。",
            "自惟日老病，当期安养游。",
            "愿公归庙堂，用慰天下忧。"
        ],
        "notes": "",
        "id": "b11e4f4b5d364bcd533ead5e3fa52e0f"
    },
    {
        "author": "释元净",
        "dynasty": "宋",
        "type": "诗",
        "rhythmic": "",
        "title": "和佛印",
        "preface": "",
        "paragraphs": [
            "久仰真风扬四海，今朝邂逅欲生莲。",
            "法灯晃耀皆蒙照，佛印灵玄孰可传。",
            "诸子丛林禅里老，十方尘刹上中天。",
            "烁迦罗眼周三际，豁破群迷量廓然。"
        ],
        "notes": "",
        "id": "67f4de073953baa68441d0a649e77984"
    },
    {
        "author": "释元净",
        "dynasty": "宋",
        "type": "诗",
        "rhythmic": "",
        "title": "次赵清献公诗",
        "preface": "",
        "paragraphs": [
            "南极星临释子家，杳然十里税青华。",
            "公年自尔增仙籍，几度龙泓诗贡茶。"
        ],
        "notes": "",
        "id": "e9338d43b6e60d1c210ab570180b87ba"
    },
    {
        "author": "释元净",
        "dynasty": "宋",
        "type": "诗",
        "rhythmic": "",
        "title": "龙井十题 风篁岭",
        "preface": "",
        "paragraphs": [
            "风篁荫修岭，挺节含虚心。",
            "悠悠往还客，孰不聆清音。"
        ],
        "notes": "",
        "id": "68e9529f5b8c1de5a0743ea32454a6ac"
    },
    {
        "author": "释元净",
        "dynasty": "宋",
        "type": "诗",
        "rhythmic": "",
        "title": "龙井亭",
        "preface": "",
        "paragraphs": [
            "虚亭乱石间，中有潜虬府。",
            "澄湛源莫穷，旱岁为灵雨。"
        ],
        "notes": "",
        "id": "e17551cb6f0626e5c74bcb8bcf2eb659"
    },
    {
        "author": "释元净",
        "dynasty": "宋",
        "type": "诗",
        "rhythmic": "",
        "title": "归隠桥",
        "preface": "",
        "paragraphs": [
            "谢讲竺峰寺，归隠新此桥。",
            "院幽结林表，身老寄烟霄。"
        ],
        "notes": "",
        "id": "0d77fe4e87f539025679c513ed67134e"
    },
    {
        "author": "释元净",
        "dynasty": "宋",
        "type": "诗",
        "rhythmic": "",
        "title": "潮音堂",
        "preface": "",
        "paragraphs": [
            "真说无所示，真听无所闻。",
            "海潮山外过，妙响入深云。"
        ],
        "notes": "",
        "id": "5932dbdceea79d7ebd20ecc3f7305b12"
    },
    {
        "author": "释元净",
        "dynasty": "宋",
        "type": "诗",
        "rhythmic": "",
        "title": "坤泉",
        "preface": "",
        "paragraphs": [
            "物外老余生，泉发幽岩里。",
            "自可给瓶盂，不羡沧溟水。"
        ],
        "notes": "",
        "id": "5e503d1ae83b1ae91723d119596a4298"
    },
    {
        "author": "释元净",
        "dynasty": "宋",
        "type": "诗",
        "rhythmic": "",
        "title": "讷斋",
        "preface": "",
        "paragraphs": [
            "忆昔毗耶老，杜口有谁听。",
            "还闻寂寞里，其辩过雷霆。"
        ],
        "notes": "",
        "id": "a4f686916d68f792a274cc2787580984"
    },
    {
        "author": "释元净",
        "dynasty": "宋",
        "type": "诗",
        "rhythmic": "",
        "title": "寂室",
        "preface": "",
        "paragraphs": [
            "心寂寂自绝，此意为君说。",
            "寒云嵌空亭，独有月照雪。"
        ],
        "notes": "",
        "id": "996d85cd4ea9b4b5910254c86653c882"
    },
    {
        "author": "释元净",
        "dynasty": "宋",
        "type": "诗",
        "rhythmic": "",
        "title": "照阁",
        "preface": "",
        "paragraphs": [
            "高峰御皎月，深壑泻飞湍。",
            "谁来白云里，与汝凭栏看。"
        ],
        "notes": "",
        "id": "93fdbda2d95d5447bb6b5e3c7167f6b3"
    },
    {
        "author": "释元净",
        "dynasty": "宋",
        "type": "诗",
        "rhythmic": "",
        "title": "狮子峰",
        "preface": "",
        "paragraphs": [
            "独尔群山里，人称狮子峰。",
            "无心自哮吼，显晦烟云中。"
        ],
        "notes": "",
        "id": "6c6d2cc07f3def9b7f39b8f76c3e6f70"
    },
    {
        "author": "释元净",
        "dynasty": "宋",
        "type": "诗",
        "rhythmic": "",
        "title": "萨埵石",
        "preface": "",
        "paragraphs": [
            "巨石如掌平，兀然半青嶂。",
            "钦哉昔道人，饲虎兹嵓上。"
        ],
        "notes": "",
        "id": "a472610211b0b3f061820485a20e547d"
    },
    {
        "author": "释元净",
        "dynasty": "宋",
        "type": "诗",
        "rhythmic": "",
        "title": "次韵参寥子寄秦少游三绝时少游举进士不得  其一",
        "preface": "",
        "paragraphs": [
            "秦郎文字固超然，汉武凭虚意欲仙。",
            "底事秋来不得解，定中试为问诸天。"
        ],
        "notes": "",
        "id": "a1e774d5cf336fa17c6a15ce381d50b3"
    },
    {
        "author": "释元净",
        "dynasty": "宋",
        "type": "诗",
        "rhythmic": "",
        "title": "次韵参寥子寄秦少游三绝时少游举进士不得  其二",
        "preface": "",
        "paragraphs": [
            "一尾追风抹万蹄，昆仑玄圃谓朝𬯀。",
            "回看世上无伯乐，却道盐中胜月题。"
        ],
        "notes": "",
        "id": "80a5e80fb9b386d133ecb44d3d5a42b7"
    },
    {
        "author": "释元净",
        "dynasty": "宋",
        "type": "诗",
        "rhythmic": "",
        "title": "次韵参寥子寄秦少游三绝时少游举进士不得  其三",
        "preface": "",
        "paragraphs": [
            "得失秋毫久已明，不须闻此气峥嵘。",
            "何妨却伴参寥子，无数新诗咳唾成。"
        ],
        "notes": "",
        "id": "9966fca522fc3ac6657e33c8dc9574c3"
    },
    {
        "author": "释元净",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "要行便行，要坐便坐。",
            "六处神通，是个什么。",
            "把定时一物不为，放行时杀人放火。"
        ],
        "notes": "",
        "id": "c804893b8b5fce9d75c6a78ffdc24272"
    },
    {
        "author": "释元净",
        "dynasty": "宋",
        "type": "诗",
        "rhythmic": "",
        "title": "四牛图颂  其一",
        "preface": "",
        "paragraphs": [
            "混沌不分处，三缘未合时。",
            "神通难可测，佛眼莫能窥。",
            "坦荡全躯白，安眠露地肥。",
            "为躭春色好，又被业风吹。"
        ],
        "notes": "",
        "id": "c9273034f3d7f23b2b75186460f23a3d"
    },
    {
        "author": "释元净",
        "dynasty": "宋",
        "type": "诗",
        "rhythmic": "",
        "title": "四牛图颂  其二",
        "preface": "",
        "paragraphs": [
            "改换毛衣了，从兹不自由。",
            "只知今日事，忘却旧时牛。",
            "步步虽同辙，昂昂不转头。",
            "四山成隔阔，相逐没时休。"
        ],
        "notes": "",
        "id": "1888205f7060e010653b40bf5042537b"
    },
    {
        "author": "释元净",
        "dynasty": "宋",
        "type": "诗",
        "rhythmic": "",
        "title": "四牛图颂  其三",
        "preface": "",
        "paragraphs": [
            "瞥尔家栏里，回头识得伊。",
            "不须常管带，取次倒横骑。",
            "似客归家日，如儿得母时。",
            "平田荒草里，吹唱哩啰哩。"
        ],
        "notes": "",
        "id": "de4a5e3e465efb87d1b99af83f85e899"
    },
    {
        "author": "释元净",
        "dynasty": "宋",
        "type": "诗",
        "rhythmic": "",
        "title": "四牛图颂  其四",
        "preface": "",
        "paragraphs": [
            "脱下娘生袴，还归不动尊。",
            "万缘具顿罢，一路涅槃门。",
            "大海波澜息，青天绝点云。",
            "披毛同异类，无刹不分身。"
        ],
        "notes": "",
        "id": "e2d22b0dcdbac6869c78b49525ecbd43"
    }
]