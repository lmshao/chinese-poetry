[
    {
        "author": "尚用之",
        "dynasty": "宋",
        "type": "诗",
        "rhythmic": "",
        "title": "和张洵蒙亭诗韵",
        "preface": "",
        "paragraphs": [
            "江亭胜既冠三湘，仁智所乐皆其旁。",
            "翠岫俯映青罗光，上月乔木摩穹苍。",
            "亭下川遐覆银塘，水面风来笑语香。",
            "骚人相值喜飞觚，雄辩清谈五月凉。",
            "饮余相与坐方床，论文日暮兴何辰。",
            "佳篇疾读韵瑯瑯，直疑星斗焕光芒。",
            "格高调古说奇方，况复笔法追二王。",
            "事业无穷叹茫茫，丹铅点勘策非郎。",
            "与公致道心可忘，浩歌直造无何乡。"
        ],
        "notes": "",
        "id": "204ba6a32bf843f92a20bfa45be1462a"
    },
    {
        "author": "尚用之",
        "dynasty": "宋",
        "type": "诗",
        "rhythmic": "",
        "title": "依杨益老韵赋曾公岩",
        "preface": "",
        "paragraphs": [
            "当暑都忘畏赫曦，游观邂逅得心期。",
            "咸其自尔从天造，贲以人为特地奇。",
            "风露乍凉秋至后，林峦散影月明时。",
            "朱轓好事留佳客，大醉高岩许镇随。"
        ],
        "notes": "",
        "id": "5c4be5ffa44088f7cbc3e8544bdc80af"
    },
    {
        "author": "尚用之",
        "dynasty": "宋",
        "type": "诗",
        "rhythmic": "",
        "title": "留题雉山",
        "preface": "",
        "paragraphs": [
            "座下闻经本至诚，改头易面悟前身。",
            "信知大道无难事，一念真如雉化人。"
        ],
        "notes": "",
        "id": "193e50d51efc689cea058ba70367f488"
    },
    {
        "author": "尚用之",
        "dynasty": "宋",
        "type": "诗",
        "rhythmic": "",
        "title": "游澹山岩  其一",
        "preface": "",
        "paragraphs": [
            "我来训狐无所闻，老人戏我不动尘。",
            "道愧未尝分寸得，心灰要似寻常人。",
            "断崖危绊藤蔓古，残僧静对桃李春。",
            "次山不遇过山谷，倬□妙句垂坚珉。"
        ],
        "notes": "",
        "id": "3e367d187b622e16a21b9ad72b6a5104"
    },
    {
        "author": "尚用之",
        "dynasty": "宋",
        "type": "诗",
        "rhythmic": "",
        "title": "游澹山岩  其二",
        "preface": "",
        "paragraphs": [
            "岩深树绿春长在，岩暝雨霁云初归。",
            "天爱护持有神物，蛇去因果无狐疑。",
            "石田药臼谁与刻，香山乳窦苔生衣。",
            "未问城南阆州比，此景自是寰中稀。"
        ],
        "notes": "",
        "id": "db85153c0f869fbccd26dca615f96cee"
    }
]