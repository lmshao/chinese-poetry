[
    {
        "author": "释行机",
        "dynasty": "宋",
        "type": "诗",
        "rhythmic": "",
        "title": "颂古四首  其一",
        "preface": "",
        "paragraphs": [
            "叶落岗头一望长，几茎乔木倚斜阳。",
            "曾经巴峻猿啼处，铁打心肝寸断肠。"
        ],
        "notes": "",
        "id": "fc70b7d65cbe1204da9a22c0abeaaa09"
    },
    {
        "author": "释行机",
        "dynasty": "宋",
        "type": "诗",
        "rhythmic": "",
        "title": "颂古四首  其二",
        "preface": "",
        "paragraphs": [
            "隔林仿佛闻机杼，知有人家在翠微。",
            "及至入门亲见了，元来只是小儿戏。"
        ],
        "notes": "",
        "id": "e5a2ef8b9bd021ed4dcafe2d6b57e437"
    },
    {
        "author": "释行机",
        "dynasty": "宋",
        "type": "诗",
        "rhythmic": "",
        "title": "颂古四首  其三",
        "preface": "",
        "paragraphs": [
            "青蛇提起气腥臊，几个男儿有痛毛。",
            "直下血流犹未觉，举头还见铁山高。"
        ],
        "notes": "",
        "id": "00ebc53c3009df3260c5b9a608729960"
    },
    {
        "author": "释行机",
        "dynasty": "宋",
        "type": "诗",
        "rhythmic": "",
        "title": "颂古四首  其四",
        "preface": "",
        "paragraphs": [
            "东西南北无门户，大地山河不覆藏。",
            "今夜碧天云脚尽，一钩月挂几人肠。"
        ],
        "notes": "",
        "id": "9a66894d1e623ab097ecdea602369607"
    },
    {
        "author": "释行机",
        "dynasty": "宋",
        "type": "诗",
        "rhythmic": "",
        "title": "送僧造普同塔",
        "preface": "",
        "paragraphs": [
            "珊珊玉骨本玲珑，挂角羚羊不见踪。",
            "特地作亭图甚么，为怜松竹引清风。"
        ],
        "notes": "",
        "id": "183da6f65c7e5ae0c87bd8e1601b3ce1"
    },
    {
        "author": "释行机",
        "dynasty": "宋",
        "type": "诗",
        "rhythmic": "",
        "title": "送育维那",
        "preface": "",
        "paragraphs": [
            "克宾一字入公门，有理难伸笑杀人。",
            "隐静不行兴化令，他年谁道棒头亲。"
        ],
        "notes": "",
        "id": "c042515dfa27f7c1e1a4fd2be82bcf36"
    },
    {
        "author": "释行机",
        "dynasty": "宋",
        "type": "诗",
        "rhythmic": "",
        "title": "偈三首  其一",
        "preface": "",
        "paragraphs": [
            "地炉无火客囊空，雪似杨花落岁穷。",
            "拾得断麻穿坏衲，不知身在寂寥中。"
        ],
        "notes": "",
        "id": "1fdd7a98adecb3815cf70527c73137c1"
    },
    {
        "author": "释行机",
        "dynasty": "宋",
        "type": "诗",
        "rhythmic": "",
        "title": "偈三首  其二",
        "preface": "",
        "paragraphs": [
            "圆通不开生药铺，单单只卖死猫头。",
            "不知那个无思算，吃著通身冷汗流。"
        ],
        "notes": "",
        "id": "36b58bf44938b802e9e283b096aac102"
    },
    {
        "author": "释行机",
        "dynasty": "宋",
        "type": "诗",
        "rhythmic": "",
        "title": "偈三首  其三",
        "preface": "",
        "paragraphs": [
            "仲秋八月旦，庭户入新凉。",
            "不露风骨句，愁人知夜长。"
        ],
        "notes": "",
        "id": "c72b8d8cd62114a96016eb5c8933f15e"
    }
]