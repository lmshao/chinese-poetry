[
    {
        "author": "释怀琏",
        "dynasty": "宋",
        "type": "诗",
        "rhythmic": "",
        "title": "上仁宗皇帝乞还山偈",
        "preface": "",
        "paragraphs": [
            "千簇云山万壑流，闲身归老此峰头。",
            "殷勤愿祝如天寿，一炷清香满石楼。"
        ],
        "notes": "",
        "id": "7414b8b867d23c160ff730be5f8ce9a1"
    },
    {
        "author": "释怀琏",
        "dynasty": "宋",
        "type": "诗",
        "rhythmic": "",
        "title": "颂",
        "preface": "",
        "paragraphs": [
            "六载皇都唱祖机，两曾金殿奉天威。",
            "青山隐去欣何得，满箧惟将御颂归。"
        ],
        "notes": "",
        "id": "42b740fec5f0cebba5d7d95ac9370ec2"
    },
    {
        "author": "释怀琏",
        "dynasty": "宋",
        "type": "诗",
        "rhythmic": "",
        "title": "万春院  其一",
        "preface": "",
        "paragraphs": [
            "晚凭又阁望西东，细雨微烟澹碧空。",
            "造物使谁匀画手，山川平远有无中。"
        ],
        "notes": "",
        "id": "968eb02458bf0206a176dd8627341091"
    },
    {
        "author": "释怀琏",
        "dynasty": "宋",
        "type": "诗",
        "rhythmic": "",
        "title": "万春院  其二",
        "preface": "",
        "paragraphs": [
            "午斋香饭本盂耕，坐向孤庵思愈清。",
            "下目平原千万里，稻花风自掌中生。"
        ],
        "notes": "",
        "id": "0c2b4903c3dfa491ff98a22f3cc1b628"
    },
    {
        "author": "释怀琏",
        "dynasty": "宋",
        "type": "诗",
        "rhythmic": "",
        "title": "白云谣送明教嵩禅师归山",
        "preface": "",
        "paragraphs": [
            "白云人间来，不杂飞埃色。",
            "遥烁太阳辉，万态情何极。",
            "嗟嗟轻肥子，见拟垂天翼。",
            "图南诚有机，去当六月息。",
            "宁知𬘡缊采，无心任吾适。",
            "天宇一何辽，舒卷非留迹。"
        ],
        "notes": "",
        "id": "8dc587c3d94576031b1f62ab60c0783b"
    },
    {
        "author": "释怀琏",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "尧仁况是如天阔，乞与孤云自在飞。"
        ],
        "notes": "",
        "id": "0fc426bc19ad6b5bf06363748b48f2bc"
    }
]