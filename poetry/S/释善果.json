[
    {
        "author": "释善果",
        "dynasty": "宋",
        "type": "诗",
        "rhythmic": "",
        "title": "偈  其一",
        "preface": "",
        "paragraphs": [
            "冰壶雪室坐禅时，世事纷纭莫可知。",
            "仰羡一堂云水客，忘机寂默是便宜。"
        ],
        "notes": "",
        "id": "fe56b0c9840fea16733a3a47c298dd47"
    },
    {
        "author": "释善果",
        "dynasty": "宋",
        "type": "诗",
        "rhythmic": "",
        "title": "偈  其二",
        "preface": "",
        "paragraphs": [
            "韶阳一曲二十五，不属宫商角徵羽。",
            "寥寥千古共谁论，明眼衲僧未轻许。"
        ],
        "notes": "",
        "id": "761b607bee0a5d489187fa1b163ea7f6"
    },
    {
        "author": "释善果",
        "dynasty": "宋",
        "type": "诗",
        "rhythmic": "",
        "title": "偈  其三",
        "preface": "",
        "paragraphs": [
            "松风清，霜月白。",
            "妙应无私，灵光烜赫。",
            "不用思量，何须拣择。",
            "一句定乾坤，千古为标格。"
        ],
        "notes": "",
        "id": "9f3870b2bab7e7e11e9826bea94aa2fe"
    },
    {
        "author": "释善果",
        "dynasty": "宋",
        "type": "诗",
        "rhythmic": "",
        "title": "偈  其四",
        "preface": "",
        "paragraphs": [
            "德山棒，临济喝，不是横该与竖抹。",
            "拈来直下要承当，透网金鳞活鱍鱍。",
            "活鱍鱍，任人看，碧天云静冷光寒。",
            "行行莫谓知音少，佛祖总在一亳端。"
        ],
        "notes": "",
        "id": "8c05b0b9396e8448821197a0d05037bf"
    },
    {
        "author": "释善果",
        "dynasty": "宋",
        "type": "诗",
        "rhythmic": "",
        "title": "偈  其五",
        "preface": "",
        "paragraphs": [
            "苏州有，常州有，吸尽西江只一口。",
            "百八数珠数不尽，须知天长与地久。",
            "腾今焕古作嘉祥，一一面南看北斗。"
        ],
        "notes": "",
        "id": "dce9730a72889c2d8cac7c51fd952d12"
    },
    {
        "author": "释善果",
        "dynasty": "宋",
        "type": "诗",
        "rhythmic": "",
        "title": "偈  其六",
        "preface": "",
        "paragraphs": [
            "鸦鸣鹊噪为祥瑞，明月清风作近邻。",
            "入座笑谈欣亹亹，怡然世外两闲人。"
        ],
        "notes": "",
        "id": "142ee537c76e90ef0aad669623409fb9"
    },
    {
        "author": "释善果",
        "dynasty": "宋",
        "type": "诗",
        "rhythmic": "",
        "title": "偈  其七",
        "preface": "",
        "paragraphs": [
            "数日霶沱大雨，元来不落别处。",
            "滴穿释迦鼻孔，浸烂弥勒眼睛。",
            "溪涧岂能鱼得住，终归大海作波涛。"
        ],
        "notes": "",
        "id": "de100a1709223dc9690c41d61798d41f"
    },
    {
        "author": "释善果",
        "dynasty": "宋",
        "type": "诗",
        "rhythmic": "",
        "title": "偈  其八",
        "preface": "",
        "paragraphs": [
            "九夏光阴一瞬间，休论城市与深山。",
            "大圆觉是安居处，坐断毗卢境界宽。"
        ],
        "notes": "",
        "id": "b12ebc1ee3d4136a27cb7cf8a4151a17"
    },
    {
        "author": "释善果",
        "dynasty": "宋",
        "type": "诗",
        "rhythmic": "",
        "title": "偈  其九",
        "preface": "",
        "paragraphs": [
            "桃花红，李花白，万壑千岩光烜赫。",
            "灵云悟处勿遮藏，贤沙正是白拈贼。",
            "贼贼，说甚释迦与弥勒。"
        ],
        "notes": "",
        "id": "9dd7f67a67d238aa2f7385aed713da4a"
    },
    {
        "author": "释善果",
        "dynasty": "宋",
        "type": "诗",
        "rhythmic": "",
        "title": "偈  其一○",
        "preface": "",
        "paragraphs": [
            "是法不可示，言词相寂灭。",
            "击破太虚空，万里一条铁。"
        ],
        "notes": "",
        "id": "d31f54d96a4e1c4ccc91d62ee3062d87"
    },
    {
        "author": "释善果",
        "dynasty": "宋",
        "type": "诗",
        "rhythmic": "",
        "title": "偈  其一一",
        "preface": "",
        "paragraphs": [
            "心生法亦生，心灭法亦灭。",
            "心法两俱忘，乌龟唤作鼈。"
        ],
        "notes": "",
        "id": "994d4b4a209647ce8d43974a40712e21"
    }
]