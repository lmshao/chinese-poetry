[
    {
        "author": "石耆翁",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "半夜六龙飞海峤，滉漾鳌波，露出珊瑚小。玉粉枝头春意早，东风未绿瀛洲草。",
            "姑射仙人真窃窕，净练明妆，如伴商岩老。梦入水云闲缥缈，一楼明月千山晓。"
        ],
        "notes": "",
        "id": "e44751a4e96b48f7389932b79f101901"
    },
    {
        "author": "石耆翁",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "借问枝头昨夜春。",
            "已传消息到柴门。",
            "频看秀色无多艳，拖得清香不见痕。",
            "山矗矗，水粼粼。",
            "村南村北冷销魂。",
            "人间不识春风面，羞见瑶台破月明。"
        ],
        "notes": "",
        "id": "7758d9a48e7611a809ad1fc6cd29b50f"
    }
]