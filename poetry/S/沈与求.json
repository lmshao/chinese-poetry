[
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "山西行",
        "preface": "",
        "paragraphs": [
            "山西徤儿好身手，气如车轮胆如斗。",
            "十五射猎少年场，戏格黄罴同拉朽。",
            "二十窜名尺籍中，铁马追风快驰走。",
            "臂弓腰箭了一生，只喜论攻不论守。",
            "兵符夜半出辕门，将军令肃谁敢后。",
            "自夸豪健天下无，誓为官家扫群丑。",
            "蛮夷共事古来危，监军巧落他人机。",
            "黑山未靖黄河沸，邉尘倐忽连紫微。",
            "长驱中州斥候绝，已闻饮马金明池。",
            "种家猛将忠贯日，发上冲冠颐指挥。",
            "主辱偷生事不武，壮士裂眦争相随。",
            "东跨潼关达上国，城头夜插将军旗。",
            "诸军下马拜吾父，请成退舍才有期。",
            "肉食谋国帝子质，勒兵不动护送之。",
            "壮士束手猛将死，敌来侮人犹小儿。",
            "明明二圣尧舜主，天翻地坼徒尔为。",
            "天翻地坼徒尔为，北望血泪滂两颐。",
            "真人中兴似光武，赤眉青犊折箠笞。",
            "一呼奋击肯效死，风鹤尚信惊王师。",
            "呜呼何为背征讨，红帕兜鍪半为盗。",
            "东家昨夜虏小姑，西妇朝逢握刀笑。",
            "锦衣玉食事奢侈，翠眉红颊资彊暴。",
            "黄屋今怀旰食忧，忍与豺狼活蓬藋。",
            "时危宜尔悍且骄，侧耳试听哀痛诏。",
            "五陵佳气自葱葱，为雪大讐安九庙。"
        ],
        "notes": "",
        "id": "4b6a92ec2451b01bd738892a0319d48d"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵刘殿院赠钱圃翁",
        "preface": "",
        "paragraphs": [
            "少日从畦丁，颇悟园官理。",
            "菘韭记春秋，蔬食聊尔耳。",
            "十年困尘埃，幽事同脱屣。",
            "一饱不可谋，清痩只如此。",
            "仰止长城翁，趣尚两奇伟。",
            "弱冠事笔耕，俛仰行六纪。",
            "晚以圃自娱，扶锄寄深喜。",
            "柔风蔬甲怒，细雨兰芽美。",
            "小摘定可供，余事不挂齿。",
            "那复肯着屐，而一到城市。",
            "为计一何疏，行须传高士。",
            "木茹忌太洁，肉食忌太鄙。",
            "安得从公游，远傲於陵子。"
        ],
        "notes": "",
        "id": "1448672d404ce74b729357c07ef11e75"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "游玲珑山因访朱氏草堂",
        "preface": "",
        "paragraphs": [
            "平生丘壑心，余事不挂目。",
            "藜杖南山来，要使富幽瞩。",
            "异哉小玲珑，蟠峙苍弁腹。",
            "修藤结悬崖，飞溜响空曲。",
            "伏石卧虎状，腾拏杂奔鹿。",
            "砑然互吞吐，侧路劣容足。",
            "拂拭古藓纹，字刻翳新绿。",
            "标榜玲珑名，奇怪殆天属。",
            "扪萝上绝顶，坦坦类平陆。",
            "俯首瞰来踪，穹然在幽谷。",
            "传闻昔逋客，诛茅此营屋。",
            "清魂不可招，千载想遗躅。",
            "我思造物巧，妙供幽人禄。",
            "挥斤役山祗，斵此一拳玉。",
            "云窗与雾阁，一一相亘属。",
            "岂无部曲众，猿鹤即更仆。",
            "岂无节旄贵，松桧自张纛。",
            "此事久弃置，蛛丝网岩麓。",
            "翩翩佳公子，心古韵不俗。",
            "驾言脱华簮，兹焉卜幽筑。",
            "终日面巑岏，世故岂容触。",
            "指点空洞姿，喜气政堪掬。",
            "挟策校昔游，健步念须续。",
            "亦有招隐诗，薄暮不可读。"
        ],
        "notes": "",
        "id": "dcf2608a563857d176f58fbc808fd44d"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "奉陪安守登膴原观",
        "preface": "",
        "paragraphs": [
            "江南多佳山，骈首闯城郭。",
            "缅怀在坦夷，要使一见廓。",
            "邦侯王事余，幽致到丘壑。",
            "散策占城阴，含睇及民瘼。",
            "爱此郊原平，膴膴富耕获。",
            "飞观儵下临，丹碧荡霄堮。",
            "野色四座浮，胸次潜领略。",
            "千畦云弄黄，岁事初不恶。",
            "斗酒行劳农，欢谣入酺醵。",
            "胜地恶发挥，波神覆为虐。",
            "萧辰谁与娱，一笑寄华酌。",
            "落日耀旍旗，轻飇漾帘幕。",
            "卷白起寿公，歌声渺林薄。",
            "老农止勿狂，嗣岁有真约。"
        ],
        "notes": "",
        "id": "b166d16c8fe5ba77a667cca8f22eacf4"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "观网鱼",
        "preface": "",
        "paragraphs": [
            "暗雨垂垂梅欲黄，春山吐源春涨狂。",
            "雪鳞頳尾溯流上，吹涛喷浪能奔忙。",
            "鱼师布网名白大，万目井井连重纲。",
            "联艘绝流势甚武，遮罗初若无留藏。",
            "大鱼巳得小鱼弃，要使遗育充陂塘。",
            "鳏鲕安用误回避，𫚥蟹亦复虚跳梁。",
            "宁知不比纶索手，欲以巧饵空沧浪。"
        ],
        "notes": "",
        "id": "9c24f37349c5e5c0c0213bb8b9d30184"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "子修步屧相过属疾不能倒屣戏赠",
        "preface": "",
        "paragraphs": [
            "簿书日在手，佳思挽不留。",
            "而能痛拨置，时来访清幽。",
            "古木占城阴，一曲萦寒流。",
            "落影插清泚，绿荫亦巳稠。",
            "结亭坐蟠石，傲兀忘拘囚。",
            "雄谈功名外，俊气横九州。",
            "事故未应尔，长恐坐阻修。",
            "造物小儿相，妒我得暂休。",
            "河鱼竟中溃，午枕犹扶头。",
            "双凫飞舄声，历历过墙陬。",
            "此兴岂复浅，何当起从游。",
            "试令开丈室，子能问疾不。"
        ],
        "notes": "",
        "id": "33e5134f8ddd3a363dd60e914279d16a"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "寄题淄川王景发肯构堂",
        "preface": "",
        "paragraphs": [
            "深林艺松柏，不数栎与樗。",
            "坐待十亩阴，等为匠氏储。",
            "宁复知种德，责报不厌徐。",
            "名令后必大，善积庆有余。",
            "于焉望丰屋，政可增修闾。",
            "王孙世东州，奕奕盈簮裾。",
            "金埒通里巷，珠树连堦除。",
            "贤哉景发甫，爽爽众莫如。",
            "直气薄霄汉，妙语锵琼琚。",
            "定知磊落人，一见怀抱摅。",
            "谓我架华堂，映发先人庐。",
            "掲名取肯构，盖念经营初。",
            "堂前植桃李，堂上罗诗书。",
            "桃李意取适，诗书计非疏。",
            "诸郎自兰玉，舌耕起菑畬。",
            "吾诗以为箴，会见联高车。"
        ],
        "notes": "",
        "id": "4e75e9a78cd885f02feb97c41d43a59f"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "何子楚为范明伦赋九疑石石吾不及见也读诗可以知其巑岏秀峙之状吾累卞峰石为小寒林兴寄不浅用其韵并及之",
        "preface": "",
        "paragraphs": [
            "峩弁千峰倚天碧，上有修筠材可篴。",
            "月明三弄面巉岩，惊起哀猿啼峭壁。",
            "儿童斵石攅青瑶，寒林萧萧吹堕樵。",
            "坐令结习落幽梦，芒鞋竹杖归路遥。",
            "觉来只影徒相守，哦子清诗笔如口。",
            "眼中何必小玲珑，仿像九疑当户牖。",
            "神丹已失大江漘，谁与安期追后尘。",
            "分天隔日不可到，使我目断苍梧云。"
        ],
        "notes": "",
        "id": "9276e02d3ad67f2c3da5e4778d5db702"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵题沈传曜痩节堂",
        "preface": "",
        "paragraphs": [
            "平生一字不疗饥，谁云穅核能瓠肥。",
            "牙签玉筯五鼎食，是中有趣非钱痴。",
            "万事颠倒绝可嗤，此腹却受将军讥。",
            "吾宗酷似骑曹掾，俗物纷纭那复看。",
            "眼中但有潇洒侯，高节亭亭真老伴。",
            "山泽形容坐一癯，相要检校还丹书。",
            "食薇饮水笑多事，知君此计诚非疏。"
        ],
        "notes": "",
        "id": "9dc2bc0b3add4de1506f5e681a4e6a31"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "刘行简见借诗稿以长句归之",
        "preface": "",
        "paragraphs": [
            "文章偏忌声名早，富贵政须门第好。",
            "了知二物不相关，风月膏粱兼者少。",
            "刘郎天韵真不凡，飞腾宜在蓬莱岛。",
            "年来穷愁已到骨，只有珠玑落残稿。",
            "纷纷余子何能追，定向诗坛分六纛。",
            "造物小儿亦薄相，浪付繁华给挥扫。",
            "却令径坐诗人穷，只与清冷消热恼。",
            "向来狗监非同邑，渇尽文园尚佣保。",
            "九原千古忽可作，如君自是不枯槁。",
            "茅斋夜诵谁得闻，咄咄空能诉穹昊。",
            "请君更作升天行，勿使贫胡彊知宝。"
        ],
        "notes": "",
        "id": "915b27f64056fd5340fc80088863fb9c"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "送章文虎秀才归荆南",
        "preface": "",
        "paragraphs": [
            "我生本吴侬，搦笔追楚些。",
            "佳人脱尘屣，幽韵耻独和。",
            "君家楚江湄，词语亦顿挫。",
            "学海富探讨，渠数百纸过。",
            "春风归凤城，櫑具恰解駄。",
            "此地初识君，细语辄三贺。",
            "冉冉岁巳遒，云山忆高卧。",
            "翩然理归装，余事等弃唾。",
            "文围久坚壁，定恐一战破。",
            "行矣傥复来，凭将楚词课。"
        ],
        "notes": "",
        "id": "176b30e997fdbeaf45d58a88dc45e26e"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵曾守怀玲珑山",
        "preface": "",
        "paragraphs": [
            "泉石有膏肓，料理费和缓。",
            "风埃客子游，梦想略相半。",
            "端如餍羊酪，投匕念乡馔。",
            "怀哉小玲珑，旧赏记酣宴。",
            "玉女下云窗，轻我年未冠。",
            "诛茅老三间，此意已悬断。",
            "少须草堂资，两足那可绊。",
            "谢公爱东山，自结寻幽伴。",
            "诗筒忽相先，纸价岂容贱。",
            "流传从使君，感此归思乱。",
            "撷兰蹑危根，潄石俯长磵。",
            "野性等麋鹿，百嗜宁食荐。",
            "揽衣中夜兴，测漏疾流盼。",
            "扃步愧驽筋，卑飞伤短翰。",
            "正使屐齿折，未救斧柯烂。",
            "时节脱复徂，迟莫空浩叹。",
            "何当脂下泽，去路鬰交贯。"
        ],
        "notes": "",
        "id": "315665283ea05af061d6ce017c46d2fa"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "何亨老筑堂里第榜曰安虚盖取司马子微不受外不逐外之说属某赋诗以见意云",
        "preface": "",
        "paragraphs": [
            "幻境如群狙，喜怒眩名实。",
            "怜渠千刼迷，堕此一念失。",
            "世路波涛翻，时事风雨疾。",
            "胡为随物迁，坐此方寸窒。",
            "使君超世姿，轩裳起儒术。",
            "神交赤城仙，妙解穷隐密。",
            "向来心泰然，初不计升黜。",
            "危堂榜新颜，要以名自律。",
            "窗扉敞深明，空华乱初日。",
            "变灭惊须臾，蔽亏隔纤悉。",
            "了知内观融，天光发虚室。",
            "山林猿鹤俦，廊庙鹓鸾匹。",
            "静躁涂或殊，出处心本一。",
            "清都五城开，真仙罗辅弼。",
            "行矣朝紫皇，启沃造前膝。",
            "功名戏剧成，志愿谈笑毕。",
            "它年容买邻，傥不傲蓬荜。"
        ],
        "notes": "",
        "id": "e0a58ef88a11e34d01a752a2a0722542"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵何子楚食樱桃",
        "preface": "",
        "paragraphs": [
            "轻衫骏马飞弹丸，上林花开纷绣团。",
            "御厨赐笋未解箨，山樱亦复登金盘。",
            "宗庙荐新勤玉路，凡果纷纷不论数。",
            "风清日美雨丝收，朱实烘春燃绿树。",
            "筠笼采撷价万钱，北人羊酪雅所便。",
            "自从燕罢曲江曲，五湖十载身回旋。",
            "已作孤蓬任流转，万颗徒劳野人献。",
            "故无清梦大明宫，醉倚酡颜浮玉盌。"
        ],
        "notes": "",
        "id": "391707c5eff298cff720719ea0669e77"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "拟古",
        "preface": "",
        "paragraphs": [
            "日月双高悬，朝昏自升沈。",
            "有如转辘轳，引𫄠环相寻。",
            "而我生其间，所阅几古今。",
            "尔来三十年，又作裘氏吟。",
            "眠饭寄编简，此身疑白蟫。",
            "皇皇走四方，谁是真知音。",
            "语欲离舌本，退缩翻如瘖。",
            "涉世聊尔耳，依阿亦何心。",
            "托质既巳迂，自谓百炼金。",
            "耻作渭水钩，宁为太阿镡。",
            "用舍安所之，齿髪忽已侵。",
            "日月不我留，潸然涕盈襟。"
        ],
        "notes": "",
        "id": "4037782ec1515fa5f12799b576adb473"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵黄子虚同饮葛次颜家酿玉友",
        "preface": "",
        "paragraphs": [
            "先生早年忘扫白，嬾饭青精借颜色。",
            "独余驩伯为友朋，熟不暇𥬠巾自沥。",
            "何须引泉连百井，饮若长虹太豪猛。",
            "细斟玉筯滑无声，酌我应怜官独泠。",
            "奇篇更写陟厘黄，逼人心地生清凉。",
            "了知二事尽家法，眼馋径索银瓶尝。",
            "我老华池少滋液，年来爱酒如偷蜜。",
            "陶然一醉乐未央，此外要知俱长物。",
            "相期径造君勿违，坐得名胜从忘归。",
            "公侯似闻倦设醴，穆生正恐同分携。"
        ],
        "notes": "",
        "id": "fdb07071a2e9dc293bbe87c44c096d99"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵李元叔田邦镇唱酬之什  其一",
        "preface": "",
        "paragraphs": [
            "李侯少年真自喜，收名拟擅东南美。",
            "大科异等不作难，堂堂奏赋明光里。",
            "眼看斗粟饱侏儒，空肠殷雷归著书。",
            "胸中未减食牛气，出手一掷当成卢。",
            "只今聊问复何如，要辨蟫蠧资轩渠。",
            "刺头文字亦琐碎，泽吻快意回焦枯。"
        ],
        "notes": "",
        "id": "85d81bb6789674b3df38f0e1117c5b09"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵李元叔田邦镇唱酬之什  其二",
        "preface": "",
        "paragraphs": [
            "大雅寂寥谁发喜，逆折波澜须子美。",
            "晚分一派大江西，约束曹刘归句里。",
            "武安耳孙有臞儒，载行无多一束书。",
            "蹇驴破帽踏城市，腰间蒯维鸣湛卢。",
            "叫阍自荐久未偶，淮南丛桂犹关渠。",
            "雕𫔔戏出乡学余，掩面笑余诗井枯。"
        ],
        "notes": "",
        "id": "84acc838eca8fb9eddea8a2b0b2b002d"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "读成士瑴诗卷和其书事一章",
        "preface": "",
        "paragraphs": [
            "长年赋子虚，狗监绝同里。",
            "杯水聊自酬，博此一笑喜。",
            "副墨粲我前，顿使百废起。",
            "朱弦渺遗音，慎勿娱俗耳。",
            "论交傥自今，相从期暮齿。"
        ],
        "notes": "",
        "id": "164f93bbc5cf38e2df3f1f61f40d1990"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "钱塘赋水母",
        "preface": "",
        "paragraphs": [
            "疾风吹雨回江城，𫇛牙呕哑潮欲平。",
            "客居喜无人事撄，相与环坐临前楹。",
            "眼中水怪状莫名，出没沙觜如浮罂。",
            "复如缁笠绝两缨，浑沌七窍俱未形。",
            "块然背负群𫚥行，嗟其巧以怪自呈。",
            "凝目愯视相将迎，老渔旁睨笑发声。",
            "曰此水母官何惊，江流如奔绝沧瀛。",
            "潮汐往来月为程，藏纳众污无满盈。",
            "浮埃沈滓溷九清，结成此物宜昏盲。",
            "使𫚥导迷作双睛，乃能接迹蚌与蛏。",
            "亦犹巨蛩二体并，离则无目为光精。",
            "江天八月霜叶鸣，罟师得𫚥供水征。",
            "水母弃掷罗纵横，试令收拾输庖丁。",
            "绛矾收涎体纡萦，飞刀镂切武火烹。",
            "花甆饤饾粲白英，不殊冰盘堆水晶。",
            "稻醯韲寒芼香橙，入齿已复能解酲。",
            "遣渔止矣勿复评，嗟哉此性愚不更。",
            "定矜故态招三彭，且摩枵腹甘藜羹。"
        ],
        "notes": "",
        "id": "6a0f0e15d803a2663d24c04bbff3eda9"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "泛舟村落阻风不能少进而菱梢芡觜缭舷上下篙人病之",
        "preface": "",
        "paragraphs": [
            "艇子掠岸行，水痩不濡尾。",
            "狂飇振疏篷，猎猎鸣两耳。",
            "十篙八九褪，逆势何乃尔。",
            "野芡伺吾间，回梢哆利觜。",
            "亦有芰浮角，一一肆轻鄙。",
            "初欲事幽寻，解缆出疏苇。",
            "乘流觅清浅，濯缨助深喜。",
            "事有大不然，移顷未离咫。",
            "安得望蓬莱，巨舰破潮起。",
            "征帆驾长风，一日三万里。"
        ],
        "notes": "",
        "id": "7123efe01819605fe60008e2a6f261a7"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "夜坐感事",
        "preface": "",
        "paragraphs": [
            "沈沈夜气归，虚堂闭深寂。",
            "孤灯灺余花，寒霤韵残滴。",
            "酝酿万斛愁，感槩一人敌。",
            "何当弃短檠，阴山叱鸣镝。"
        ],
        "notes": "",
        "id": "32c122836db7cd5c626cb3093eeaaa61"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "戊申初寒偶作",
        "preface": "",
        "paragraphs": [
            "去年十月冬犹温，单衣晓出钱塘门。",
            "携孥仅脱饿虎口，更吟楚些招惊魂。",
            "儿女争从乱离苦，咿哑遶膝多语言。",
            "舟行畏涂侵夜泊，孤灯明灭何处村。",
            "萧萧细雨疏苇响，风力渐摇枯柳根。",
            "失声号寒泣龙具，促櫂傍险争前奔。",
            "还家依然四壁立，故衾败絮那忍论。",
            "无衣岂暇具裘褐，海图坼裂波涛翻。",
            "天公戏人亦太虐，雪花径尺连上元。",
            "今年十月事羁宦，两脚如旧身大存。",
            "纸窗寂历风竹啸，古木中夜号空园。",
            "旅人不眠毛骨冷，抚事念往多烦寃。",
            "吾侪小人不论数，豺狼满目哀王孙。",
            "似闻易水寒堕指，北望大漠烟云昏。",
            "安得壮士驭八骏，沙虫猿鹤俱腾骞。",
            "归欤莫如中土乐，天子孝友朝廷尊。",
            "坐令铁衣扫虮虱，四海挟纩怀君恩。"
        ],
        "notes": "",
        "id": "d6da45b4df30394e6c1e2753453a2189"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "十里岩石壁",
        "preface": "",
        "paragraphs": [
            "巨灵手擘青瑶璞，平削无痕看斧凿。",
            "六丁取将天路遥，雷电收威半空落。",
            "至今崒嵂横道旁，绝壁万仞青茫茫。",
            "倚天屹立不可近，下视培𪣻如群羊。",
            "藓花斓斑风雨溃，藤梢夭矫蛟龙戏。",
            "中开微窦走鸣泉，白虹吞吐涵秋气。",
            "泉流万古潭水深，山寒无风鬰沈沈。",
            "下田纳纳禾稼茂，发源沾溉初何心。",
            "峭直谁令据当路，松柏萧森半烟雾。",
            "犹恐夜深魑魅惊，更遣山灵谨呵护。"
        ],
        "notes": "",
        "id": "c7ce1be066d16be9321be063d3501969"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "夜书山驿",
        "preface": "",
        "paragraphs": [
            "天寒夜向阑，月出山更静。",
            "风露摇青空，万象光耿耿。",
            "啼螀泣幽草，宾鸿度前岭。",
            "归来坐孤窗，松竹舞清影。"
        ],
        "notes": "",
        "id": "a08280bf12e60d049b57ce2cff9b1483"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "绩溪寨口",
        "preface": "",
        "paragraphs": [
            "青嶂插天堑，白水翻地轴。",
            "回环壮哉县，不许飞鸟触。",
            "往年羽书驰，盗发清溪曲。",
            "先声杂妖幻，余党萃符祝。",
            "控攘最旁近，被害良惨毒。",
            "聚落烬烟空，生齿涂炭酷。",
            "岂无山川险，会有法令束。",
            "百年不用武，骈领甘此辱。",
            "至今风雨夜，犹闻鬼群哭。",
            "遗俗感旧愤，御盗勇气足。",
            "大儿佩刀剑，小儿利锋镞。",
            "老翁筋力衰，奋挺怒张目。",
            "营寨人自戍，不待官期促。",
            "矧今杀气横，洒涕国步蹙。",
            "豺狼据道路，虎兕出林谷。",
            "傥持复雠心，公战图报国。"
        ],
        "notes": "",
        "id": "962b14919030999c4e4f5edadb7bd529"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "闻招寇",
        "preface": "",
        "paragraphs": [
            "绿林煽余习，无乃国计左。",
            "诲盗爵秩崇，纳叛金缯伙。",
            "戢奸在斧钺，赏诱讵云可。",
            "萌芽缓诛锄，猖披费结裹。",
            "战多数招安，奚用腰箭笴。",
            "悍兵昔已然，黠将近亦颇。",
            "昌言假报国，湼面刺投火。",
            "豺狼奋哮噬，蠭虿利掀簸。",
            "横行入通邑，焚掠穷委琐。",
            "况闻南陵寇，执事初意惰。",
            "出没势已张，翦灭计未果。",
            "宣城俯百里，千室尽奔亸。",
            "王事吾有程，马头戴印颗。",
            "叱驭疾其驱，语言纷炙輠。",
            "何当说罴貅，一洗根本祸。"
        ],
        "notes": "",
        "id": "89e351e1e762830483a5a5181450dc43"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "宁国道中",
        "preface": "",
        "paragraphs": [
            "山石荦确行路难，山风萧萧吹早寒。",
            "十步九歇仆马瘁，兔蹊鸟道穷跻攀。",
            "崖谷空笼瀑泉走，碎玉零乱飞前滩。",
            "石堤捍水几百级，落处疑有蛟龙盘。",
            "两山之间开畎亩，石罅著锄那得寛。",
            "前村后村烟火冷，土墙茅盖常掩关。",
            "我行不知记近远，官游岁晚良自叹。",
            "岂如家家一饱外，鸡豚社酒相追欢。",
            "那知亦有简书畏，里胥剥啄惊衰颜。"
        ],
        "notes": "",
        "id": "815f3213526150c28ced9adc0a7b224d"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "夜宿千秋岭下田家",
        "preface": "",
        "paragraphs": [
            "阴壑来悲风，薄莫吹急雨。",
            "冥冥揽寒色，咫尺暗山路。",
            "茅簷两三家，曲涧萦竹坞。",
            "停车且问讯，欲止此何许。",
            "老翁行步弱，扶杖倚门户。",
            "问我官何忙，野宿今无所。",
            "向夜号狐狸，深林啸豺虎。",
            "甘心在择肉，闯首辄凭怒。",
            "驾言往何之，一榻翁敢拒。",
            "延我傍中堂，慇懃慰良苦。",
            "解衣土锉旁，支枕憩行旅。",
            "昏然饱安眼，境寂绝猜怖。",
            "鸡声报明发，征车犯寒去。",
            "呼灯别老翁，鼻息方栩栩。"
        ],
        "notes": "",
        "id": "2df1d04268d03450e2bde75c304fd4b3"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "溪上见梅",
        "preface": "",
        "paragraphs": [
            "晴溪涨渌如阴苔，晴山插影相低回。",
            "画船叠鼓顺流下，波光浩荡征帆开。",
            "滩萦岸缭柂牙转，水石相激如奔雷。",
            "须臾已复过绝壁，归路渐近严陵台。",
            "山重溪复境弥迥，暗香忽自空中来。",
            "日斜正见丛棘外，炯炯疏片飘寒梅。",
            "槎牙一种独愁绝，含情不语明岩隈。",
            "凌波疑是水仙出，缟衣素质行徘徊。",
            "下窥清浅一笑粲，坐使凡卉俱尘埃。",
            "山谷之儒已臞甚，龟肠鹤骨世所咍。",
            "相逢顿觉百忧释，不嫁春风谁与媒。",
            "舟行易远空回首，角声吹梦心悠哉。"
        ],
        "notes": "",
        "id": "03fa41452fad14c61d986334e713068c"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵张仲宗感事",
        "preface": "",
        "paragraphs": [
            "诸侯救周衰，能事存笔削。",
            "后学竞专门，肤引迷注脚。",
            "宁知惧贼乱，诛意未为虐。",
            "上皇志包荒，大度示恢廓。",
            "误堕虏计中，九庙施箭凿。",
            "将臣拥彊兵，首鼠事前却。",
            "专雄怀顾望，散党失归着。",
            "坐令两宫车，北辕狩沙漠。",
            "天王绍绝统，愤此国势弱。",
            "尝胆复大雠，此意良不薄。",
            "向来督真奸，国典犹阔略。",
            "群公争护前，循习久弥确。",
            "黄屋泛沧溟，黔首寄矰缴。",
            "世无管夷吾，老眼双泪阁。",
            "何当诛赏行，浩叹成嗢噱。",
            "曜灵还中天，冰雪自销铄。"
        ],
        "notes": "",
        "id": "36e5fbebf8c7a899b41f72e274dec168"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵允迪秘监同年所寄会稽唱酬之什",
        "preface": "",
        "paragraphs": [
            "秋鸿度寥廓，天远劳目送。",
            "燕雀各有谋，堕此朝𫗦供。",
            "平生江海游，往事恍如梦。",
            "簮裳彊结裹，翰墨困嘲弄。",
            "一官冗不治，匹马旁无从。",
            "迷行落小劫，直意识大洞。",
            "似闻脯麒麟，颇欲翳鸾凤。",
            "眼无行秘书，此语谁与共。",
            "贫知世路艰，老觉交情重。",
            "功名等戏剧，射复偶微中。",
            "龙媒驾鼓车，款段朱丝鞚。",
            "南游探禹穴，聊得登覧纵。",
            "时危要奇策，涂穷勿长恸。",
            "相期论少卑，材大古难用。"
        ],
        "notes": "",
        "id": "044c506ae8133c42b21b65bb5f33d12c"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "郑维心约赵安道中大家兄次律学士及仆探梅城山乘月泛舟而归",
        "preface": "",
        "paragraphs": [
            "穷居不厌车马绝，委巷衡门常昼闭。",
            "朝来剥啄谁过予，倒屣逢迎走惊蹶。",
            "里中胜士真可人，为忆寒梅耿残雪。",
            "招呼闻早探幽芳，平溪径遣扁舟截。",
            "西山佳处云坞深，松竹萧森迷洞穴。",
            "上方小阁鏁空明，开窗下见千山列。",
            "画手无人貌平远，野阔天多供一瞥。",
            "冰花只作小寒枝，拄杖不辞穿巀嶭。",
            "野僧省事畏客狂，攀援自向南枝折。",
            "疏香低入坐中来，骨冷肌清伴高洁。",
            "襟期况有公子贤，伯也雄豪负奇节。",
            "手拈冻蘂荐深杯，妙语琅琅契禅悦。",
            "人间此会不多有，忍放杯空成小别。",
            "归来怀抱与谁论，一櫂翻然载明月。"
        ],
        "notes": "",
        "id": "dbbf68c05ade5d0a1a0951e743b67323"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "腊月二十六夜大雪投晓霁色恍然鸟语啁啾便有春意感而赋之",
        "preface": "",
        "paragraphs": [
            "黄昏雪打窗，夜雨破幽梦。",
            "晨光逗簷花，霁色晃池冻。",
            "老木惊向荣，好鸟发微哢。",
            "草根露纤芒，虫声试群哄。",
            "空畦土匀酥，侧涧泉流湩。",
            "腊尽杀气衰，春归生理共。",
            "人情自多端，天意皆曲中。",
            "悬知造物公，未厌萌区众。",
            "艰难重时节，俯仰疲迎送。",
            "心闲数造化，骨寒遭鬼弄。",
            "那惊梅柳新，但饱藜藿供。",
            "行须过田家，泥饮空社瓮。"
        ],
        "notes": "",
        "id": "1dd4fde7efa243d99c1eaab6c1b4b269"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵葛鲁卿送示近作一通二首  其一",
        "preface": "",
        "paragraphs": [
            "八驺尽屏如萦策，微步招寻老宾客。",
            "离离草色乱沟塍，脚底春风随蜡屐。",
            "蛰龙昨夜起洄潭，忽雷闪电飞千岩。",
            "朝来遗珠落怀袖，复见国风歌二南。",
            "公洗膏肓砭传癖，词伯儒宗蚤扬历。",
            "诗成聊复贮锦囊，副在久应藏石室。",
            "只今漂泊客烟村，高哦七字哀王孙。",
            "有如此言公不食，东山那得留安石。"
        ],
        "notes": "",
        "id": "c49056e29886709d2a1c53200def5deb"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵葛鲁卿送示近作一通二首  其二",
        "preface": "",
        "paragraphs": [
            "君侯胸次多筹策，岁晚翻为江海客。",
            "小隐方营一把茅，幽寻定费几两屐。",
            "公心落月印寒潭，出济巨川归筑岩。",
            "追还正始游戏事，聊为风骚作指南。",
            "我有幽忧如酒癖，起诵君诗春寂历。",
            "天公下取气凌云，神物护持光满室。",
            "老矣怀归葑上村，倚公佳句谱桐孙。",
            "须公拯危纾旰食，快写车攻刊乐石。"
        ],
        "notes": "",
        "id": "b0614fe163b25c8f24e15a73a2633576"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "葛鲁卿再和复用前韵奉酬  其一",
        "preface": "",
        "paragraphs": [
            "上谒军门宜杖策，谁为兵家分主客。",
            "猛将翻乘下濑船，幽人退整登山屐。",
            "山泉闻似百花潭，山曲盘回十里岩。",
            "丘壑夔龙人太息，那将捷径比终南。",
            "吾邦旧事论三癖，佳处还堪记游历。",
            "深讥表饵误朝廷，急賛烝尝安庙室。",
            "避地来居水遶村，凫鹥哺子竹生孙。",
            "苜蓿堆盘从野食，人爱当年二千石。"
        ],
        "notes": "",
        "id": "9bbd9fee7a1ad9b4395693b616674a1a"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "葛鲁卿再和复用前韵奉酬  其二",
        "preface": "",
        "paragraphs": [
            "平生自愧无奇策，魔去径须呼逐客。",
            "兀身聊欲避风尘，作意何能分履屐。",
            "惊鱼畏网伏深潭，穷猿失木号重岩。",
            "杀气涨天消息断，但想沧海浮东南。",
            "囊无一钱诮钱癖，鲑菜醒人今齿历。",
            "忍言走马过章台，空骇祝鸡余土室。",
            "伧父嗔侬语带村，锦心绣口拜天孙。",
            "端为远谋箴肉食，谁能饶舌攻牢石。"
        ],
        "notes": "",
        "id": "d5a4c46d18f9718a54cde3e1a3587d79"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "葛鲁卿再和复用前韵奉酬  其一",
        "preface": "",
        "paragraphs": [
            "闻公卜居问龟策，隐屏畏人呼重客。",
            "闲招溪友铁头航，戏蹑邻娃金齿屐。",
            "舍旁修木荫风潭，坐有郎君掣电岩。",
            "已将此段慰偪仄，更为岑参来巷南。",
            "细说当年陈类癖，伏合忿争书日历。",
            "国医袖手药笼空，挂壁犹余弓矢室。",
            "吾州万落与千村，以葛名儿浸及孙。",
            "刲羊击豕作寒食，定恐酌公忘斗石。"
        ],
        "notes": "",
        "id": "d57e6598f8890027379edc4e0b6b6377"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "葛鲁卿再和复用前韵奉酬  其二",
        "preface": "",
        "paragraphs": [
            "小槛观鱼呼策策，来伴渔蛮作逋客。",
            "风回别浦有飞帆，雨湿断堤无响屐。",
            "梦回春到放龟潭，潭上杂花开石岩。",
            "十椽老屋烟烬灭，越鸟无日忘巢南。",
            "空说花骢酬马癖，岂有过都如块历。",
            "出门咫尺行路难，只办苍黄问家室。",
            "鼓鼙声动何处村，争挽神器归王孙。",
            "今者不乐愤忘食，奋臂拟关弓五石。"
        ],
        "notes": "",
        "id": "f081ba1a6fbfb0f03f64789aa2605fc8"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "奉题思上人妙峰堂",
        "preface": "",
        "paragraphs": [
            "上人游四方，云水渺长道。",
            "一言契深心，百法从此了。",
            "十年归故山，不踏山前草。",
            "经营妙峰堂，想像德云老。",
            "闭关习跏趺，宴坐兀枯槁。",
            "混迹虽寰中，寄意已尘表。",
            "深枝姹岩花，雅音喧谷鸟。",
            "翠竹伴幽禅，白莲敷众好。",
            "山空有云归，地净无尘扫。",
            "回观第一义，湛湛孤月皎。",
            "法门有等差，问讯今谁晓。",
            "跃身宝楼阁，此堂终褊小。"
        ],
        "notes": "",
        "id": "5dc2a4e0438137abc7dfd4f71b35fa9d"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "维心方刊正三国史某以精笔遗之蒙饷大篇为谢气格浑然三复感叹漫依元韵奉和芜陋增愧",
        "preface": "",
        "paragraphs": [
            "诸豪雄夸剑芒铦，毛锥敛避收余尖。",
            "椟间黯黮渇铜雀，案上爬沙枯玉蟾。",
            "学堂山人有遗裔，笔力大可千人兼。",
            "掉头不肯书柿叶，酒酣起舞怒奋髯。",
            "十年归坐溪口屋，傲视冠冕犹髠箝。",
            "草玄草圣聊戏耳，如医识药信手拈。",
            "迩来直笔到三国，去取法度何森严。",
            "眼中青白世矜异，皮里阳秋谁顾瞻。",
            "更怜中书今且老，鸡毛苇管争出奁。",
            "悬知入手便狞劣，那复助子穷幽潜。",
            "我持妙颖急送似，标题珍重存华签。",
            "势如执法贵心正，俗病要以此语砭。",
            "挥扫定见龙蛇走，䌷绎何惮岁月淹。",
            "须知笔意似人意，柔顺未必非凶𪫺。"
        ],
        "notes": "",
        "id": "786d3b88d2c184b7ccfc99b7eec4cae1"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "长乐梁世则为余言林氏达观楼横海峤天下奇景也索诗为赋一章",
        "preface": "",
        "paragraphs": [
            "老眼纷世故，百嗜了若遗。",
            "忽闻佳山水，未到神已驰。",
            "迢迢古长乐，山水天下奇。",
            "中有隐君子，少读升天词。",
            "兹游不可遂，楼居在厜㕒。",
            "要欲尽一覧，吞灭海峤姿。",
            "想当宴坐久，远意渺莫追。",
            "定见月岭堕，洪澜浴朝曦。",
            "蓬莱蔚相向，拍手招安期。",
            "秀色故可餐，却粒到玉芝。",
            "何当往从游，下视培𪣻卑。"
        ],
        "notes": "",
        "id": "0f2bf00afbac9542f5048d88dc5049b0"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "和张仲宗送柯田山人归隐  其一",
        "preface": "",
        "paragraphs": [
            "我家洄潭上，卜邻左顾龟。",
            "中有隐君子，孤风邈难追。",
            "玩世逐虎鬼，祈年讯蛇医。",
            "篱根县瓠壶，蔓野纷翠帷。",
            "客至勿遽迎，借问来者谁。"
        ],
        "notes": "",
        "id": "2a99f3eeb55d7c929237d390b9a84640"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "和张仲宗送柯田山人归隐  其二",
        "preface": "",
        "paragraphs": [
            "穷巷车马绝，杖屦得往来。",
            "老侬起招呼，情话真乐哉。",
            "意行忘早宴，佳处首重回。",
            "月出一犬吠，柴门风为开。",
            "收还四方事，老子良足哀。"
        ],
        "notes": "",
        "id": "ff959ea862500e9c32f1199a66e664b5"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "和张仲宗送柯田山人归隐  其三",
        "preface": "",
        "paragraphs": [
            "谁为双眼青，自失两鬓黑。",
            "溪山招客子，占胜清凉国。",
            "古人如可作，晚岁意何及。",
            "是中但可饮，慎勿忘酒德。",
            "酒酣动长忿，惊问兵谁勒。"
        ],
        "notes": "",
        "id": "9870530214f59a6d830de2611a185185"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "和张仲宗送柯田山人归隐  其四",
        "preface": "",
        "paragraphs": [
            "往年城下盟，杀气横九有。",
            "脱身敌中来，亲戚惊老丑。",
            "抗言半渡击，失计推祸首。",
            "谁能返秦璧，争欲仇鲁酒。",
            "着鞭空浪忙，好语得鸡口。"
        ],
        "notes": "",
        "id": "742c063cbe700bbeed39fbc146952438"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "和张仲宗送柯田山人归隐  其五",
        "preface": "",
        "paragraphs": [
            "有弟在一方，丹臆危涕横。",
            "念言还乡梦，遥夜怀紫荆。",
            "忽兴揽衣坐，孤灯耿青荧。",
            "雁奴信何功，扪心愧鸿冥。",
            "弃置复弃置，终寻白鸥盟。"
        ],
        "notes": "",
        "id": "23ee9c6a20280509d70421882aeae43a"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "郑维心用张仲宗韵见赠复次其韵奉酬  其一",
        "preface": "",
        "paragraphs": [
            "幽人卧南窗，支床伏穹龟。",
            "白堕意冥契，黄庭心暗追。",
            "身闲有余适，国病何当医。",
            "此事姑弃置，溪光挂屏帷。",
            "顾影或自笑，问言子从谁。"
        ],
        "notes": "",
        "id": "05bbfd5aaa726c774d6c0918887a67c2"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "郑维心用张仲宗韵见赠复次其韵奉酬  其二",
        "preface": "",
        "paragraphs": [
            "少日功名心，偃蹇挽不来。",
            "雄豪本戏耳，静乐真贤哉。",
            "畏事口三缄，忧时肠九回。",
            "无客榻长挂，有怀尊自开。",
            "酒酣气如云，高哦追八哀。"
        ],
        "notes": "",
        "id": "6529301a376b92f85ac4770e374589c7"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "郑维心用张仲宗韵见赠复次其韵奉酬  其三",
        "preface": "",
        "paragraphs": [
            "胸中饱世故，了了分白黑。",
            "十年客异县，中夜梦乡国。",
            "买邻枕寒溪，此计吾犹及。",
            "大恐岁星恶，翻令销福德。",
            "不如早移文，径效山庭勒。"
        ],
        "notes": "",
        "id": "f125bb530e92c20b5c8ae0505fe7b040"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "郑维心用张仲宗韵见赠复次其韵奉酬  其四",
        "preface": "",
        "paragraphs": [
            "浮名等浮云，过眼亦何有。",
            "谁能学东邻，深颦不知丑。",
            "朔风吹飞霜，素色侵皓首。",
            "幽忧无与娱，万事付杯酒。",
            "客来勿多谈，要使耳如口。"
        ],
        "notes": "",
        "id": "4ebcf1f93ae9c3a68b204e41ae677ff1"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "郑维心用张仲宗韵见赠复次其韵奉酬  其五",
        "preface": "",
        "paragraphs": [
            "江涛故汹涌，胡马犹纵横。",
            "健儿委戌甲，老农持棘荆。",
            "去年拒胡地，白骨堆晶荧。",
            "机权失犹豫，理数归杳冥。",
            "谁如管夷吾，九合先同盟。"
        ],
        "notes": "",
        "id": "d85b1dc58de803295a993cc1a89c4396"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵叶左丞见寄  其一",
        "preface": "",
        "paragraphs": [
            "先生少英发，身为国元龟。",
            "玉堂动敏翰，诸老叹莫追。",
            "向来三折肱，举世推良医。",
            "小试经纶才，艰难佐筹帷。",
            "忧时傥失声，舍我今其谁。"
        ],
        "notes": "",
        "id": "17cd6c67a6e46839f6ad5281fce0f677"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵叶左丞见寄  其二",
        "preface": "",
        "paragraphs": [
            "岩栖分麾去，鼎食羞嗟来。",
            "忧乐有大者，得丧良小哉。",
            "𫕥心惊地坼，揽涕祈天回。",
            "愿言国步肃，追理边隙开。",
            "洁身未足道，王孙真可哀。"
        ],
        "notes": "",
        "id": "25655f55913bd0c8996a655be6f9ce48"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵叶左丞见寄  其三",
        "preface": "",
        "paragraphs": [
            "幻缘东即西，妄境白成黑。",
            "那于土偶间，平地见佛国。",
            "云山乐未央，岁月嗟何及。",
            "恩雠一快意，声利多惭德。",
            "名成复逃名，翻恐钟鼎勒。"
        ],
        "notes": "",
        "id": "837d3610ba887eda0309771f4004a937"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵叶左丞见寄  其四",
        "preface": "",
        "paragraphs": [
            "胸中浩无垠，富贵公自有。",
            "厌居廊庙荣，戏习村野丑。",
            "荒山披石林，它年齐岘首。",
            "杀鸡侑晨炊，炰羔行社酒。",
            "此乐应独知，世味难可口。"
        ],
        "notes": "",
        "id": "0c20aba5c7c85d636ff74b3990b2e4de"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵叶左丞见寄  其五",
        "preface": "",
        "paragraphs": [
            "仗马失刍豆，那顾一榻横。",
            "小儿衣挟楮，老妻钗堕荆。",
            "心事独炯炯，眼力双荧荧。",
            "君恩未报偿，浩歌托沈冥。",
            "上天不难知，谁能讯背盟。"
        ],
        "notes": "",
        "id": "608818eb8610d3c79204b5bacd151854"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "希颜提举愽士谒叶公左丞于石林公遗之诗属余次韵",
        "preface": "",
        "paragraphs": [
            "刘侯磊落人中杰，半生尘土略如我。",
            "酒酣气与天低昻，长笑拘儒费膏火。",
            "虺𬯎一马上高岗，怪来喜色犹扬扬。",
            "探得骊珠携满袖，明月挂空无价偿。"
        ],
        "notes": "",
        "id": "90f18a488357de367fcf054c846f470a"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "夹竹桃花",
        "preface": "",
        "paragraphs": [
            "摇摇儿女花，挺挺君子操。",
            "一见适相逢，绸缪结深好。",
            "妾容似桃蕚，郎心如竹枝。",
            "桃花有时谢，竹枝无时衰。",
            "春园灼灼自颜色，愿言岁晚长相随。"
        ],
        "notes": "",
        "id": "4efae193d0cca72e9997de201845abf9"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "蚕",
        "preface": "",
        "paragraphs": [
            "吴桑成绿阴，吴蚕盈翠箔。",
            "阖门障风雨，荒祠动村落。",
            "千丝为衣被，一茧自纒缚。",
            "杀身以成仁，此计殊不恶。"
        ],
        "notes": "",
        "id": "475295cbfcd3182c75874fed32978b0f"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "松下追凉",
        "preface": "",
        "paragraphs": [
            "佳哉十八公，凛凛廊庙具。",
            "大匠偶未收，苍髯鬰如许。",
            "根盘曲磵幽，势宅层崖阻。",
            "清风自扫门，当伏不受暑。",
            "顾我萧散姿，本是山中侣。",
            "出逢畏日长，只影无地去。",
            "偷闲萧寺游，清阴直修庑。",
            "神交先浩茫，径造不我拒。",
            "斗酒起自行，开怀为延伫。",
            "寒绿浸杯盘，劲气逼牙辅。",
            "语已心地凉，外热宁足御。",
            "公家绿骨蛇，千岁穴深土。",
            "何当供晨餐，散我腰脚偻。",
            "它年听飕飗，危冠挂神虎。",
            "此意亦大奇，勿与夏虫语。"
        ],
        "notes": "",
        "id": "f9a900d870eaa4a7462831f14d699d49"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "呈唐子明同年",
        "preface": "",
        "paragraphs": [
            "饥来驱我出蓬蒿，鬓影𩭹𩭹舞二毛。",
            "黄甲浮名夸俗子，白丁结习数吾曹。",
            "老盆贮酒心犹健，嬾架抛书趣亦高。",
            "万事含糊自堪乐，不须持板念徒劳。"
        ],
        "notes": "",
        "id": "11d1eebbbb83ec301e990893cfb59627"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "摄尉归安呈江嘉",
        "preface": "",
        "paragraphs": [
            "无地诛锄一束茅，清吟端作反离骚。",
            "奔波且复同香尉，萧散还须似马曹。",
            "名下迹公初定价，暗中索我便矜豪。",
            "文章论世宁论晚，肯慕群飞辄仰高。"
        ],
        "notes": "",
        "id": "cb1d150b5ae7ec4d616a3dbd4f75d64f"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "小雨",
        "preface": "",
        "paragraphs": [
            "小雨廉纤未肯晴，勒回花信待清明。",
            "冷官何预芳菲事，空听春禽作意鸣。"
        ],
        "notes": "",
        "id": "2fb1dd5067aa9971b93bd7dcc03a9e67"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "清明日晚晴",
        "preface": "",
        "paragraphs": [
            "正好园林藉落英，细风吹雨湿清明。",
            "墙阴旱渴休无赖，自有鸣鸠解唤晴。"
        ],
        "notes": "",
        "id": "0118e7dfead599ac82dca213daa19301"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "舟过荻塘",
        "preface": "",
        "paragraphs": [
            "野航春入荻芽塘，远意相传接渺茫。",
            "落日一篙桃叶浪，薫风十里藕花香。",
            "河回遽失青山曲，菱老难容碧草芳。",
            "村北村南歌自答，悬知岁事到金穰。"
        ],
        "notes": "",
        "id": "992b29ceac955d1c1eab8f4baecc80db"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "夏日书事",
        "preface": "",
        "paragraphs": [
            "洗竹明新牖，疏泉理废池。",
            "破砻炊玉粒，钓鲫鲙银丝。",
            "假寐抛书帙，蠲烦泥酒巵。",
            "空余八角扇，嬾惰不能持。"
        ],
        "notes": "",
        "id": "e0aeb157c48a34465dea5407b90d62e2"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "秋日戏呈蒋达可检讨",
        "preface": "",
        "paragraphs": [
            "西风摵摵舞庭槐，沈李浮瓜事益乖。",
            "不饮竟逃官长骂，长年唯厌太常斋。",
            "已看帘幕辞归鷰，犹讶池塘沸乱蛙。",
            "坐想臞仙遥集处，应颓醉玉泥金钗。"
        ],
        "notes": "",
        "id": "c4a617062377de1d9814c5817e4e9a23"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "同官用仆秋日诗韵述怀因复和之",
        "preface": "",
        "paragraphs": [
            "荷锸相随死便埋，达人于世岂长乖。",
            "囊钱拟定文章价，瓢饮聊甘祭祀斋。",
            "儿辈那知群野鹤，我曹宁复问官蛙。",
            "何如细瀹烹茶鼎，日向松阴𦶟乱钗。"
        ],
        "notes": "",
        "id": "070d49b46616d3ed03bde18a052d3170"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "从刘殿院借书",
        "preface": "",
        "paragraphs": [
            "骨寒宜伴列仙臞，欲喜依刘计未疏。",
            "自昔暗中人易记，到今名下士非虚。",
            "欲从给事论奇字，拟向中郎得异书。",
            "愿借牙签三万轴，为公一一辨蟫鱼。"
        ],
        "notes": "",
        "id": "be55a46abd23a98a162e614b290911a5"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "过徐氏庄居",
        "preface": "",
        "paragraphs": [
            "只着南冠不著缨，掉头防我问功名。",
            "数椽茅屋有时漏，一墢野田无具耕。",
            "酒地定能容胜践，墨畦终拟过平生。",
            "扣舷归去蒹葭閙，后夜相思看月明。"
        ],
        "notes": "",
        "id": "98baeae2edacc42acb53fede0c22184c"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "与道按田至湖山有诗凡九章次其韵 游天平山",
        "preface": "",
        "paragraphs": [
            "行尽郊原指掌平，乱峰争耸髻鬟青。",
            "山家不识高轩过，惊走儿童户半扃。"
        ],
        "notes": "",
        "id": "66c75658c2d94b048e1daeb5b35fc854"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "与道按田至湖山有诗凡九章次其韵 白云泉",
        "preface": "",
        "paragraphs": [
            "瓦鼓喧喧𣨼土龙，纸钱零乱野祠中。",
            "谁能向此分余沥，润泽焦枯不计功。"
        ],
        "notes": "",
        "id": "e35fb57157f1f5fd55a4a14891f6899f"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "与道按田至湖山有诗凡九章次其韵 题灵源寺",
        "preface": "",
        "paragraphs": [
            "出郭有余适，到山无限清。",
            "野泉依井落，古刹并湖成。",
            "水鸟闲中趣，风松意外声。",
            "问僧知此观，身世若为轻。"
        ],
        "notes": "",
        "id": "d1fe45f9064436535a65d4c6b3d0e174"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "与道按田至湖山有诗凡九章次其韵 云隐轩",
        "preface": "",
        "paragraphs": [
            "风埃满眼作凄凉，招隐空山此计长。",
            "祇恐误随云出岫，不如专以醉为乡。"
        ],
        "notes": "",
        "id": "7bf1d7afd0749c48f5f69579f47e6755"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "与道按田至湖山有诗凡九章次其韵 题林屋洞口",
        "preface": "",
        "paragraphs": [
            "仙去遗踪亦漫留，羽旗那复肯来游。",
            "欲知洞府烟霞邃，漠漠苍崖面橘州。"
        ],
        "notes": "",
        "id": "0144cec86726d02dc8069e2e9b1f255d"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "与道按田至湖山有诗凡九章次其韵 题灵祐观",
        "preface": "",
        "paragraphs": [
            "闻道藤萝一一攀，要穷佳处识湖山。",
            "青琳宫阙当西崦，应费巾车数往还。"
        ],
        "notes": "",
        "id": "34f8b5268cf6064b3d2262cb53828fb4"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "与道按田至湖山有诗凡九章次其韵 毛公坛观",
        "preface": "",
        "paragraphs": [
            "山脊层坛古，松根曲径微。",
            "衣冠久已化，殿阁自相辉。",
            "乔木交加合，闲云自在飞。",
            "无端雪髯老，犹效鹤重归。"
        ],
        "notes": "",
        "id": "25df96102ee2eae457e365fa643b65cd"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "与道按田至湖山有诗凡九章次其韵 题上真宫",
        "preface": "",
        "paragraphs": [
            "我欲款玄关，谁能供逋客。",
            "相将持彩囊，珠露满苍柏。"
        ],
        "notes": "",
        "id": "b4d14c741192fdf17fb418e056c05f84"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "过徐氏郊居",
        "preface": "",
        "paragraphs": [
            "林梢眇眇堕斜晖，剥啄还来扣隐扉。",
            "门巷劣容居士𪨗，尘埃不到野人衣。",
            "恰当夜甑黄粱熟，盛供春山紫蕨肥。",
            "侍坐无人只山月，两翁相对自忘机。"
        ],
        "notes": "",
        "id": "dde68accbf92d0847fb9c04815d323c7"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "到吴",
        "preface": "",
        "paragraphs": [
            "三载故乡别，归帆恰到吴。",
            "食寒新火换，天阔断云孤。",
            "酒市仍依岸，渔村远带湖。",
            "碧山千万叠，翻忆梦崎岖。"
        ],
        "notes": "",
        "id": "693b7b9f26d0b2019d632f6f7baa5b8d"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "感事",
        "preface": "",
        "paragraphs": [
            "鬓毛端欲改，岁月竟相侵。",
            "薄宦颜难彊，穷涂感易深。",
            "旧交多得路，古道罕知音。",
            "吾事政如此，飘零违寸心。"
        ],
        "notes": "",
        "id": "52dca1c886e97faf3f5ce887fff4af0e"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "旦日趋府",
        "preface": "",
        "paragraphs": [
            "紫箫吹梦断，起视斗阑干。",
            "痩马踏残月，单衣中薄寒。",
            "锦囊那复佩，革带顿成寛。",
            "浪逐官曹底，更题敢自安。"
        ],
        "notes": "",
        "id": "f2091a0a6c6de7aeee314e07b0e5c067"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵秀守苗郎中喜雨",
        "preface": "",
        "paragraphs": [
            "旍斾传呼起伏龙，雨翻枯泽已全通。",
            "招呼急吹添秋思，袪逐骄阳助岁功。",
            "蝝子有知先避境，葑根无着尽浮空。",
            "老农自笑豚蹄祝，惠政流行盍屡丰。"
        ],
        "notes": "",
        "id": "40622a6ef2056d96c5b1089085044269"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵卢宪小雨",
        "preface": "",
        "paragraphs": [
            "狂风初作恶，小雨似知时。",
            "破睡心长折，呼愁眼易饥。",
            "勃姑穿渡急，鸦舅出林迟。",
            "春事今如此，幽寻有底期。"
        ],
        "notes": "",
        "id": "33d627af9a25b85fa40d9645a2a08826"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "雨不止",
        "preface": "",
        "paragraphs": [
            "已看城郭半浮楂，水戽联翩接渚涯。",
            "天意若知民意切，停鞭且止阿香车。"
        ],
        "notes": "",
        "id": "d1da8346ede173d0404c45c31120c89d"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "新春书事",
        "preface": "",
        "paragraphs": [
            "早岁惊逢上苑春，蹇驴朝踏落花尘。",
            "只今嬾问芳菲事，桞眼相看也笑人。"
        ],
        "notes": "",
        "id": "262501d42ef51a523f54e84083fdc596"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵卢宪春意",
        "preface": "",
        "paragraphs": [
            "少陵花恼便颠狂，天与多情付此郎。",
            "宿露园林莺舌乱，暖风庭院蜜脾香。",
            "闲愁几欲萦春事，幽怨还能入醉乡。",
            "应断玉楼双望眼，便须催促理归樯。"
        ],
        "notes": "",
        "id": "48a96bf7bfe45d2fed23ed4cf29e9361"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "清明",
        "preface": "",
        "paragraphs": [
            "杏火烧空泼眼明，游人荡桨渌芜城。",
            "山歌惯习吴歈调，水戏终含楚些声。",
            "草满池塘春涨浅，鷰归帘幕午风轻。",
            "踏青旧约谁能问，已喜年来粥有饧。"
        ],
        "notes": "",
        "id": "1e69cf7e2a13bb516f8d4cd380bebb32"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "报中有盛年休官者感而赋诗",
        "preface": "",
        "paragraphs": [
            "中都如海士如鳞，乘雁双凫亦见驯。",
            "林下已无长往客，江头谁伴独醒人。",
            "因循傥使能成事，彊健何须便乞身。",
            "但喜高风激颓俗，要令钟漏一番新。"
        ],
        "notes": "",
        "id": "89bac88a875c79d9f81a3e1c7a48ae52"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "有怀山中  其一",
        "preface": "",
        "paragraphs": [
            "可奈风埃老客游，故山归思日悠悠。",
            "轩裳结裹非吾事，野性从来在一丘。"
        ],
        "notes": "",
        "id": "368fe4f316c92fa87d9e15a097be7dd3"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "有怀山中  其二",
        "preface": "",
        "paragraphs": [
            "冠卷尘埃亦漫弹，勒移终复愧家山。",
            "它年猿鹤应相笑，倦羽卑飞久未还。"
        ],
        "notes": "",
        "id": "97ff1e4adf5230afc5f7d4ff05b5277d"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵宏父喜雨",
        "preface": "",
        "paragraphs": [
            "黄垄初看卷麦禾，老农还复厌晴多。",
            "四郊戽尾开新渎，一雨苗根长旧科。",
            "已发政声归召杜，更惊诗律鬬阴何。",
            "王孙欲识田家乐，水乱沟塍涉可过。"
        ],
        "notes": "",
        "id": "0d9413da9b8e9031db83f421ccd78f88"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "行简以曾守韵见贻复和一篇",
        "preface": "",
        "paragraphs": [
            "续经无复补嘉禾，老去忘怀及见多。",
            "摘尾簿书宁问署，点头章句仅成科。",
            "求田下泽吾行且，招隐空山子谓何。",
            "千万买邻真左计，一丘端约老相过。"
        ],
        "notes": "",
        "id": "ff939fa3bc1895c6896916a67f207368"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "申应时以图寻山图所载湖之西溪也为作二绝句  其一",
        "preface": "",
        "paragraphs": [
            "王维买宅先成画，申子寻山亦载图。",
            "它日真能营小筑，此山佳处着侬无。"
        ],
        "notes": "",
        "id": "50dfd10b98a4ad86cc64aaee010a5ca3"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "申应时以图寻山图所载湖之西溪也为作二绝句  其二",
        "preface": "",
        "paragraphs": [
            "故国山川真可老，十年尘土负归期。",
            "而今更笑申夫子，似我平生费梦思。"
        ],
        "notes": "",
        "id": "5e273e7fa29c62d64991b2af4bc8b358"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "客至具饷庖中止有豚肝客不食",
        "preface": "",
        "paragraphs": [
            "三九家风故自寒，朝来馔客到豚肝。",
            "不须凖拟供涂灶，口腹那能累长官。"
        ],
        "notes": "",
        "id": "2160081a8b64fa738124e7165aaeb2ad"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次律兄持节燕山且调两河兵赋喜而作诗  其一",
        "preface": "",
        "paragraphs": [
            "伯也吾宗秀，心期万里侯。",
            "燕民方筑郡，汉使果鸣驺。",
            "更借牙筹计，聊寛玉座忧。",
            "平生挥翰手，此意莫淹留。"
        ],
        "notes": "",
        "id": "7688d36545cc92e00c07a9af231d641e"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次律兄持节燕山且调两河兵赋喜而作诗  其二",
        "preface": "",
        "paragraphs": [
            "中年情绪恶，远别信音疏。",
            "闻道阴山路，贪迎使者车。",
            "骑羊厌鸣镝，佩犊欲扶锄。",
            "愿上螭头奏，烦苛一切除。"
        ],
        "notes": "",
        "id": "e95d2d0b5cd3e759ed4a9b51fd1e62b0"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "喜次律兄见过",
        "preface": "",
        "paragraphs": [
            "大艑轲{车我}许暂留，一樽相属话牢愁。",
            "封胡羯末名终在，许史金张迹浪投。",
            "遵陆渐看鸿雁集，在原当记鹡鸰求。",
            "它年会有相从乐，泛宅浮家万事休。"
        ],
        "notes": "",
        "id": "2b495bab634e709c67fa1444f3f5697a"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "倦夜",
        "preface": "",
        "paragraphs": [
            "独坐苦无赖，开轩怀抱空。",
            "徘徊帘上月，淅沥竹间风。",
            "清影迷篝火，哀音咽砌虫。",
            "怪来寒次骨，霜气已冥蒙。"
        ],
        "notes": "",
        "id": "62cb0e61c32cc65656b11d0c7a4537b7"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "单颜徒以盗失邑被谴赦令复官喜而有诗次其韵",
        "preface": "",
        "paragraphs": [
            "千里风雷起放臣，反骚端欲陋灵均。",
            "宦情遽逐鹏程远，喜气犹惊鹊语新。",
            "它日钟鱼应落梦，半生尘土未酬身。",
            "会须更整青云步，往事当令问水滨。"
        ],
        "notes": "",
        "id": "ea89625eebb4d41ae45a8bb69cf853e1"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "土人腊蛙见饷为作此诗",
        "preface": "",
        "paragraphs": [
            "此族知何族，生涯一废池。",
            "似能矜喜怒，那复辨官私。",
            "暑雨浮萍閙，秋风牡菊迟。",
            "肯嫌同腊鼠，小嚼为纷披。"
        ],
        "notes": "",
        "id": "b9421f19e105f1d68de0445559e4d329"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "送别",
        "preface": "",
        "paragraphs": [
            "老觉交情重，贫知世路高。",
            "相看心已折，此别梦应劳。",
            "未用脂长毂，须听咏大刀。",
            "平生故人意，能费几绨袍。"
        ],
        "notes": "",
        "id": "eabe563ebfb23596cb77f10adeb3d6c0"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "庄于经解官作二诗道别有江湖蓑笠之句次其韵兼叙离索  其一",
        "preface": "",
        "paragraphs": [
            "雨余千里见秋毫，绿涨西陂涌浪涛。",
            "桂楫兰舟惊送别，鸾篦象齿记分曹。",
            "官游莫漫嗟流落，人事方将困驿骚。",
            "亦欲江湖理烟艇，不知何处可容篙。"
        ],
        "notes": "",
        "id": "68b0d007e68b3142bbea645cf2eab44f"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "庄于经解官作二诗道别有江湖蓑笠之句次其韵兼叙离索  其二",
        "preface": "",
        "paragraphs": [
            "自许论交绝比周，向来倾盖喜同流。",
            "俗间久矣无青白，客里终然有去留。",
            "能事要须槃礴臝，廋词何必畔牢愁。",
            "看君跃马章台道，肯为沧波梦棹讴。"
        ],
        "notes": "",
        "id": "f50704a20d2d844007354b2b4b0e04c9"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "秉元以按田至村落有诗次其韵",
        "preface": "",
        "paragraphs": [
            "竹户连村闭，官何此榜舟。",
            "蒿莱半残垄，风露溢清愁。",
            "试为歌田畯，那知饯蓐收。",
            "老盆如见领，应作小迟留。"
        ],
        "notes": "",
        "id": "77d412273781e287aa6fa952807c9fd0"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "岩桂",
        "preface": "",
        "paragraphs": [
            "小轩岩桂露香干，秋蘂扶疏碧玉寒。",
            "章句那能如许样，夜深浑作月中看。"
        ],
        "notes": "",
        "id": "3c532eb63e019783eb6c1f57381d19d8"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵行简北城登眺述怀",
        "preface": "",
        "paragraphs": [
            "东观无人数伏虔，一臞尘土独凄然。",
            "高情自欲侵天半，清梦何由到日边。",
            "顾我书空嗟咄咄，知君扪腹笑便便。",
            "登高怀远无穷意，故合春容赋大篇。"
        ],
        "notes": "",
        "id": "dc118e1ab6f67c3eba9cd12cc8bf2341"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "行简释奠学宫登北城眺覧有诗尝次其韵再和二章  其一",
        "preface": "",
        "paragraphs": [
            "奠币儒宫已告虔，城楼远想独悠然。",
            "阴阴古木回潭外，渺渺平芜落照边。",
            "野色向人聊妩媚，笻枝入手自轻便。",
            "兴来不暇寻思嬾，酒后狂歌定几篇。"
        ],
        "notes": "",
        "id": "4aaaaa6911c2514d1643d81bfd39395e"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "行简释奠学宫登北城眺覧有诗尝次其韵再和二章  其二",
        "preface": "",
        "paragraphs": [
            "当年蜡凤识僧虔，晚岁相从意惘然。",
            "更笑竖儒多败事，稍闻上郡已开边。",
            "酒醪穷巷谁能载，简牍平生自不便。",
            "风月两溪真可老，待收功业付诗篇。"
        ],
        "notes": "",
        "id": "c7e73799b42767ccb05121ef2bfa18c3"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "曾守置酒月波楼以张倅至有诗命坐客同赋",
        "preface": "",
        "paragraphs": [
            "词语平生故自芜，登高重愧赋成初。",
            "诸君此处识老子，右卫向来烦长舆。",
            "波上旌旗飞退鹢，楼前歌管出金鱼。",
            "回栏后夜同延月，直下方池可更疏。"
        ],
        "notes": "",
        "id": "80fd725e51fc459579a97f9cb505a3fc"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "夜坐  其一",
        "preface": "",
        "paragraphs": [
            "娟娟微月小窗东，竹里寒声啸夕风。",
            "孤客坐来惊岁晚，推愁不去酒杯空。"
        ],
        "notes": "",
        "id": "395833030be7c19b59e740d7e594de20"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "夜坐  其二",
        "preface": "",
        "paragraphs": [
            "虚堂夜寂自神清，更仆无端倦触屏。",
            "多谢短檠随我老，更温檀火校黄庭。"
        ],
        "notes": "",
        "id": "ba6d20f8f090d95846892855e793bfaa"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "曾守病目以治法与之有诗见贻次其韵",
        "preface": "",
        "paragraphs": [
            "闻道牙签检校频，昏花错莫乱惊尘。",
            "未须止酒妨投辖，便可捐书当徙薪。",
            "肘后有方余几所，眼中无障更何人。",
            "须公旧观神明复，凖拟花前一笑春。"
        ],
        "notes": "",
        "id": "699111a05f83aa77a4289c8e97d6a1ed"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵曾守立春席上七绝句  其一",
        "preface": "",
        "paragraphs": [
            "泽国春归早，连门竞筑台。",
            "夜来风力峭，疏片半飘梅。"
        ],
        "notes": "",
        "id": "8f2915bff7aff8d8871c1e01e922ed94"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵曾守立春席上七绝句  其二",
        "preface": "",
        "paragraphs": [
            "晓冻穿流急，晨光照火新。",
            "四郊和气合，歌吹待班春。"
        ],
        "notes": "",
        "id": "3d9ec7f1bd629f2ef5afc1925c06b164"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵曾守立春席上七绝句  其三",
        "preface": "",
        "paragraphs": [
            "花光浮翦胜，酒色动雕觞。",
            "欲识邦侯喜，眉间照席黄。"
        ],
        "notes": "",
        "id": "38d3170fc6f983044cc704bb7a1d5d88"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵曾守立春席上七绝句  其四",
        "preface": "",
        "paragraphs": [
            "跨腊才更岁，经宵并是春。",
            "黄堂清讼缿，欲助发生仁。"
        ],
        "notes": "",
        "id": "299032332f3b2292c1b0c970189e16d8"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵曾守立春席上七绝句  其五",
        "preface": "",
        "paragraphs": [
            "日应东风转，春随北斗回。",
            "不须邹子律，余暖到寒荄。"
        ],
        "notes": "",
        "id": "9c044b5f976a12c3bc18b6e80e39eed0"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵曾守立春席上七绝句  其六",
        "preface": "",
        "paragraphs": [
            "晓卜农祥正，遥知岁事丰。",
            "小桃如有意，欲吐故时红。"
        ],
        "notes": "",
        "id": "9103451feca1fb961e5522489a6793e1"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵曾守立春席上七绝句  其七",
        "preface": "",
        "paragraphs": [
            "曲席纷罗绮，中腔度管丝。",
            "欢声连万井，一一拥春祺。"
        ],
        "notes": "",
        "id": "c6350f8b59745ee9b682fd71b8aa8a89"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "月波楼",
        "preface": "",
        "paragraphs": [
            "突兀晴楼压郡城，楼前波面縠纹生。",
            "何人合作佳从事，来伴胡床看月明。"
        ],
        "notes": "",
        "id": "506db61b3a21c483a7428a596f88ccba"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "会景亭",
        "preface": "",
        "paragraphs": [
            "柳株高下隔桃蹊，万顷烟波似渼陂。",
            "画手无人貌平远，小亭风冷立移时。"
        ],
        "notes": "",
        "id": "ac424eab30dcbddefbf087b8ee97e534"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵杨县丞见寄",
        "preface": "",
        "paragraphs": [
            "双瞳炯炯四筵倾，少日才堪赋两京。",
            "花县署曹聊试可，鳣堂传德尚流清。",
            "横琴勿写峩峩志，引水当令㶁㶁鸣。",
            "后夜扁舟同泛月，野田端见绿芜平。"
        ],
        "notes": "",
        "id": "75e1fb30b12b00721a8f955b5153f89d"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次曾宏父韵  其一",
        "preface": "",
        "paragraphs": [
            "小雨经旬户不开，隔墙青子满江梅。",
            "幽禽叶底如相识，睥睨空庭欲下来。"
        ],
        "notes": "",
        "id": "e1720b4fa77c42ae672cd1b610094b81"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次曾宏父韵  其二",
        "preface": "",
        "paragraphs": [
            "三楚浮魂不可招，梦游赤壁夜停桡。",
            "朝来快读黄州赋，犹喜周郎得小乔。"
        ],
        "notes": "",
        "id": "594fc825baff30edb9f7bd71f3e4f2ea"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次曾宏父韵  其三",
        "preface": "",
        "paragraphs": [
            "微官似有不如无，老去因循负壮图。",
            "但得诛茅三亩宅，世缘端欲付轩渠。"
        ],
        "notes": "",
        "id": "79c9bc3ea19e7a016612f5ffb512f311"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次曾宏父韵  其四",
        "preface": "",
        "paragraphs": [
            "未用欣然念可人，世间那有白头新。",
            "出门更复推葱麦，笑杀扶风井大春。"
        ],
        "notes": "",
        "id": "373fd09ff56acc38ba35ec4d2dcbc4c7"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "曾宏父作诗别行简索仆同赋",
        "preface": "",
        "paragraphs": [
            "俗间忘胜践，客里度春愁。",
            "拄颊真狂计，焦头乏远谋。",
            "刚疏徒自许，德怨浪相求。",
            "奏乏三千牍，诗惭一百筹。",
            "岂能资宦达，端合办归休。",
            "遣兴鹅儿酒，销魂燕子楼。",
            "枯笻青草渡，老屋白苹洲。",
            "此意无穷乐，今怀未满忧。",
            "转喉宁问讳，绕指叵思柔。",
            "二妙看腾踏，频年叹滞留。",
            "花时闭深院，云际渺轻舟。",
            "应念骑曹掾，平生信谬悠。"
        ],
        "notes": "",
        "id": "e12f82651963f150312029f2f8ab32ca"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "曾宏父将往霅川见内相叶公以诗为别次其韵以自见  其一",
        "preface": "",
        "paragraphs": [
            "客里思家且罢休，无聊怀抱不禁愁。",
            "鲥鱼苦笋过百六，又到一年春尽头。"
        ],
        "notes": "",
        "id": "90837207d32d6a21c0457a44aa9a2bdc"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "曾宏父将往霅川见内相叶公以诗为别次其韵以自见  其二",
        "preface": "",
        "paragraphs": [
            "肠断故园春到时，浇花日日遶芳蹊。",
            "而今梦逐东风去，小榼深杯手自携。"
        ],
        "notes": "",
        "id": "c6e01dd93c1165de66b8d15bf5faf1a3"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "曾宏父将往霅川见内相叶公以诗为别次其韵以自见  其三",
        "preface": "",
        "paragraphs": [
            "两溪以南无数山，兴来径造无时阑。",
            "空余日蜡几两屐，日暮云深天小寒。"
        ],
        "notes": "",
        "id": "c49350a21f6531dbec1fa6a74c943ede"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "曾宏父将往霅川见内相叶公以诗为别次其韵以自见  其四",
        "preface": "",
        "paragraphs": [
            "隔溪花柳自无赖，烟淡风微恼杀人。",
            "走向西家觅酒伴，芒鞋竹杖去寻春。"
        ],
        "notes": "",
        "id": "506e3c28988db9c02aad8af7f152a0f2"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "曾宏父将往霅川见内相叶公以诗为别次其韵以自见  其五",
        "preface": "",
        "paragraphs": [
            "墙根啁啾百鸟閙，最爱乳鸠来唤晴。",
            "日永春闲深院落，渠能便当管弦声。"
        ],
        "notes": "",
        "id": "012b0f68d874b2916f9e11577f39230c"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "曾宏父将往霅川见内相叶公以诗为别次其韵以自见  其六",
        "preface": "",
        "paragraphs": [
            "扬舲送子下苕霅，系缆沙头多柳株。",
            "十载风埃老行客，不知鸥鸟记人无。"
        ],
        "notes": "",
        "id": "351f461e5e738630f884fbcf61e1eb2b"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "曾宏父将往霅川见内相叶公以诗为别次其韵以自见  其七",
        "preface": "",
        "paragraphs": [
            "前溪溪头玉色鱼，羊酪岂可比鲜腴。",
            "江黄会中有胜处，健步走置烦长须。"
        ],
        "notes": "",
        "id": "4bb3372b83dceabf1db2e4e84ce7d1e6"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "曾宏父将往霅川见内相叶公以诗为别次其韵以自见  其八",
        "preface": "",
        "paragraphs": [
            "野店山茶亦可口，试敲松火煮石泉。",
            "相逢故人如问讯，但道老去多烦煎。"
        ],
        "notes": "",
        "id": "9615f621872016eeede7e03bd6dbd0b7"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "曾宏父将往霅川见内相叶公以诗为别次其韵以自见  其九",
        "preface": "",
        "paragraphs": [
            "翰林胸中浩千古，笔头戏作江海潮。",
            "子行造膝可问法，门前烟浪拍溪桥。"
        ],
        "notes": "",
        "id": "2465c25cdc62bc9ae84ffdf1ce86e6cc"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "曾宏父将往霅川见内相叶公以诗为别次其韵以自见  其一〇",
        "preface": "",
        "paragraphs": [
            "邦侯言语妙天下，学海故自吞百川。",
            "传杯击钵尽具眼，醉中莫漫思逃禅。"
        ],
        "notes": "",
        "id": "75445a2cdb3c93953f755a9c6b760b7a"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "舟行即事",
        "preface": "",
        "paragraphs": [
            "逗帆风借力，入坐水浮光。",
            "村落知多少，邮亭自短长。",
            "跳鱼吹暗浪，浴鹭耿残阳。",
            "又是吾庐远，相看思渺茫。"
        ],
        "notes": "",
        "id": "06a9f337ccdb4b4b738207337b8f11fe"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "舟过北塘",
        "preface": "",
        "paragraphs": [
            "袅袅轻飔动，娟娟佳月升。",
            "岸回双树暗，村远一灯明。",
            "过雁参差影，跳鱼拨刺声。",
            "停桡且勿去，吾意不胜清。"
        ],
        "notes": "",
        "id": "841068c0c9f3c987b3422f777ef5108d"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "羞墓",
        "preface": "",
        "paragraphs": [
            "富贵因人德未酬，绣衣归去竟何求。",
            "荒坟三尺斜阳里，千古徒增女子羞。"
        ],
        "notes": "",
        "id": "0f4ad69d17ffa7fb38b6663c9f18208f"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "舟次吴淞江",
        "preface": "",
        "paragraphs": [
            "棹发鲈乡晚，频经桂子秋。",
            "嬾投青玉案，政敝黑貂裘。",
            "水落喧渔市，云微辨橘洲。",
            "五湖烟浪静，谁复泛扁舟。"
        ],
        "notes": "",
        "id": "91455f77162d02a9ff551dcd9d3eba59"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "吴江阻雨过豁然阁次周廉彦韵  其一",
        "preface": "",
        "paragraphs": [
            "花鸭呼群自拍浮，何人蓑笠在孤舟。",
            "半生已负江湖约，不为经行肯𫏐留。"
        ],
        "notes": "",
        "id": "db7e235683762ae196809362abe38fef"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "吴江阻雨过豁然阁次周廉彦韵  其二",
        "preface": "",
        "paragraphs": [
            "蒙蒙小雨麦秋天，江上人家欲暮烟。",
            "行客未能忘胜处，系舡来伴白鸥眠。"
        ],
        "notes": "",
        "id": "832839f4571b12207e8728d2a9c037ad"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "吴江阻雨过豁然阁次周廉彦韵  其三",
        "preface": "",
        "paragraphs": [
            "我本三生一散人，翩然小棹五湖春。",
            "何从便结沧浪伴，缨上而今有宿尘。"
        ],
        "notes": "",
        "id": "4170a4ca4f80ce548e8833c039d6acd7"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "灯上人颐斋",
        "preface": "",
        "paragraphs": [
            "道人小室要观身，兀坐蒲团莫欠伸。",
            "纵有诸天来应供，灵龟纳息自为真。"
        ],
        "notes": "",
        "id": "ee3d45d0d962810ba494bc7853a6e746"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵江元寿题宁境寺湖光亭",
        "preface": "",
        "paragraphs": [
            "客行终日厌区区，𫏐借晴光照坐隅。",
            "水漾龙鳞浮窣堵，莼开雉尾供伊蒲。",
            "欲随渔子飞双桨，似与仙翁在一壶。",
            "目乱风埃知有几，肯来幽处濯缨无。"
        ],
        "notes": "",
        "id": "52b7174808c788efd92486854d2a2553"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "舟中闻元用遂魁天下士论归之辄成五十六字呈宏父车马至中都当举似也",
        "preface": "",
        "paragraphs": [
            "翰林发策冠诸儒，再世重归汗血驹。",
            "醉后挥毫凌月窟，梦中插翼上天衢。",
            "半生怀抱吞余子，一日声名振八区。",
            "归去玉堂清夜直，也应怜我老江湖。"
        ],
        "notes": "",
        "id": "bbc04b2551c5adb8494811f89d31528f"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "吴门别曾宏父",
        "preface": "",
        "paragraphs": [
            "招手湖山初识君，眼中已复见轮囷。",
            "清言自是一时杰，豪气欲无千载人。",
            "客路临分随梦远，老怀论旧觉情亲。",
            "心期不免功名逼，傥记江南草树春。"
        ],
        "notes": "",
        "id": "402c2f223e6fdb877743d82b586eea6e"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "还憩湖光亭复次江元寿韵",
        "preface": "",
        "paragraphs": [
            "羊酪莼羹本异区，江湖随俗语娵隅。",
            "紫鳞拨刺冲文荇，翠羽翩翾过绿蒲。",
            "舴艋兴饶青络马，笭箵自当紫微壶。",
            "丛书校罢频搔首，天末孤帆去欲无。"
        ],
        "notes": "",
        "id": "b291a32dadb813d01a0af9b0ef9f73e1"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵钱德初九日旅怀三绝  其一",
        "preface": "",
        "paragraphs": [
            "西风江面荻花秋，鲙玉频年念昔游。",
            "客帽只今无地落，黄花满眼漫供愁。"
        ],
        "notes": "",
        "id": "aab83fc2430988db1e09ced0746ebfdd"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵钱德初九日旅怀三绝  其二",
        "preface": "",
        "paragraphs": [
            "登高虚欲夸能赋，乐事何曾副赏心。",
            "斜日孤云两愁绝，一觞聊为盍朋簮。"
        ],
        "notes": "",
        "id": "2a62eb6db3d022a0ba1f941657ddef3f"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵钱德初九日旅怀三绝  其三",
        "preface": "",
        "paragraphs": [
            "浊醪自称和山药，小令新能坼水花。",
            "况有阿戎供细雨，岂知秋思满天涯。"
        ],
        "notes": "",
        "id": "78f50379ad8ed90775a29e4fc33d7203"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "过嘉禾野塘",
        "preface": "",
        "paragraphs": [
            "木末孤烟起夕炊，茅簷直下钓鱼矶。",
            "苍茫远水连天碧，一叶短篷何处归。"
        ],
        "notes": "",
        "id": "27335d36589c9655c84a491153d99cb5"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "仆夫自燕山来云有次律兄书被盗失去",
        "preface": "",
        "paragraphs": [
            "投晓平安使，仓皇扣倚庐。",
            "修涂幸及此，细语问何如。",
            "云自三关道，曾持一纸书。",
            "崎岖经寇难，只影到乡闾。"
        ],
        "notes": "",
        "id": "39f582e3b599400dea3fa4a09a313b81"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "杜季习游恒山谒府帅刘公辄次刘彦常韵作二诗送之  其一",
        "preface": "",
        "paragraphs": [
            "勇往都忘去路难，胸吞螭虎气桓桓。",
            "吴头楚尾三年梦，塞北江南五月寒。",
            "痩马系门留我别，明珠携袖许谁看。",
            "书生自有西江量，何止能濡舌本干。"
        ],
        "notes": "",
        "id": "1441598e63ec29150deb833f5531687b"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "杜季习游恒山谒府帅刘公辄次刘彦常韵作二诗送之  其二",
        "preface": "",
        "paragraphs": [
            "上相平胡不作难，已开亭障彻乌桓。",
            "公朝问罪知谁敌，穷虏要盟故自寒。",
            "烽燧报安千徼肃，羽书飞捷万人看。",
            "书生梦想从军乐，隽语铭功墨未干。"
        ],
        "notes": "",
        "id": "649dfbb152fe2284662fa0f7433be46b"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "董深大有诗纪吴江豁然阁旧游索仆继和",
        "preface": "",
        "paragraphs": [
            "湖阴旧雨记重来，小阁深明傍水开。",
            "䗖𬟽横空桥倒影，琉璃拍岸浪成堆。",
            "胜游君复羹鱼婢，幽屏予方饭芋魁。",
            "遥想经行断堤曲，野花漂尽雪玫瑰。"
        ],
        "notes": "",
        "id": "c93de844154e85206edd61b298973104"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵河阳张先父秀才",
        "preface": "",
        "paragraphs": [
            "云疏日薄九秋深，故国悬知咏稾砧。",
            "试拂青萍怜气在，更携绿绮觉尘侵。",
            "浮家泛宅三年梦，临水登山万里心。",
            "小骑羡君盘谷去，肯如思越费清吟。"
        ],
        "notes": "",
        "id": "bda4d1a300cb16b4c0aeb962d4cb1ccf"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "托长兴吴宰僦居",
        "preface": "",
        "paragraphs": [
            "一区无地可经营，宦牒东西寄此行。",
            "问舍它时聊尔耳，浮家今日太劳生。",
            "肯将口腹累安邑，正欲弦歌闻武城。",
            "为我三间卜茅屋，夜深来听读书声。"
        ],
        "notes": "",
        "id": "ec48f90cb04f31ab59eb70c12c4ddea1"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "寄次律兄学士柯田山新居",
        "preface": "",
        "paragraphs": [
            "柯田一曲抱清湾，两角孤云拥髻鬟。",
            "猿鹤惊心招旧隐，桑麻掠眼接通阛。",
            "似闻小筑终年就，应是幽扉尽日关。",
            "为报添丁护鵶觜，夜寒归梦遶家山。"
        ],
        "notes": "",
        "id": "8d746048362bb2aeacc571e3138469a3"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "沈景修宗博示试院书事二章次其韵  其一",
        "preface": "",
        "paragraphs": [
            "岩谷何人叹久幽，纻袍一一赴兼收。",
            "衔枚尽欲成坚敌，怀璧浑疑忌暗投。",
            "独讶终篇惜鸡肋，更须添烛校蝇头。",
            "文章到此无殊律，共赋菁莪泛泛舟。"
        ],
        "notes": "",
        "id": "f939afb76dadb890cc15b1a8a3f652eb"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "沈景修宗博示试院书事二章次其韵  其二",
        "preface": "",
        "paragraphs": [
            "探帘山鸟一声幽，斗觉晴光烂不收。",
            "好梦已寻江上去，清篇更许坐中投。",
            "欣逢阮籍开青眼，肯学虞卿赋白头。",
            "闻道月波春色满，好携行客住行舟。"
        ],
        "notes": "",
        "id": "84ef20163288c7fb6582fc463cfe2961"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵院中四绝句  其一",
        "preface": "",
        "paragraphs": [
            "行尽江山不记村，却随花信到重门。",
            "也知春色娇无赖，取次先来绿草根。"
        ],
        "notes": "",
        "id": "f447d1da612f730191a2a2fd6a28877d"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵院中四绝句  其二",
        "preface": "",
        "paragraphs": [
            "一尊相属语黄昏，密雪飘零正满门。",
            "记得江桥回马处，冷香应断玉梅魂。"
        ],
        "notes": "",
        "id": "f68df81ee6a5cedf1db54a4dffb68317"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵院中四绝句  其三",
        "preface": "",
        "paragraphs": [
            "要知春色到池塘，深院无人午梦长。",
            "已觉此身便静乐，自温檀火炷炉香。"
        ],
        "notes": "",
        "id": "b163a753cbcebe2763fb249d52c776e4"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵院中四绝句  其四",
        "preface": "",
        "paragraphs": [
            "荳蔻梢头春意浓，轻狂无奈赚花风。",
            "今年拚却寻芳晚，凖拟残枝占晚红。"
        ],
        "notes": "",
        "id": "4c48c75537e51503dff670c968d8571e"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "石壁寺山房即事  其一",
        "preface": "",
        "paragraphs": [
            "云根𣃁翠接山椒，小筑初营一束茅。",
            "未放野泉萦曲磵，旋移寒绿引春梢。"
        ],
        "notes": "",
        "id": "798a4eaf20a273937de4b7518e231626"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "石壁寺山房即事  其二",
        "preface": "",
        "paragraphs": [
            "望断南岗远水通，客樯来往酒旗风。",
            "画桥依约垂杨外，映带残霞一抹红。"
        ],
        "notes": "",
        "id": "4d23410ea60f54f4eecd7b151098f9ac"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "石壁寺",
        "preface": "",
        "paragraphs": [
            "山萦细路走修蛇，峭壁连云只藓花。",
            "木末忽看幡影乱，马头初见殿阴斜。",
            "回廊迤迤穿危峤，侧涧娟娟露浅沙。",
            "秀色可餐吾事办，粥鱼茶板莫相夸。"
        ],
        "notes": "",
        "id": "931f253ae1c5ed4abe28df1f52a0f8aa"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "无言颁政以诗寄行简辄次韵  其一",
        "preface": "",
        "paragraphs": [
            "𫔔磨文律似攻驹，十载相从亦数予。",
            "卷白欲倾东海酒，闭门贪钞北堂书。",
            "风烟入眼山围座，鸥鹭惊心水满渠。",
            "此乐定非公所有，为闻鼇禁席频虚。"
        ],
        "notes": "",
        "id": "0c8eb14aecc92b571a2d25f4929fe468"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "无言颁政以诗寄行简辄次韵  其二",
        "preface": "",
        "paragraphs": [
            "平生狗曲视骊驹，妙语琅琅独起予。",
            "酒面那能伴从事，笔头翻欲戏中书。",
            "官曹似是惊莲幕，问讯何如念石渠。",
            "只恐浮名不论数，要须人识士非虚。"
        ],
        "notes": "",
        "id": "9720485c5b5f30ee89aebfb31ae4cbf6"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "行简用前韵见贻复和酬之",
        "preface": "",
        "paragraphs": [
            "岁月如驰鬬隙驹，星星著鬓故欺予。",
            "身宜丘壑长经梦，语到轩裳辄废书。",
            "扃步共嗟妨远趾，清沟自觉映污渠。",
            "黄麻白简公心事，此去声名定不虚。"
        ],
        "notes": "",
        "id": "959081365641c861463501e170fe7561"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "过卞山次韵朱仰止涧亭绝句  其一",
        "preface": "",
        "paragraphs": [
            "曲涧潺潺隐石堤，玉虬双引戏晴漪。",
            "相思后夜添清绝，木落山空月半规。"
        ],
        "notes": "",
        "id": "733f166204c9627b8a1870e32267c340"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "过卞山次韵朱仰止涧亭绝句  其二",
        "preface": "",
        "paragraphs": [
            "环珮琮琤落断崖，水清石痩没平沙。",
            "幽人散策经过地，草阁柴扉趁水斜。"
        ],
        "notes": "",
        "id": "a02e8ed47e9ba3a94475eafccd4acc76"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "昔年",
        "preface": "",
        "paragraphs": [
            "昔年寻贺老，同泛越溪航。",
            "雨发千岩秀，风供五月凉。",
            "目因秦望断，心为禹祠伤。",
            "闻道东湖地，新来足稻粱。"
        ],
        "notes": "",
        "id": "d116ea3aeada71f5aaf5630b71272f63"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "秋怀二首  其一",
        "preface": "",
        "paragraphs": [
            "庭柯脱翳叶，归翼断经过。",
            "水槛清渔罟，风櫺响药罗。",
            "傲霜荷柄少，团露橘丛多。",
            "秋色遂如此，愁成今几何。"
        ],
        "notes": "",
        "id": "33fbd7ea4dfbcca8ba60e1b68d432e5e"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "秋怀二首  其二",
        "preface": "",
        "paragraphs": [
            "林梢吐寒月，清绝不胜任。",
            "蛮榼凭谁共，胡笳秖自吟。",
            "探帘风似翦，切户斗如斟。",
            "何处行舟动，澄波自委金。"
        ],
        "notes": "",
        "id": "bdc4b31b7f582a62c63c076440013be4"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "夘酒賸浇胸礧磈，晨梳聊理髪鬅鬙。",
            "方床自岸乌巾坐，欲校黄庭嬾未能。"
        ],
        "notes": "",
        "id": "d894235fc8858cfd573f0ae1cebdc299"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "秋日闲居",
        "preface": "",
        "paragraphs": [
            "茅屋秋风斗破除，萧骚浑似浣溪居。",
            "青山侍坐从吾好，黄帽笼头与俗疏。",
            "赖有园官能送菜，可无溪友解留鱼。",
            "从今辄莫惭枵腹，一饱须烦插架书。"
        ],
        "notes": "",
        "id": "07c8caa090a6789d403da58509153325"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "送卢左司赴阙舟中口占",
        "preface": "",
        "paragraphs": [
            "胸中渺渺九梦泽，笔底滔滔三峡流。",
            "自合勋盟真易与，漫回诗律付冥捜。",
            "平生所慕李君御，今日聊登郭泰舟。",
            "去矣相望重搔首，百年心事小迟留。"
        ],
        "notes": "",
        "id": "52f79386564b3ec525f34d8314b70141"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "野外罕人事",
        "preface": "",
        "paragraphs": [
            "野外罕人事，虽贫心自寛。",
            "霜蔬供绿节，社酒泛黄团。",
            "日落归牛近，风微宿鸟安。",
            "展书遮老眼，灯火砌儒酸。"
        ],
        "notes": "",
        "id": "2e275ad22b9cec1e2eb9aa5fec3bf59e"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "过竹西",
        "preface": "",
        "paragraphs": [
            "百折清湾抱野田，竹西风物故依然。",
            "归牛更背斜阳去，牧笛一声吹暮天。"
        ],
        "notes": "",
        "id": "aa2d313ee7dd9e5aac6a1b3b9712fc22"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "赠老禅",
        "preface": "",
        "paragraphs": [
            "霜根刺刺猬圆颅，犹倚禅床听木鱼。",
            "底事世缘能老我，到头尘事不关渠。",
            "磨甎几日能成鍳，闭户何人欲造车。",
            "若有小参重问讯，试寻消息向真如。"
        ],
        "notes": "",
        "id": "90c5a61fca80db1831eea0aba5bba3fb"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "成士瑴校登真诀垂就为作此诗问讯",
        "preface": "",
        "paragraphs": [
            "硬黄亲校大还书，岩石相看已甚臞。",
            "会遣五丁供给使，聊烦六甲奉庖厨。",
            "仙风自昔人何有，灵气于今子岂无。",
            "知得茅卿近消息，应骖白鹄到清都。"
        ],
        "notes": "",
        "id": "c3d04777df962ed5fae6de8efbdbb107"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "谢葛鲁卿雪中遣介送酒",
        "preface": "",
        "paragraphs": [
            "雪舞白衣朝扣门，一车送酒借春温。",
            "寒威任减东阳带，和气全归北海尊。",
            "应为半生怜曲糵，更留它日燕鸡豚。",
            "是中可饮公须记，报字如鸦醉眼昏。"
        ],
        "notes": "",
        "id": "fd9ce94dc7cb6084ced2cd61c8a04339"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "正月十四夜观灯南寺子虚有诗次其韵兼呈骏发次颜",
        "preface": "",
        "paragraphs": [
            "娟娟佳月挂南楼，萧寺真成秉烛游。",
            "火树忽惊新节物，春衫不趁旧风流。",
            "公方高卧追三已，我亦狂歌发四愁。",
            "为报襟期得名胜，何妨著处一开眸。"
        ],
        "notes": "",
        "id": "e5c1c1b7c3b3668bcb54e1a1d2d29734"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "再用子虚韵和呈骏发次颜  其一",
        "preface": "",
        "paragraphs": [
            "灯市烧春接郡楼，岁丰人乐事遨游。",
            "繁弦急管方连夕，痛饮高谈自一流。",
            "短帽纵堪陪胜赏，长檠那解照牢愁。",
            "归来卧对西窗月，独想清光烛电眸。"
        ],
        "notes": "",
        "id": "0467b163bf79666d89482c5978f8bfe9"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "再用子虚韵和呈骏发次颜  其二",
        "preface": "",
        "paragraphs": [
            "十里笙箫沸市楼，已占风物两优游。",
            "人从月窟开青嶂，灯挟星河映碧流。",
            "曲席深杯成径醉，长廊古寺溢清愁。",
            "暗中我亦知公在，彊对兰膏为举眸。"
        ],
        "notes": "",
        "id": "d35340f764e09cb1c009c7cf20ac8e93"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "子虚复有诗再次其韵",
        "preface": "",
        "paragraphs": [
            "谁能延月倚危楼，细履相将偶当游。",
            "倦听山歌怀旧俗，闲看水戏溅寒流。",
            "灯光竞作千门晓，酒力微寛一掬愁。",
            "明日八分疲阿买，诗馋元只在清眸。"
        ],
        "notes": "",
        "id": "7abc3e7f5f5f5b5d7a3352e092d88a5e"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次夕雨作用子虚韵奉怀次颜知鱼轩小集",
        "preface": "",
        "paragraphs": [
            "夹道缯山耸蜃楼，小轩终忆数条游。",
            "月将人意十分满，雨入溪光一派流。",
            "静听屐声喧夜市，旋挑灯灺酝春愁。",
            "闭关不问阴晴事，时怪玄花掠病眸。"
        ],
        "notes": "",
        "id": "fe31df1f518850e376e8b9584137038f"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "别群从",
        "preface": "",
        "paragraphs": [
            "十年劳远梦，今日又征鞍。",
            "雨入花梢困，风生麦浪寒。",
            "飘零逢酒怯，老大别家难。",
            "去矣功名事，终须把镜看。"
        ],
        "notes": "",
        "id": "4af75a9798d42bb99879db5d420a056b"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "瓜步",
        "preface": "",
        "paragraphs": [
            "呼声渐逐潮头远，帆影低随日脚斜。",
            "已喜扁舟近瓜步，江鸥无数立寒沙。"
        ],
        "notes": "",
        "id": "2f633c25522e70b68e239db9807a1026"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "将达行在所",
        "preface": "",
        "paragraphs": [
            "潮落江城暮，帆开一苇轻。",
            "云屯六龙驻，天近五星明。",
            "率土朝方岳，何年洗甲兵。",
            "君王似光武，折箠看升平。"
        ],
        "notes": "",
        "id": "449c7ae2d40b525f6120af4a805f79b4"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "陈子尚博士休官还京口作此诗饯之  其一",
        "preface": "",
        "paragraphs": [
            "勇退曾无屋数椽，挂冠神武便飘然。",
            "陶潜去家一百里，张翰收名四十年。",
            "平世深知还有几，少时健决已无前。",
            "侏儒饱食堪羞死，莫浪狂言为著鞭。"
        ],
        "notes": "",
        "id": "319570b5c3df869d05c3b2dcf474def7"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "陈子尚博士休官还京口作此诗饯之  其二",
        "preface": "",
        "paragraphs": [
            "西风江上荻花秋，鲙玉频年念昔逰。",
            "世事真成一可恸，身名那问二宜休。",
            "公卿礼饯何为者，僮仆欢迎有此不。",
            "鬓影毵毵纷翠葆，晚来钟漏亦怀羞。"
        ],
        "notes": "",
        "id": "77b3ad51e33616053c02a80b4046240e"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "得家书",
        "preface": "",
        "paragraphs": [
            "国步犹艰棘，不堪频问家。",
            "霜毛失翠葆，蒿目乱玄花。",
            "孤客知时节，殊方度岁华。",
            "干戈就休息，归理邵平瓜。"
        ],
        "notes": "",
        "id": "4198d383ff218d2a61f268a19e20ead6"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "观琼花",
        "preface": "",
        "paragraphs": [
            "千里随河走浊流，樯乌东下指迷楼。",
            "春风帘幕今何在，只有琼花伴客愁。"
        ],
        "notes": "",
        "id": "e281d6760c3c7fe4198fa47c52ff96c6"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "即事和卓彦翼",
        "preface": "",
        "paragraphs": [
            "曈昽晓日上帘旌，帘外幽禽作意鸣。",
            "呼断故乡千里梦，起来搔首问归程。"
        ],
        "notes": "",
        "id": "1525464d22b2b97f03df6a3b2340b0f0"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "造物劳人亦懵哉，又驱疲马上崔嵬。",
            "经从野店初尝笋，行尽江村始见梅。",
            "千里短书先梦寐，半生多难足风埃。",
            "桔橰俯仰成何事，已念渔蓑归去来。"
        ],
        "notes": "",
        "id": "f201f30b94e7f94073bfade86124f323"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次桐庐  其一",
        "preface": "",
        "paragraphs": [
            "决决溪流不满滩，独怜舟子上风湾。",
            "日斜指点西村渡，竹户茅墙趁碧山。"
        ],
        "notes": "",
        "id": "090b5958b62a69bb473fe8935d73fd00"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次桐庐  其二",
        "preface": "",
        "paragraphs": [
            "吏鞅萦人未许闲，当游聊复到春山。",
            "倡条冶叶无风味，赖有寒梅醒病颜。"
        ],
        "notes": "",
        "id": "90fcac5330279dd67b9884ce4688def1"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "於潜道中",
        "preface": "",
        "paragraphs": [
            "首路潜溪驿，鸡声欲曙天。",
            "篮舆冲宿雾，栈阁寄层巅。",
            "高下林端屋，横斜石罅田。",
            "野泉随处有，草木尽苍然。"
        ],
        "notes": "",
        "id": "3691eff295b5abebf3eb10def060242b"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "新城道中",
        "preface": "",
        "paragraphs": [
            "马蹄随意到，回首隔南岗。",
            "日落鸟犹语，春归花自香。",
            "长红媚幽谷，新绿涨回塘。",
            "假榻知何地，昏钟出上方。"
        ],
        "notes": "",
        "id": "fa48d5d915c28587bff4d7149b461ded"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "宿叶璋桥庵舍",
        "preface": "",
        "paragraphs": [
            "渡涧穿林夕未休，野人篝火引前驺。",
            "惊从略彴滩声急，喜见廜𢋈草盖修。",
            "云卧自惊魂梦冷，星驰先恼肺肝愁。",
            "乞身老我双溪上，记取端能赋远游。"
        ],
        "notes": "",
        "id": "9ab51bd5797c1c9c2d0d8e38fd4b56b1"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "水阁小憩",
        "preface": "",
        "paragraphs": [
            "云气昏昏雨脚垂，客行终日倦奔驰。",
            "竹间小阁临清濑，俯槛观鱼立许时。"
        ],
        "notes": "",
        "id": "6b7aca04920b91602170c974d625dabb"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "祁门道中遇雨",
        "preface": "",
        "paragraphs": [
            "了事痴人有底忙，箯舆勃窣到南冈。",
            "樵风槭槭群狙喜，山雨萧萧万木僵。",
            "谷底暗分冰涧落，舍旁时度野梅香。",
            "殊方岁晚多悲感，归老丘园此计长。"
        ],
        "notes": "",
        "id": "a48683588aef189eb36ea8bb0064d47e"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "东西二林寺  其一",
        "preface": "",
        "paragraphs": [
            "湓浦维舟访梵宫，香炉峰下暂从容。",
            "重来不为二林景，永远禅师有旧踪。"
        ],
        "notes": "",
        "id": "c2d9cd5ed8bf72d6897f92d3f099c4c7"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "东西二林寺  其二",
        "preface": "",
        "paragraphs": [
            "在昔得名齐，连墙亦共蹊。",
            "修篁同碧嶂，寒溜合清溪。",
            "阁影高低并，钟声左右迷。",
            "游人俄省悟，东即是林西。"
        ],
        "notes": "",
        "id": "00086bd1c07a75e2459d3386c1b755cf"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "东西二林寺  其三",
        "preface": "",
        "paragraphs": [
            "游人多入东林寺，将谓西林景不如。",
            "我策短笻行半日，水声松韵更清虚。"
        ],
        "notes": "",
        "id": "f0264e25e5528e0c4995a65bbf27d5cb"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "千秋岭  其一",
        "preface": "",
        "paragraphs": [
            "山河四塞限中原，篱落而今不复存。",
            "豺虎昼行何日息，但余征戍满荒村。"
        ],
        "notes": "",
        "id": "2916a97731267623c646fb7afde4d952"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "千秋岭  其二",
        "preface": "",
        "paragraphs": [
            "吴越江南绝壁间，可怜争国似蜗蛮。",
            "百年父老陶王化，尚记流传一醉颜。"
        ],
        "notes": "",
        "id": "ed925f24ac119f50c682b38e7b4de079"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵郑维心腊月十六日有作  其一",
        "preface": "",
        "paragraphs": [
            "国难更频岁，邉尘动四溟。",
            "豺狼饱吞噬，天地失清寜。",
            "黄屋无安所，霜笳不忍听。",
            "使臣归路阻，恸绝鬓星星。"
        ],
        "notes": "",
        "id": "9a727cfc33c45f4b0ae7fe25e621892f"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵郑维心腊月十六日有作  其二",
        "preface": "",
        "paragraphs": [
            "朝廷归叛将，关塞失签军。",
            "铜马犹逋命，沙虫亦占群。",
            "上心存庙略，兵气乱天文。",
            "谁挽斜河水，通宵洗赤氛。"
        ],
        "notes": "",
        "id": "d91f7ee44ab4a1d4535d325d492f2efd"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵郑维心腊月十六日有作  其三",
        "preface": "",
        "paragraphs": [
            "血战遮东道，今谁庙食双。",
            "无人扞彊敌，纵马饮长江。",
            "寇掠元干纪，兵临反诱降。",
            "将军自不武，惭色上旌幢。"
        ],
        "notes": "",
        "id": "ad6b4f350cd1357afbb8069dbaa18944"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵避寇二首  其一",
        "preface": "",
        "paragraphs": [
            "穷途厌迁次，岁晚惜分携。",
            "茅舍荒村北，柴门曲港西。",
            "鸡豚𫏐同社，桃李旧成蹊。",
            "那得干戈定，浮家著两溪。"
        ],
        "notes": "",
        "id": "1146816060fb0d06f2f1f832569c83d4"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵避寇二首  其二",
        "preface": "",
        "paragraphs": [
            "宦游成屡却，戎垒怅频遭。",
            "闻诏趋吴会，经途事董逃。",
            "心期纾国难，力欲挽人豪。",
            "漂泊多危涕，真成失木猱。"
        ],
        "notes": "",
        "id": "7854c2ed6643cc7647df19a2b10530d3"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "游城山夜归泛舟南溪",
        "preface": "",
        "paragraphs": [
            "杖藜寻胜款禅扃，归去扁舟伴月明。",
            "卧树低摧山脚转，跳鱼拨刺𫇛牙惊。",
            "烟埋桥影双霓断，风熨溪光一镜平。",
            "聚落半空无市井，在亡灯火短长更。"
        ],
        "notes": "",
        "id": "89912caa9b804b74c328e31952ce33ef"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵李通直题慈相寺雪月亭",
        "preface": "",
        "paragraphs": [
            "曲槛飞甍界碧空，尽供胜覧属禅翁。",
            "苍藤翠木四围外，远水平芜一望中。",
            "幽鸟林梢鸣不断，乱云天末去无穷。",
            "素娥青女今何在，归步聊乘两腋风。"
        ],
        "notes": "",
        "id": "bcdee9f0f9dfd79da91096a7a5c44cc3"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "扈御舟泊钱清江口值雨  其一",
        "preface": "",
        "paragraphs": [
            "打窗悉窣连江雨，吹柁呕哑拍岸风。",
            "篷底醉眼那得隐，时闻鸡唱梦魂中。"
        ],
        "notes": "",
        "id": "c3b12f7d6792496b9547fc4cdd3654e6"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "扈御舟泊钱清江口值雨  其二",
        "preface": "",
        "paragraphs": [
            "法驾亲巡海上还，钩陈万骑列江干。",
            "潮生风熟楼船过，雨助洪涛失故滩。"
        ],
        "notes": "",
        "id": "91ea77b70bb49c556a35cb1e7c4e4c92"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "过平望",
        "preface": "",
        "paragraphs": [
            "未办扁舟挂绿蓑，人间何处不风波。",
            "终须径为鲈鱼去，笠钓归寻张志和。"
        ],
        "notes": "",
        "id": "bfeefc4ba34083fb39c600f5a57235d3"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次吴江  其一",
        "preface": "",
        "paragraphs": [
            "水阔风豪浪拍天，鱼龙戏舞堕馋涎。",
            "寻常行处多翻覆，看我孤舟得隐眠。"
        ],
        "notes": "",
        "id": "66d32b67354e6af21a9f59c019bf705d"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次吴江  其二",
        "preface": "",
        "paragraphs": [
            "小邑萧条兵火余，狐狸入市自相呼。",
            "茅墙竹户斜阳里，十室生涯久已无。"
        ],
        "notes": "",
        "id": "306b63f5ea2fec5f0899105df331179f"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "冬至遇雪题明因寺僧房  其一",
        "preface": "",
        "paragraphs": [
            "宦学差池已倦游，一犁真欲老西畴。",
            "天公为作丰年信，更喜将军入蔡州。"
        ],
        "notes": "",
        "id": "d5d6c2d8b4512f4bd351a3da8abd5a36"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "冬至遇雪题明因寺僧房  其二",
        "preface": "",
        "paragraphs": [
            "遥想燕山落大花，更堪直北渡龙沙。",
            "六师挟纩怀轻煖，取日谁能反翠华。"
        ],
        "notes": "",
        "id": "e96ad543206ff0f6319e03fbce133b0c"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "方允迪隐鸬鹚谷江子我子之刘希颜行简皆往依焉为此诗寄赠",
        "preface": "",
        "paragraphs": [
            "脱叶惊飞海角秋，君王虚伫急良筹。",
            "列仙山泽底无用，孺子沧浪渠不忧。",
            "百鸷可能如一鹗，二江知复带双流。",
            "渺然相望暮云碧，兀坐蒲团搔白头。"
        ],
        "notes": "",
        "id": "a7b341235a4e583524adc99c1cd47171"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "八月十七日扁舟渡钱塘江  其一",
        "preface": "",
        "paragraphs": [
            "一言初欲寤明君，去矣终缘丞相嗔。",
            "凫雁江湖真我辈，龙蛇山泽定何人。",
            "市中未识冯延寿，门外已呼祁孔宾。",
            "尚有忧时心未歇，西风吹泪湿纶巾。"
        ],
        "notes": "",
        "id": "e2ca4f3902fde6cabfb6321306c609b9"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "八月十七日扁舟渡钱塘江  其二",
        "preface": "",
        "paragraphs": [
            "沙觜波生柁脚开，扁舟老去许归来。",
            "风帆一点日边下，雪浪千堆天际回。",
            "城郭荒芜迷旧隐，江山寂寞写余哀。",
            "此心元自无机事，寄语轻鸥莫见猜。"
        ],
        "notes": "",
        "id": "877245a36abd3e90c14e51b2d09d3763"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "允迪招行简卜居鸬鹚谷仆意羡之作诗送行兼以自见  其一",
        "preface": "",
        "paragraphs": [
            "严陵滩下鸬鹚谷，闻道元英旧隐庐。",
            "鼻祖名高诗格在，耳孙才杰宦情疏。",
            "漫山松桂雁行立，入隖茅茨星散居。",
            "知为刘郎赋招隐，莫教花落到通渠。"
        ],
        "notes": "",
        "id": "3f571a0588902ef09569f815249b1469"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "允迪招行简卜居鸬鹚谷仆意羡之作诗送行兼以自见  其二",
        "preface": "",
        "paragraphs": [
            "少日长怀社稷忧，怪来饶舌漫多仇。",
            "风尘冉冉百年老，霜雪萧萧两鬓秋。",
            "不办痴床供一笑，方营隐谷赋三休。",
            "添丁护得金鸦觜，佳处端能著我不。"
        ],
        "notes": "",
        "id": "b3be076921a759fc0d4be32060a04e65"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "维心过邵子非溪亭夜话有伤时感旧之作索余次韵  其一",
        "preface": "",
        "paragraphs": [
            "官仪全复汉，盟会竞尊周。",
            "郊野多戎垒，衣冠半客游。",
            "地偏朋旧鲜，人老岁时遒。",
            "莫厌经过数，相看又麦秋。"
        ],
        "notes": "",
        "id": "952b80549af12d58bbca57889c15ae4a"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "维心过邵子非溪亭夜话有伤时感旧之作索余次韵  其二",
        "preface": "",
        "paragraphs": [
            "朝廷策数马，寇盗谷量牛。",
            "世乱思奇画，身闲喜胜流。",
            "鹓鸾霄汉侣，凫雁稻粱谋。",
            "得趣皆为达，那能陆荡舟。"
        ],
        "notes": "",
        "id": "f914d7dbf701d83d27299dc1b799d0d4"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "维心过邵子非溪亭夜话有伤时感旧之作索余次韵  其三",
        "preface": "",
        "paragraphs": [
            "闻道津亭集，青灯夜色浮。",
            "鹳鸣惊独鹤，鱼伏避群鹙。",
            "月澹帆归浦，风腥网挂洲。",
            "语深投匕立，此意得无忧。"
        ],
        "notes": "",
        "id": "024021e4a4dd2f0f361cfdc7446799d6"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "维心过邵子非溪亭夜话有伤时感旧之作索余次韵  其四",
        "preface": "",
        "paragraphs": [
            "虏帐师频衂，民穷粟屡捜。",
            "会须夷丧乱，宁敢厌征求。",
            "黄屋中天立，彤弓几日酬。",
            "寸心终耿耿，不独为春愁。"
        ],
        "notes": "",
        "id": "412c1dfd2d1a54598481c3ff137465af"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "维心过邵子非溪亭夜话有伤时感旧之作索余次韵  其五",
        "preface": "",
        "paragraphs": [
            "心事空牢落，身名盍罢休。",
            "得闲羞彊聒，避谤巧淹留。",
            "老矣嗟如此，谁欤问以不。",
            "傥容亲杖履，不拟向丹丘。"
        ],
        "notes": "",
        "id": "afcaadc204f462b12044d2742a604797"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "刘希颜持节按县招维心舟中小酌次维心韵  其一",
        "preface": "",
        "paragraphs": [
            "大艑浮溪曲，华旌暎道周。",
            "劳农才彻警，问俗偶成游。",
            "王事今云棘，官称古号遒。",
            "正须哀疾苦，辄莫诧防秋。"
        ],
        "notes": "",
        "id": "39e8c5c5191c2b07ce8b88c46f9f7db7"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "刘希颜持节按县招维心舟中小酌次维心韵  其二",
        "preface": "",
        "paragraphs": [
            "随处喧铜马，何人炫木牛。",
            "轻捐小山句，急捍大江流。",
            "行迈心疑醉，周爰事喜谋。",
            "招呼隐君子，高浪兀虚舟。"
        ],
        "notes": "",
        "id": "702680006ab1ddfed9c0c9364edae0f2"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "刘希颜持节按县招维心舟中小酌次维心韵  其三",
        "preface": "",
        "paragraphs": [
            "故国真如寄，余生宛若浮。",
            "巢鸠不护鹊，池凤肯容鹙。",
            "老木低春水，孤花带晚洲。",
            "杯行应酹我，知复念幽忧。"
        ],
        "notes": "",
        "id": "b36b99e2fedf87fa1acfd654ed12cfa2"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "刘希颜持节按县招维心舟中小酌次维心韵  其四",
        "preface": "",
        "paragraphs": [
            "山林怀独往，图史纵旁捜。",
            "此士俗间忌，吾侪句里求。",
            "大篇终寡和，小酌漫相酬。",
            "脚踏溪流乱，端能醒客愁。"
        ],
        "notes": "",
        "id": "db09f9dbac87259ea54476ee7221f191"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "刘希颜持节按县招维心舟中小酌次维心韵  其五",
        "preface": "",
        "paragraphs": [
            "大邦通间道，小县得中休。",
            "交分伤离合，王程惜去留。",
            "索居垂老矣，剧饮尚能不。",
            "倦夜评今古，谁怜貉一丘。"
        ],
        "notes": "",
        "id": "15602357abf4134307adbfcb5b0d6890"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "子虚航重湖之险远过山中辄次维心韵以谢  其一",
        "preface": "",
        "paragraphs": [
            "客里伤为别，相望岁一周。",
            "冕旒存异顾，丘壑老英游。",
            "忧国心长折，惊人语太遒。",
            "年来有公事，合眼注春秋。"
        ],
        "notes": "",
        "id": "fb40a3eeb3a4439bc929e35c418e6516"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "子虚航重湖之险远过山中辄次维心韵以谢  其二",
        "preface": "",
        "paragraphs": [
            "小窗眼蝎虎，败壁上蜗牛。",
            "老树阴垂合，前山翠欲流。",
            "狂言违世用，彊饭了身谋。",
            "不谓轻千里，能迂访戴舟。"
        ],
        "notes": "",
        "id": "434536dad55e219b8ccf54741583c0a1"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "子虚航重湖之险远过山中辄次维心韵以谢  其三",
        "preface": "",
        "paragraphs": [
            "此客今那有，迎门喜气浮。",
            "心闲清似鹄，眼浄凛如鹙。",
            "尘榻开蓬室，风帆卷橘洲。",
            "襟期适相契，一笑发群忧。"
        ],
        "notes": "",
        "id": "fbb41c2e2713e7d24c573c7cbb08f1e1"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "子虚航重湖之险远过山中辄次维心韵以谢  其四",
        "preface": "",
        "paragraphs": [
            "宝历方重启，英才必尽捜。",
            "题舆偶淹泊，牓道会营求。",
            "浪漫贫逾适，经纶老未酬。",
            "云林得携手，切勿志穷愁。"
        ],
        "notes": "",
        "id": "e3559e8649fe8236e6a04886d785dda1"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "子虚航重湖之险远过山中辄次维心韵以谢  其五",
        "preface": "",
        "paragraphs": [
            "暮云凝远碧，觅句拟汤休。",
            "不分千山隔，才为十日留。",
            "高风谁继者，清梦自惊不。",
            "闻说星躔动，何人识太丘。"
        ],
        "notes": "",
        "id": "57ab17750f3197f2573c09f8f101a120"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵学士兄见一亭  其一",
        "preface": "",
        "paragraphs": [
            "自称居士拟香山，只影江湖得暂闲。",
            "大隐可能追褦襶，小亭聊欲对孱颜。",
            "持杯有月同歌舞，策杖无人共往还。",
            "闻道修篁解新箨，密遮门迳不须删。"
        ],
        "notes": "",
        "id": "556f1341b213a181580dcb384b20e4cf"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵学士兄见一亭  其二",
        "preface": "",
        "paragraphs": [
            "尘土败名如败敌，云山招隐似招降。",
            "漫倾鲁酒醒犹独，聊发吴讴调本双。",
            "谁念佳人在空谷，自同渔父老清江。",
            "它年对榻分余地，风雨萧萧夜打窗。"
        ],
        "notes": "",
        "id": "4f27810e8c93ee780567034df5efbcf6"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵学士兄述怀  其一",
        "preface": "",
        "paragraphs": [
            "故国风烟素已谙，结茅端欲占重岚。",
            "聚蚊那肯追金谷，号虎真成赋石龛。",
            "阨运经过度阳九，幻生颠倒识朝三。",
            "它年自有鸡豚约，小阮新居卜道南。"
        ],
        "notes": "",
        "id": "62f7b0dcb60a0321fe0030620e38ec09"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵学士兄述怀  其二",
        "preface": "",
        "paragraphs": [
            "葱麦推还井大春，拂衣归伴卧云人。",
            "胸中历历蟠三略，肘后时时校六淳。",
            "已作移文排俗士，更将要术混齐民。",
            "知闲聊复求闲地，岁晚功名恐逼身。"
        ],
        "notes": "",
        "id": "ddde37c0a53432254bf5a4bf703c55c7"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵黄子虚所居随缘堂",
        "preface": "",
        "paragraphs": [
            "应羡扁舟泛五湖，随缘卜筑伴樵苏。",
            "青山衮衮成嘉遯，华髪萧萧负壮图。",
            "松桧𬸣腾元自植，鱼龙吟啸巧相娱。",
            "清宵背立岩前月，大叫三高更疾呼。"
        ],
        "notes": "",
        "id": "c1a6da2a6bdb6fcebe25940d15353090"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次律兄饷鱼鱼不至而诗至颇类南海使君送酒辄成三绝一笑而已赐茗少分以报厚意  其一",
        "preface": "",
        "paragraphs": [
            "凭虚公子骑鲸后，乌有先生控鲤初。",
            "可是凡鱼亦仙去，空余一纸腹中书。"
        ],
        "notes": "",
        "id": "c3a31a0d6edeb52edf1984176ac1965e"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次律兄饷鱼鱼不至而诗至颇类南海使君送酒辄成三绝一笑而已赐茗少分以报厚意  其二",
        "preface": "",
        "paragraphs": [
            "先生远饷锦鳞鲜，剥啄扣门惊阿连。",
            "只有珠玑落窗几，空教口角堕馋涎。"
        ],
        "notes": "",
        "id": "a0dda1e3db42b3282c362f0943d191aa"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次律兄饷鱼鱼不至而诗至颇类南海使君送酒辄成三绝一笑而已赐茗少分以报厚意  其三",
        "preface": "",
        "paragraphs": [
            "尚方小凤睗精芽，戏比琼瑶报木瓜。",
            "梦境纷纷非实相，往烦钩起睡中蛇。"
        ],
        "notes": "",
        "id": "325c6d9df9de20cd9df4a2c91790e259"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "晓过邻村",
        "preface": "",
        "paragraphs": [
            "推枕梦初断，篮舆踏露行。",
            "岁登人意乐，风急雁行惊。",
            "曲涧哀湍泻，危桥独木横。",
            "清霜莫欺客，云日自晶明。"
        ],
        "notes": "",
        "id": "9cbfc92e0a39f75f7bd42140253b9cef"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "即事  其一",
        "preface": "",
        "paragraphs": [
            "鹊噪空庭晓，霜明百尺楼。",
            "连耞响晴日，遗穗落平畴。",
            "黄菊疏篱晚，丹枫别岸秋。",
            "怡情有底计，开瓮玉蛆浮。"
        ],
        "notes": "",
        "id": "8a57903b6b2716658e51e4f836ccfddf"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "即事  其二",
        "preface": "",
        "paragraphs": [
            "竹树参差合，溪流半隐扉。",
            "雨昏鸠妇閙，风急雁奴归。",
            "策杖循沙步，褰裳到石矶。",
            "游鱼吾共乐，身世自依违。"
        ],
        "notes": "",
        "id": "1e7a64915cda0f8079baf0d8fd9b8bfb"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "过梅知宫东轩",
        "preface": "",
        "paragraphs": [
            "舍南舍北花无数，眼看游蜂上下狂。",
            "风信晚来帘额动，黄庭相对一炉香。"
        ],
        "notes": "",
        "id": "d11ebee2a34089497f42ac636536c35c"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "允迪遣书问讯并寄示与子我唱酬佳句猥及微踪辄用庐字韵为二诗以报嘉惠  其一",
        "preface": "",
        "paragraphs": [
            "泛爱何人枉素书，银钩奕奕到田庐。",
            "朋游久许贫方耐，宦学空怜老更疏。",
            "回雁峰前应梦到，放龟池上也斋居。",
            "相期保社同香火，口祷功名乞与渠。"
        ],
        "notes": "",
        "id": "a54ad5089bd5050ecfa36d8fc6a031e0"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "允迪遣书问讯并寄示与子我唱酬佳句猥及微踪辄用庐字韵为二诗以报嘉惠  其二",
        "preface": "",
        "paragraphs": [
            "不从吏议污丹书，恩许怀章返故庐。",
            "投老有缘知分溢，排奸无术愧才疏。",
            "胜流踊跃闻归櫂，妙语吹嘘慰索居。",
            "怀望北辕心已折，忍将时事付轩渠。"
        ],
        "notes": "",
        "id": "f1cc2d9f3b2941ab904807640e170c54"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "书怀三首  其一",
        "preface": "",
        "paragraphs": [
            "应俗由来嬾，谋身尚敢先。",
            "栖栖从见嫉，仆仆岂能贤。",
            "骏马常追日，方舟可济川。",
            "人生各有趣，心目慎相怜。"
        ],
        "notes": "",
        "id": "258524c6ae9ff79cc3a7e7225023d8ba"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "书怀三首  其二",
        "preface": "",
        "paragraphs": [
            "暗中人易记，名下士非虚。",
            "此道凭谁办，它时或自如。",
            "真能食万户，定复愧三闾。",
            "富贵虽吾有，当令功可书。"
        ],
        "notes": "",
        "id": "c0cdc0f55c3e37e228e9dc32826f6ec6"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "书怀三首  其三",
        "preface": "",
        "paragraphs": [
            "事业贵不苟，声名难预期。",
            "功非宜食肉，道岂忘羹藜。",
            "政恐仪无舌，那论纬有髭。",
            "汉庭今用少，览镜独何为。"
        ],
        "notes": "",
        "id": "7bbd47a5efb2043ec9d38afd6f026e61"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "刘希颜提举见过出示卞山居二诗次其韵  其一",
        "preface": "",
        "paragraphs": [
            "偪仄风尘际，分携岁月赊。",
            "向来闻避地，胜处偶为家。",
            "对客谈锋锐，忧时酒量加。",
            "中觞莫辞醉，回首又天涯。"
        ],
        "notes": "",
        "id": "906a59bbdf44c15f9e6913b8f0fdba17"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "刘希颜提举见过出示卞山居二诗次其韵  其二",
        "preface": "",
        "paragraphs": [
            "小别千山隔，相看一笑温。",
            "丹心猎风斾，华髪粲霜根。",
            "鸭鸭争呼伴，鵶鵶自识村。",
            "更须判剧饮，落月倒洼尊。"
        ],
        "notes": "",
        "id": "81d563c49e634d47a70d613d550adb6a"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "张仲宗有诗怀归因次其韵勉之",
        "preface": "",
        "paragraphs": [
            "相逢无日不怀归，又是春山听子规。",
            "休叹豺狼迷道路，似闻貔虎仆旍旗。",
            "那从薄俗求青眼，还向高堂念白眉。",
            "南望孤云应目断，殊方岁月易推移。"
        ],
        "notes": "",
        "id": "e8e8f97b3b0d5daa0a66935680206138"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "南北山探梅俱未花维心从家圃折数枝以饷坐客盖半开矣会次律兄有诗辄次韵",
        "preface": "",
        "paragraphs": [
            "山北山南雪意忙，梅花未肯鬬寒芳。",
            "悬知小圃争前发，为折疏枝分外香。",
            "故国年华惊晼晚，老人心事伴摧藏。",
            "更看陌上传春信，倚杖空怀迟暮伤。"
        ],
        "notes": "",
        "id": "3034bec5fdd288f3b4f5c4183626a848"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵郑维心探梅未花  其一",
        "preface": "",
        "paragraphs": [
            "木落空山不著行，寒梅长是占年芳。",
            "未容霜女窥孤艳，定恐花神啬旧香。",
            "竹杖穿林聊问讯，槿篱萦路巧遮藏。",
            "谁能折寄江南恨，北客相看摠可伤。"
        ],
        "notes": "",
        "id": "1e823682dc329c2a40b334d4bcef164a"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵郑维心探梅未花  其二",
        "preface": "",
        "paragraphs": [
            "闻道年时醉一觞，野梅飘几荐余芳。",
            "兵尘不碍含生意，花骨犹存底死香。",
            "入夜从教月浮动，争春空被雪埋藏。",
            "凭君妙句先催发，调护高枝莫中伤。"
        ],
        "notes": "",
        "id": "a51cccaeb468aaefbe7d94845ffb2f3d"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "复次韵呈维心拙涩不工当为抵掌  其一",
        "preface": "",
        "paragraphs": [
            "岐亭幽梦堕微茫，百草先春自不芳。",
            "山雨压低临涧影，天风吹下满林香。",
            "梨花少韵非俦匹，竹叶多情故敛藏。",
            "长记江桥闲立马，落英谁扫重情伤。"
        ],
        "notes": "",
        "id": "a631e7ca1c9f720cb917921bc32fe217"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "复次韵呈维心拙涩不工当为抵掌  其二",
        "preface": "",
        "paragraphs": [
            "粲粲疏梅短短墙，骚人长恨失遗芳。",
            "低徊草棘精神透，仿佛关山魂梦香。",
            "月淡乍看清影乱，春深终恐绿阴藏。",
            "岁寒为尔添愁绝，倚树微吟亦自伤。"
        ],
        "notes": "",
        "id": "79a874debf9bc15a90cbf1a8e5a2d79e"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵维心忆梅",
        "preface": "",
        "paragraphs": [
            "野花飘尽江梅发，为报先春一信芳。",
            "近水疏林风格老，故山归路梦魂香。",
            "雪霜贸贸添愁绝，蜂蝶纷纷预屏藏。",
            "折寄凭君呼健步，生枝莫放手痕伤。"
        ],
        "notes": "",
        "id": "c803cc77ea60f0d1562c0e81dfb21f8c"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵行简怀次律兄",
        "preface": "",
        "paragraphs": [
            "门对青山水缭墙，隔畦花卉尽流芳。",
            "浇胸快泻鹅儿酒，袭鼻长闻柏子香。",
            "夜雨对床成契阔，晚云归岫识行藏。",
            "抽身未试平戎略，空为忧时倍感伤。"
        ],
        "notes": "",
        "id": "3f782b78d01b98b770dfe79ba2ab2e76"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "邵子非谓予有天台之行见贻以诗次其韵",
        "preface": "",
        "paragraphs": [
            "巉巉老气鬰青霞，过我依然醉帽斜。",
            "为说惊魂招楚些，忍闻悲曲动胡笳。",
            "扁舟犯雪来何许，健笔凌云语益嘉。",
            "莫笑海山风引去，要寻源上问桃花。"
        ],
        "notes": "",
        "id": "3612af67b04b3566071a4f236111ed73"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵刘希颜蜡梅二绝  其一",
        "preface": "",
        "paragraphs": [
            "仙衣曳紫练裙黄，天遣清臞胜国香。",
            "月上小窗寒影动，不禁风味恼刚肠。"
        ],
        "notes": "",
        "id": "dc7c2c76401f556a5dec285ae085a8a9"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵刘希颜蜡梅二绝  其二",
        "preface": "",
        "paragraphs": [
            "剪成香蜜缀疏枝，度腊争春已恨迟。",
            "清夜无人花睡去，小园风露更相宜。"
        ],
        "notes": "",
        "id": "8ee2600b8dd4b31e39f116821f2f4b51"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵雪",
        "preface": "",
        "paragraphs": [
            "紫箫吹断玉梅魂，梦入江南几处村。",
            "半夜落英飞不定，旋添清绝到柴门。"
        ],
        "notes": "",
        "id": "323e3afc4ff0bc13788aeef60cfbacee"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "月下独步",
        "preface": "",
        "paragraphs": [
            "娟娟微月小庭西，月下幽人影自随。",
            "赖有寒梅伴愁绝，一枝清艳耿疏篱。"
        ],
        "notes": "",
        "id": "496a29f5f0ee69bbd065206c58015932"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵次律兄除夜述怀  其一",
        "preface": "",
        "paragraphs": [
            "此身传马与时移，过尽三余又一归。",
            "野炬占风迷夜色，村肴宿岁待晨晞。",
            "鬓华老去能余几，心赏春来转觉非。",
            "惭愧君恩许闲佚，食蔬那比首阳薇。"
        ],
        "notes": "",
        "id": "bd13e4dd381ebec66cf71bfd0e067a6d"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次韵次律兄除夜述怀  其二",
        "preface": "",
        "paragraphs": [
            "饯岁邻翁席屡移，拍歌犹听夜深归。",
            "尊浮冻螘霜逾重，林噪寒鸦日未晞。",
            "剰叹飞腾怜杜老，过为孤愤陋韩非。",
            "干戈满眼伤时节，遣戍长闻赋采薇。"
        ],
        "notes": "",
        "id": "86ea2963552b60eda4cf65e074100c31"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次律兄以芦菔见饷并有诗次其韵",
        "preface": "",
        "paragraphs": [
            "岁晚嘉蔬已向萎，独余芦菔老霜畦。",
            "收随芧栗供山谷，赠比苹蘩撷涧溪。",
            "葅乱金钗入珍馔，羹融玉糁脱污泥。",
            "程春定觉人彊饭，功校蹲鸱自不齐。"
        ],
        "notes": "",
        "id": "01d53cfc3edf7bc64c4db58f4ae648d4"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "次律兄以鼠盗防风感而作诗命某同赋",
        "preface": "",
        "paragraphs": [
            "嘉蔬灵卉两纷纷，小摘山花自出群。",
            "芽茁短根红玉卷，叶敷疏节翠旟分。",
            "细看药谱镌遗录，终拟骚经补缺文。",
            "堪笑饥鼯穿败箧，宁知野彘力跑云。"
        ],
        "notes": "",
        "id": "964d8b480c4928835f8ef4e89ba8eef1"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "戏酬尝草茶",
        "preface": "",
        "paragraphs": [
            "惯看留客费瓜茶，政羡多藏不示夸。",
            "要使睡魔能偃草，肯惭懽伯解迷花。",
            "一旗但觉烹殊品，双凤何须觅瑞芽。",
            "待摘家山供茗饮，与君盟约去骄奢。"
        ],
        "notes": "",
        "id": "ecc58a45f1ad336a3676a8a79bf2c871"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "某蒙学士兄相要陪赏芍药花多白者月色相射光彩映发殆玉盘盂之苗裔耶维心有诗辄次其韵",
        "preface": "",
        "paragraphs": [
            "怅望扬州千朵盛，数枝聊足慰淹留。",
            "相逢月下陪真赏，一醉花前得胜游。",
            "凿落细斟金晕侧，盘盂斜飐玉光浮。",
            "春衫并色浑无赖，映带霜毛笑隐侯。"
        ],
        "notes": "",
        "id": "d21c7e4a9c5963a7991e6974839aeb90"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "溪亭夜坐",
        "preface": "",
        "paragraphs": [
            "波面摇风暑气微，秃巾来坐钓鱼矶。",
            "相看月堕行人尽，只有流萤上下飞。"
        ],
        "notes": "",
        "id": "6700b25756062cf697a489ee8b54ba14"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "松架",
        "preface": "",
        "paragraphs": [
            "联络樛枝架短簷，苍髯绿骨尚依然。",
            "袪除畏日心三伏，领略清风直四筵。",
            "好在老龙蟠夭矫，悮来孤鹤舞蹁跹。",
            "那堪侧雨敲窗夜，贪听飕飕自不眠。"
        ],
        "notes": "",
        "id": "0a603f76ed3ca80479688721644e2df8"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "代人作寿诗  其一",
        "preface": "",
        "paragraphs": [
            "老人明处识斜河，曾占充闾爽气多。",
            "蚤以才名凌屈宋，戏将诗律鬬阴何。",
            "丹台旧缀神仙籍，黄屋仍垂将相科。",
            "礼绝座间公未晚，且提鸿笔上銮坡。"
        ],
        "notes": "",
        "id": "e08b84345f4e3862067bf367c31244c8"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "代人作寿诗  其二",
        "preface": "",
        "paragraphs": [
            "英气超超不可亲，温然笑语便生春。",
            "绛帷久属宗师任，紫橐方参侍从臣。",
            "八面文章宁有敌，一门忠孝信无伦。",
            "山东出相公家事，只拟尊前咏大椿。"
        ],
        "notes": "",
        "id": "ca0a030b6869c00e16e8dc4fb8fbc02d"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "张倅生日以诗为寿",
        "preface": "",
        "paragraphs": [
            "宿岁雕盘供五辛，充闾佳气已生春。",
            "俊游自合陪金马，英骨人犹记石麟。",
            "别乘重分千里政，五湖追数十年身。",
            "知公隐德宜难老，鸠杖看扶法从臣。"
        ],
        "notes": "",
        "id": "df6fed3e6a091b339fff58be0df98c03"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "诗悼邹仲容教授",
        "preface": "",
        "paragraphs": [
            "骨相自清臞，居然澹满躯。",
            "高文凌鲍谢，胜略本孙吴。",
            "鸑鷟期千仞，骅骝殒半途。",
            "伤心九泉恨，那忍奠生刍。"
        ],
        "notes": "",
        "id": "836ae9597389ff831a78b6d2e83f74fe"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "徐县丞挽章",
        "preface": "",
        "paragraphs": [
            "插架遗编满，依然手自临。",
            "瓌辞宁世用，高调罕知音。",
            "白髪浮湘意，青衫忌𫛳吟。",
            "些招空往事，魂断旧家林。"
        ],
        "notes": "",
        "id": "20f3776661057b569934084093e473a1"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "蒋司成挽词  其一",
        "preface": "",
        "paragraphs": [
            "法驾天临五学初，曾闻重席绝诸儒。",
            "雍容久载从臣橐，晼晚犹分刺史符。",
            "不使高材陪鼎鼐，却收清节傲江湖。",
            "贱生无地从巾屦，独对遗篇想步趋。"
        ],
        "notes": "",
        "id": "e2b382cd94054259a1073d187dfb7680"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "蒋司成挽词  其二",
        "preface": "",
        "paragraphs": [
            "召节西来属老成，乞身终欲返岩扃。",
            "新书未奏三千牍，旧说曾繙十二经。",
            "汉室首推施氏易，卫人端识孔悝铭。",
            "儒宗学府今谁辈，空使诸生记典刑。"
        ],
        "notes": "",
        "id": "978b08896c47c01939792d54cb6486d9"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "曾逢原挽词  其一",
        "preface": "",
        "paragraphs": [
            "落落江湖一伟人，当年玉立映簪绅。",
            "四朝耆旧推先达，三国英雄出后尘。",
            "金板袐谋空淟汨，土门奇祸足悲辛。",
            "悬知精爽犹堪畏，嚼齿传闻不满龈。"
        ],
        "notes": "",
        "id": "e23d6c80fed8afb0c8faf5e76cd90bcb"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "曾逢原挽词  其二",
        "preface": "",
        "paragraphs": [
            "惊闻义骨殒狐狸，怅失中朝一吏师。",
            "广汉威名由擿伏，寛饶直气不容欺。",
            "丹心共愤时多难，白首相期论少卑。",
            "满眼西风空溅泪，何心忍读蔡邕碑。"
        ],
        "notes": "",
        "id": "a42b085cea338cfbe03d268cc479fc5a"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "安次山挽词  其一",
        "preface": "",
        "paragraphs": [
            "都门惜别泪沾巾，回首孤城草木春。",
            "封豕遥闻食上国，疾风悬料识忠臣。",
            "程婴已死终存赵，扬子虽生辄美新。",
            "青史高名知不朽，遗荣犹贲土中身。"
        ],
        "notes": "",
        "id": "195f0e6280ea2345b4005a902b98ca89"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "安次山挽词  其二",
        "preface": "",
        "paragraphs": [
            "晓殿传催玉笋班，东风小立照衰颜。",
            "临分愧我江湖上，伏节悲君矢石间。",
            "往事凄凉千古恨，旧交零落几人还。",
            "殊方更致生刍奠，目断高丘涕泪潸。"
        ],
        "notes": "",
        "id": "ba285e77c45391d8f9bd0c3ba445c0f7"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "刘资政挽词  其一",
        "preface": "",
        "paragraphs": [
            "国耻忍言城下盟，忽惊河洛失清寜。",
            "心摧宝仗离宸极，血溅辕门落将星。",
            "请死自缘鸣越甲，乞师谁为哭秦庭。",
            "高名会与丘山重，一诵遗箴一涕零。"
        ],
        "notes": "",
        "id": "689294ba994533ff12549568e76f1bb6"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "刘资政挽词  其二",
        "preface": "",
        "paragraphs": [
            "志士长悲处死难，唯公勇决一言间。",
            "结缨季路空遗迹，投阁扬雄亦厚颜。",
            "义烈峥嵘昭国史，忠魂寂寞閟家山。",
            "只鸡已负它年约，下客伤心两鬓斑。"
        ],
        "notes": "",
        "id": "82d7e7ffe09e52186a3299bb15e44ec0"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "挽词二首  其一",
        "preface": "",
        "paragraphs": [
            "职为苹蘩谨，门推黻冕华。",
            "茕嫠初鞠幼，寿考竟肥家。",
            "玉暗传经简，金余赐诰花。",
            "斑衣无复戏，遗恨彻天涯。"
        ],
        "notes": "",
        "id": "4b195db832305c9f1b5b746f2a6ba61c"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "挽词二首  其二",
        "preface": "",
        "paragraphs": [
            "耄期何所乐，有子使三吴。",
            "方享千钟洎，俄成五鼎逾。",
            "搆堂遗素幔，祔域閟黄垆。",
            "欲拜临终像，它年记结趺。"
        ],
        "notes": "",
        "id": "82349b0917ddcc4d9de41bc52a5fb8cf"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "吴宜人挽词",
        "preface": "",
        "paragraphs": [
            "寿富居然五福先，簪缨况复世蝉联。",
            "断机志节酬平日，举案风流记昔年。",
            "上郡方蒙汤沐地，诸郎应废蓼莪篇。",
            "送车千乘松门道，会有双飞鹤戾天。"
        ],
        "notes": "",
        "id": "79daf3f2820778462bb48bf528ac362a"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "天宁节致语口号",
        "preface": "",
        "paragraphs": [
            "欲识枢星纪诞弥，天人端命抚昌期。",
            "声函万岁腾欢颂，节应千秋举庆仪。",
            "金箧赐龄辉碧简，珠囊荐寿肃丹墀。",
            "何须更效南山祝，艮岳连云自不移。"
        ],
        "notes": "",
        "id": "14d404813feafc54ad7372eef95fa185"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "馆待高丽进奉使乐语口号",
        "preface": "",
        "paragraphs": [
            "仙槎渺渺出鸡林，路指神京岁奉琛。",
            "四海已同朝禹志，万年宜罄祝尧心。",
            "仪参大客恩方茂，位亚群公泽更深。",
            "况有王人宣德义，经涂莫惜费登临。"
        ],
        "notes": "",
        "id": "5d1187e1f3b8a74823d886c6b063dfa5"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "薛林二太尉特排乐语口号",
        "preface": "",
        "paragraphs": [
            "三吴分野直中台，一目惊传二相来。",
            "桃李蹊间分组绶，湖山影里炫尊罍。",
            "清谈道旧真难继，浅笑追欢许易陪。",
            "须为故人成径醉，已闻双旌下银台。"
        ],
        "notes": "",
        "id": "22b570219043b139e064588b7da37803"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "馆待杭帅乐语口号",
        "preface": "",
        "paragraphs": [
            "熊罴千骑驻南州，谋帅来宽旰饭忧。",
            "草木也应思润泽，湖山正恐费遨游。",
            "旌旗耀日催前导，樽俎浮春许暂留。",
            "剧饮不须辞径醉，诏环闻已戒鸣驺。"
        ],
        "notes": "",
        "id": "21fb67c36a3a0581ce8228992f3ed4c4"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "秀州馆交代乐语口号",
        "preface": "",
        "paragraphs": [
            "一麾相望继芳尘，召杜风流主与宾。",
            "芸阁去方思就日，竹符来及趁班春。",
            "清谈款密看论旧，善政从容许告新。",
            "早晚银台双诏下，共期持橐侍严宸。"
        ],
        "notes": "",
        "id": "4ba61d3b4065762007c68f63a4973785"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "草堂二首  其一",
        "preface": "",
        "paragraphs": [
            "全家高隐白云关，事不萦怀梦亦闲。",
            "欸乃交歌渔市散，隔江城郭是人间。"
        ],
        "notes": "",
        "id": "5dde7551ff3a64b1edc0cd649c6b7730"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "草堂二首  其二",
        "preface": "",
        "paragraphs": [
            "仙翁五十鬓犹青，高卧柴门昼亦扃。",
            "茅舍已忘钟鼎梦，蒲轮休过薜萝亭。",
            "阴森门巷先生柳，寂寞江天处士星。",
            "晚岁田家农事了，闲抄宁戚相牛经。"
        ],
        "notes": "",
        "id": "1da58a660040e7599d610441ffc6e4a6"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "归乡",
        "preface": "",
        "paragraphs": [
            "穷巷归来已白头，结茅何必榜休休。",
            "好山当户碧云晚，明月满溪寒苇秋。",
            "诗社纵添新句法，醉乡难觅旧交游。",
            "平生幸自无机械，一棹夷犹去狎鸥。"
        ],
        "notes": "",
        "id": "2c90c36e7796aacd87cf7084895a6924"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "臞庵",
        "preface": "",
        "paragraphs": [
            "地控三州界，池开十丈莲。",
            "桑麻无杜曲，松菊有斜川。",
            "别浦归帆远，他山晚照妍。",
            "江湖春水阔，容与白鸥前。"
        ],
        "notes": "",
        "id": "c9a29fe938c5afe4aad35194ca354de7"
    },
    {
        "author": "沈与求",
        "dynasty": "宋",
        "type": "诗",
        "rhythmic": "",
        "title": "南漪堂",
        "preface": "",
        "paragraphs": [
            "山遶湖塘寺遶山，平生愿向此中闲。",
            "青云白水相浮荡，野客高僧独往还。",
            "少壮无嫌轩冕累，因循将恐鬓须斑。",
            "南漪最是逍遥地，且挹清波濯愧颜。"
        ],
        "notes": "",
        "id": "72b1c2b081365f514e5a9b437373bbea"
    }
]