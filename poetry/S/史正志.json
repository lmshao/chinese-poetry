[
    {
        "author": "史正志",
        "dynasty": "宋",
        "type": "诗",
        "rhythmic": "",
        "title": "新亭  其一",
        "preface": "",
        "paragraphs": [
            "龙盘虎踞阻江流，割据由来起仲谋。",
            "从此但夸佳丽地，不知西北有神州。"
        ],
        "notes": "",
        "id": "dc04636147e2ac1c0cad50bdf4f84310"
    },
    {
        "author": "史正志",
        "dynasty": "宋",
        "type": "诗",
        "rhythmic": "",
        "title": "新亭  其二",
        "preface": "",
        "paragraphs": [
            "忽枉王人六辔驰，新亭有酒便同持。",
            "坐中不作南冠叹，江左夷吾是素期。"
        ],
        "notes": "",
        "id": "518ef92eba301a4af44ed55fed5dc69c"
    },
    {
        "author": "史正志",
        "dynasty": "宋",
        "type": "诗",
        "rhythmic": "",
        "title": "黄陵题咏  其一",
        "preface": "",
        "paragraphs": [
            "玉驭苍梧去不还，泪痕泪竹尚斑斑。",
            "空传朱瑟流幽怨，谩许明珠解佩还。"
        ],
        "notes": "",
        "id": "1c9bea58f4c5d496f6823cb0b66205cc"
    },
    {
        "author": "史正志",
        "dynasty": "宋",
        "type": "诗",
        "rhythmic": "",
        "title": "黄陵题咏  其二",
        "preface": "",
        "paragraphs": [
            "庙塑湘妃少女容，谁知百岁奉重瞳。",
            "从今好事诗骚客，庄肃当存念虑中。"
        ],
        "notes": "",
        "id": "82b3b7e51a64408bfa372a87e17c7646"
    },
    {
        "author": "史正志",
        "dynasty": "宋",
        "type": "诗",
        "rhythmic": "",
        "title": "黄陵题咏  其三",
        "preface": "",
        "paragraphs": [
            "直方谁似退之贤，过庙当时祷亦虔。",
            "徼福乞灵旋有助，倾囊十万出私钱。"
        ],
        "notes": "",
        "id": "39e1f869b7d254d6d5dad791ca3c07ba"
    }
]