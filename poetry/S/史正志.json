[
    {
        "author": "史正志",
        "dynasty": "宋",
        "type": "诗",
        "rhythmic": "",
        "title": "新亭  其一",
        "preface": "",
        "paragraphs": [
            "龙盘虎踞阻江流，割据由来起仲谋。",
            "从此但夸佳丽地，不知西北有神州。"
        ],
        "notes": "",
        "id": "38d0951b9e17d15b90ad10c5e8e0db6a"
    },
    {
        "author": "史正志",
        "dynasty": "宋",
        "type": "诗",
        "rhythmic": "",
        "title": "新亭  其二",
        "preface": "",
        "paragraphs": [
            "忽枉王人六辔驰，新亭有酒便同持。",
            "坐中不作南冠叹，江左夷吾是素期。"
        ],
        "notes": "",
        "id": "d7e5df850efe1a3c5f69faff484d7f21"
    },
    {
        "author": "史正志",
        "dynasty": "宋",
        "type": "诗",
        "rhythmic": "",
        "title": "黄陵题咏  其一",
        "preface": "",
        "paragraphs": [
            "玉驭苍梧去不还，泪痕泪竹尚斑斑。",
            "空传朱瑟流幽怨，谩许明珠解佩还。"
        ],
        "notes": "",
        "id": "70a495f0c65fe86dd4e1f1083b7344f1"
    },
    {
        "author": "史正志",
        "dynasty": "宋",
        "type": "诗",
        "rhythmic": "",
        "title": "黄陵题咏  其二",
        "preface": "",
        "paragraphs": [
            "庙塑湘妃少女容，谁知百岁奉重瞳。",
            "从今好事诗骚客，庄肃当存念虑中。"
        ],
        "notes": "",
        "id": "23cd198683e7a86db6b053bf8d20dd02"
    },
    {
        "author": "史正志",
        "dynasty": "宋",
        "type": "诗",
        "rhythmic": "",
        "title": "黄陵题咏  其三",
        "preface": "",
        "paragraphs": [
            "直方谁似退之贤，过庙当时祷亦虔。",
            "徼福乞灵旋有助，倾囊十万出私钱。"
        ],
        "notes": "",
        "id": "33961db59289d999d8deafd183efd256"
    }
]