[
    {
        "author": "释中仁",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "九十春光已过半，养花天气正融和。",
            "海棠枝上鶑声好，道与时流见得么。"
        ],
        "notes": "",
        "id": "d50341b98dcdce64eccc9f4c5c60dc1a"
    },
    {
        "author": "释中仁",
        "dynasty": "宋",
        "type": "诗",
        "rhythmic": "",
        "title": "举狗子无佛性话颂",
        "preface": "",
        "paragraphs": [
            "二八佳人刺绣迟，紫荆花下啭黄鹂。",
            "可怜无限伤春意，尽在停针不语时。"
        ],
        "notes": "",
        "id": "3675be37e79b2172069a71459a9e8007"
    },
    {
        "author": "释中仁",
        "dynasty": "宋",
        "type": "诗",
        "rhythmic": "",
        "title": "举与万法为侣因缘颂",
        "preface": "",
        "paragraphs": [
            "秤锤搦出油，闲言长语休。",
            "腰缠十万贯，骑鹤上扬州。"
        ],
        "notes": "",
        "id": "b83e01eec39442c20b96491d123fe527"
    }
]