[
    {
        "author": "释宗赜",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "近日身心顽顿，恰似一片铁板。",
            "内无玲珑机智，外无华藻文章。",
            "谁能打作郓州针，笑杀秦时𨍏辂钻。",
            "四楞著地，万事无心。",
            "虽然看不入，毕竟扑不破。",
            "大都好物不坚牢，彩云易散瑠璃脆。"
        ],
        "notes": "",
        "id": "9dda56c835060aaee3ecf1cdf3d6741a"
    },
    {
        "author": "释宗赜",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "金屑虽贵，落眼成翳。",
            "金屑既除，眼在甚么处。"
        ],
        "notes": "",
        "id": "d7a329b20b8dcefda0fafc9a158f35a3"
    },
    {
        "author": "释宗赜",
        "dynasty": "宋",
        "type": "诗",
        "rhythmic": "",
        "title": "偈三首  其一",
        "preface": "",
        "paragraphs": [
            "冬去寒食，一百单五。",
            "活人路上，死人无数。",
            "头钻荆棘林，将谓众生苦。",
            "拜扫事如何，骨堆上添土。",
            "唯有出家人，不踏无生路。"
        ],
        "notes": "",
        "id": "aaa0a681bc73bde5042eff1c31c6492b"
    },
    {
        "author": "释宗赜",
        "dynasty": "宋",
        "type": "诗",
        "rhythmic": "",
        "title": "偈三首  其二",
        "preface": "",
        "paragraphs": [
            "新罗别无妙诀，当言不避截舌。",
            "但能心口相应，一生受用不彻。"
        ],
        "notes": "",
        "id": "3a05661d9eaea4f599945a8af39f873a"
    },
    {
        "author": "释宗赜",
        "dynasty": "宋",
        "type": "诗",
        "rhythmic": "",
        "title": "偈三首  其三",
        "preface": "",
        "paragraphs": [
            "楼外紫金山色秀，门前甘露水声寒。",
            "古槐阴下清风里，试为诸人再指看。"
        ],
        "notes": "",
        "id": "e31a546fc20cc2860e631355c4c47ecb"
    }
]