[
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "偈十六首  其一",
        "preface": "",
        "paragraphs": [
            "衲帔蒙头，下板头边，且打瞌睡。",
            "蒲团叠足，长连床上，随分挨肩。",
            "忽然露柱眼开，圣僧也须出院。",
            "切忌钉椿摇橹，更须看风使帆。",
            "各各总在其中，人人自宜照顾。",
            "且道照顾个什么，堂中宾主句，觌面没亲疏。"
        ],
        "notes": "",
        "id": "72fd98889a671d0cbea64887e41d9d0e"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "偈十六首  其二",
        "preface": "",
        "paragraphs": [
            "一山南北烟霞里，两寺东西林麓间。",
            "开眼如今浑是梦，莫言真个在庐山。"
        ],
        "notes": "",
        "id": "92f2710e565bc8bc0c0b7468bf71d0e0"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "偈十六首  其三",
        "preface": "",
        "paragraphs": [
            "面前一道如弦直，当门不用栽荆棘。",
            "陕府铁牛，昨夜失却尾巴；嘉州大像，不是白拈贼。",
            "赵州南，石桥北。",
            "黄河九曲吞昆仑，大悲院里安弥勒。"
        ],
        "notes": "",
        "id": "ff55119465701955f87d41cdf6b6580a"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "偈十六首  其四",
        "preface": "",
        "paragraphs": [
            "东林百不会，瞎驴随大队。",
            "鞭打不进前，步步只倒退。",
            "一日复一日，灵台转昏昧。",
            "死去入地狱，永劫终不悔。",
            "开口见心肝，实语当忏悔。"
        ],
        "notes": "",
        "id": "864abba3fa273907136c836518615d61"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "偈十六首  其五",
        "preface": "",
        "paragraphs": [
            "错错，东林手把断贯索，诸方鼻孔都穿却。",
            "人问如何不自穿，自己鼻头难摸索。",
            "而今子细细思量，元来不是而今错。"
        ],
        "notes": "",
        "id": "91595363f22214be8f7e90609211f2de"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "偈十六首  其六",
        "preface": "",
        "paragraphs": [
            "金镞惯调经百战，钱鞭多力恨无雠。"
        ],
        "notes": "",
        "id": "2ebca95ead298dae4b085af3c580f6b0"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "偈十六首  其七",
        "preface": "",
        "paragraphs": [
            "一阳生，万物萌。",
            "天本清，地常宁。",
            "四时行，万汇成。",
            "如纬经，如权衡。",
            "天心平，人心诚。",
            "日月明，鬼神警。",
            "方知天地分浊清，古今无亏盈。",
            "圣泉拄杖犹通灵，敲骨出髓。",
            "方悟从上诸圣碗鸣声，犹较芭蕉半月程。"
        ],
        "notes": "",
        "id": "d3eeec620610f1c05f86007990a7315a"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "偈十六首  其八",
        "preface": "",
        "paragraphs": [
            "半夜穿针，尽十方皆成线路，你诸人为什么透不过。",
            "天明吃粥，无一丝毫不露真机，你诸人为什么拨不转。",
            "透不过处，路布分明。",
            "拨不转时，真机独露。",
            "半夜梦中惊骤雨，三更枕上听秋声。"
        ],
        "notes": "",
        "id": "433c233badeabc53a9e25127e867f011"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "偈十六首  其九",
        "preface": "",
        "paragraphs": [
            "烈火焰中，蟭螟虫如何栖泊。",
            "大炉𫖔里，金刚钻烧得通红。",
            "蓦然脑后一锥，铁佛也须汗出。",
            "佛祖重新煅炼，衲僧再上钳锤。",
            "直饶千手大悲，这里如何摸索。",
            "打破从教重锢鏴，休言钝铁费钳锤。"
        ],
        "notes": "",
        "id": "430c0aded39d9cf49bd2ca9219ddc23c"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "偈十六首  其一○",
        "preface": "",
        "paragraphs": [
            "天晴开水路，无事设曹司。",
            "病多谙药性，小慈妨大慈。"
        ],
        "notes": "",
        "id": "8d276fb0f567506225bef848a7a006b4"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "偈十六首  其一一",
        "preface": "",
        "paragraphs": [
            "尘融法界，念尽毗卢。",
            "千眼顿开，纤尘不立。",
            "游戏宝明空海，超越菩提觉场。",
            "善财入楼阁之门，重重无尽。",
            "居士供蒲塞之馔，种种庄严。",
            "以上妙饮食供养为法门，以广大愿心总持为佛事。",
            "一一摄入，一一交参。",
            "一一圆融，一一周徧。",
            "理事平等，真俗混融。",
            "凡圣同源，因果不二。",
            "直得文殊骑狮子，入普贤鼻孔里藏身。",
            "普贤骑象王，入文殊眼睛里瞌睡。",
            "释迦弥勒，掩耳偷铃。",
            "势至观音，抱赃叫屈。"
        ],
        "notes": "",
        "id": "f102adc9df15bcdfb5d28215f64f6430"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "偈十六首  其一二",
        "preface": "",
        "paragraphs": [
            "老龙千丈湫，晴空散飞雪。",
            "尊者诺讵罗，坐视眼眨眨。",
            "老禅来住山，梵志翻著袜。",
            "乍可刺汝眼，且要话头活。"
        ],
        "notes": "",
        "id": "4e3fb8f21d787b09cb0728d51d79188f"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "偈十六首  其一三",
        "preface": "",
        "paragraphs": [
            "老禅不打鼓山鼓，送老来看雁范山。",
            "杰阁重楼都不见，溪边茅屋两三间。"
        ],
        "notes": "",
        "id": "e2855a46cd8d2d45827373656a6e33f0"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "偈十六首  其一四",
        "preface": "",
        "paragraphs": [
            "释迦弥勒，犹是他奴。",
            "临济德山，是何草芥。",
            "向上一路，荆棘成林。",
            "更欲翻身，堕崖落堑。",
            "总不动著，当处活埋。",
            "生机临时，翻成乱统。",
            "穿耳胡僧葱岭去，夜行踏雪马蹄轻。"
        ],
        "notes": "",
        "id": "4e80df24b2b9fd43209f0fba9ef8bb66"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "偈十六首  其一五",
        "preface": "",
        "paragraphs": [
            "悬泉千尺泻龙湫，一叶萧萧万木秋。",
            "坐看孤云行看月，更无佛法挂心头。"
        ],
        "notes": "",
        "id": "8cbdc382f35af783f3f692df2712effa"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "偈十六首  其一六",
        "preface": "",
        "paragraphs": [
            "晷运推移无不动，日南长至几曾迁。",
            "应时纳祜无他事，依旧三门开两边。",
            "三门开两边，一句具三玄。",
            "今古应无坠，分明在目前。"
        ],
        "notes": "",
        "id": "a7f07d187826fa9ec18362e6f6438426"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "偈十六首  其一七",
        "preface": "",
        "paragraphs": [
            "孔明庙前有古柏，枝如青铜根如石。",
            "苍皮溜雨四十围，黛色参天二千尺。",
            "但见年年是好年，岂知日日是好日。",
            "小树子，傍山栽，花从叶里开。",
            "枝高攀不得，罗袖拂将来。"
        ],
        "notes": "",
        "id": "3bda368415944922a1b9dc1ff22db8fc"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "偈十六首  其一八",
        "preface": "",
        "paragraphs": [
            "尘融法界，念尽毗卢。",
            "咫尺跨于大千，刹那超于三世。",
            "过去诸如来秤锤落井，现在诸菩萨塞壑填沟。",
            "未来修学人，如麻似粟。",
            "回头拾得新罗箭，自是诸人不丈夫。"
        ],
        "notes": "",
        "id": "19fe88a6f1ba664de55e2d822d7b115d"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "临终偈",
        "preface": "",
        "paragraphs": [
            "前三十一，中九下七。",
            "老人言尽处，龟歌眼睛赤。"
        ],
        "notes": "",
        "id": "0e22e3a25af982030b80a41eeb751763"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古六首  其一",
        "preface": "",
        "paragraphs": [
            "不假文殊神通，休要罔明弹指。",
            "尔时灵山会中，女子从定而起。"
        ],
        "notes": "",
        "id": "a7c695788596c89386abaaebe7b7e7c1"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古六首  其二",
        "preface": "",
        "paragraphs": [
            "世路风波不见君，一回见面一伤神。",
            "水流华落知何处，洞中桃源别是春。"
        ],
        "notes": "",
        "id": "43a4eab6fea6a62a530bbae9cbb7c2b9"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古六首  其三",
        "preface": "",
        "paragraphs": [
            "劈面三拳，连腮七掌。",
            "尽大地人，不知痛痒。"
        ],
        "notes": "",
        "id": "e824ebfbd3a49581e0c53cd2979a069c"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古六首  其四",
        "preface": "",
        "paragraphs": [
            "夜半墨漆黑，捉得一个贼。",
            "点火照来看，元是王大伯。"
        ],
        "notes": "",
        "id": "d076917ba269c5de38136080672d1b42"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古六首  其五",
        "preface": "",
        "paragraphs": [
            "近在口皮边，远过河沙国。",
            "世间多少人，不得油糍吃。"
        ],
        "notes": "",
        "id": "dae00d375ba729c6f59dd86370bb5569"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古六首  其六",
        "preface": "",
        "paragraphs": [
            "船子下扬州，浮萍逐水流。",
            "一声河满子，千古动悲愁。"
        ],
        "notes": "",
        "id": "0cbd4e177758a48ab5565ddf9fd401ce"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "偈五首  其一",
        "preface": "",
        "paragraphs": [
            "万年一念，一念万年。",
            "和衣泥里辊，洗脚上床眠。",
            "历劫来事，祇在如今。",
            "大海波涛涌，小人方寸深。"
        ],
        "notes": "",
        "id": "9d6ee1d6b52a2214e00e045e8655afe5"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "偈五首  其二",
        "preface": "",
        "paragraphs": [
            "万机不到，眼见色，耳闻声。",
            "一句当堂，头戴天，脚踏地。",
            "你诸人祇如今日是五月初一，殊不知金乌半夜忙忙去，玉兔天明上海东。"
        ],
        "notes": "",
        "id": "40692002e43ba0dd50bd3766d62fb106"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "偈五首  其三",
        "preface": "",
        "paragraphs": [
            "一叶落，天下秋，欲穷千里目，更上一层楼。",
            "一尘起，大地收，嘉州打大像，陕府灌铁牛。",
            "久旱簷头句，桥流水不流。"
        ],
        "notes": "",
        "id": "428913f64131b358f752f09487627a3f"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "偈五首  其四",
        "preface": "",
        "paragraphs": [
            "见见之时，见非是见。",
            "见犹离见，见不能及。",
            "落华有意随流水，流水无情恋落华。",
            "诸可还者，自然非汝。",
            "不汝还者，非汝而谁。",
            "长恨春归无觅处，不知转入此中来。"
        ],
        "notes": "",
        "id": "937516b92b72a17bcb00f577132cd030"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "偈五首  其五",
        "preface": "",
        "paragraphs": [
            "马搭鞍，驴推磨。",
            "灵利衲僧，祇消一个。",
            "纵使东家明点灯，未必西家暗中坐。",
            "西来意旨问如何，多口阿师自招祸。"
        ],
        "notes": "",
        "id": "2ea5e1c77ed6247ba0a64d2020d9818c"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "观行上座所作维摩问疾图",
        "preface": "",
        "paragraphs": [
            "道人眈眈痴虎头，了然电转开双眸。",
            "枯木已死寒岩秋，定中霹雳摧四牛。",
            "起来下笔不能休，新诗字字蟠银钩。",
            "发其余者漫不收，散而纵横为九流。",
            "我观此画真其尤，病维摩诘小有瘳。",
            "文殊大士从之游，彼上人者难对酬。",
            "两公文章虎而彪，万古凡马空骅骝。",
            "向来曹韩与韦侯，笔端亦尝知此否。",
            "世间画本多山丘，阅人何翅如传邮。",
            "对此可以销百忧，先生胡为吟四愁。"
        ],
        "notes": "",
        "id": "d6a109a903411a63cc5b98f744996609"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "安上座所作墨梅",
        "preface": "",
        "paragraphs": [
            "道人色心浄，了见造物根。",
            "笔端开此花，胸中有丘园。",
            "清香凝暗夜，疏枝卧黄昏。",
            "撞钟西湖寺，见月罗浮村。",
            "老眼隔烟雾，一笑作篱藩。"
        ],
        "notes": "",
        "id": "6d0c1dd86f2994430806bfc82cc4b6ea"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其一",
        "preface": "",
        "paragraphs": [
            "老胡不免出胞胎，也解人前恁么来。",
            "指地指天称第一，众生四十九年灾。"
        ],
        "notes": "",
        "id": "d4847628c525028cf8a2a41329d25353"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其二",
        "preface": "",
        "paragraphs": [
            "是非海里横身人，豺虎群中自在行。",
            "莫把是非来辨我，平生穿凿不相干。"
        ],
        "notes": "",
        "id": "70d2e2f4b53162dbbaa91d95db264f64"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其三",
        "preface": "",
        "paragraphs": [
            "月里姮娥不画眉，只将云雾作罗衣。",
            "不知梦逐青鸾去，犹把花枝盖面归。"
        ],
        "notes": "",
        "id": "f21a7c1fafa0e33f618da566594821b9"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其四",
        "preface": "",
        "paragraphs": [
            "拄杖头边无孔窍，大千沙界犹嫌小。",
            "毗婆尸佛早留心，直至而今不得妙。"
        ],
        "notes": "",
        "id": "403dc1682c4522ed31c2ca02ce1de454"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其五",
        "preface": "",
        "paragraphs": [
            "举手攀南斗，翻身倚北辰。",
            "出头天外看，谁是我般人。"
        ],
        "notes": "",
        "id": "e4c76d302a234c3cd38c21f976455e81"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其六",
        "preface": "",
        "paragraphs": [
            "种谷不生豆苗，蒸沙岂能成饭。",
            "大通智胜如来，一个担扳底汉。"
        ],
        "notes": "",
        "id": "eddbf7fa1444c97f420cd837c1a64b93"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其七",
        "preface": "",
        "paragraphs": [
            "入林不动草，入水不动波。",
            "镬汤无冷处，合眼跳黄河。"
        ],
        "notes": "",
        "id": "28964079ee75ae4c5b57dc2e1de824fc"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其八",
        "preface": "",
        "paragraphs": [
            "破缾岂复作缾事，焦种不因生糵牙。",
            "如彼灵空槃大子，毛轮垂法翳花开。"
        ],
        "notes": "",
        "id": "32464f5b9e9745e2033dbfde829dfdaf"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其九",
        "preface": "",
        "paragraphs": [
            "海水翻空衮底流，鱼龙虾蟹信沉浮。",
            "可怜金色头陀子，直至如今笑未休。"
        ],
        "notes": "",
        "id": "9e6924737bcffaf352ce4878a99ee655"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其一○",
        "preface": "",
        "paragraphs": [
            "少室山前风过耳，九年人事随流水。",
            "若还是弄潮人，切须莫入洪波里。"
        ],
        "notes": "",
        "id": "02c20b8d1aaca639d2e60a7d82ae3e1f"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其一一",
        "preface": "",
        "paragraphs": [
            "二祖当年立少林，满庭积雪到腰深。",
            "叉手当胸无一事，不求不觅不安心。"
        ],
        "notes": "",
        "id": "2835e454402eedc5869e9ae47913cb2c"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其一二",
        "preface": "",
        "paragraphs": [
            "胡乱三十年，不曾少盐酱。",
            "江西马大师，南岳让和尚。"
        ],
        "notes": "",
        "id": "422ea27e65ad81769b35a5f28bbce902"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其一三",
        "preface": "",
        "paragraphs": [
            "庐陵米价少知音，佛法商量古到今。",
            "绣出鸳鸯任人看，无端却要觅金针。"
        ],
        "notes": "",
        "id": "ec8d93f2a5624a5348bd2dd7b0297efa"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其一四",
        "preface": "",
        "paragraphs": [
            "江西一喝动乾坤，大用全机是灭门。",
            "三日耳聋风过树，累他黄蘖丧儿孙。"
        ],
        "notes": "",
        "id": "9a18a5e7494cf9df7bd54eedc1197ca7"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其一五",
        "preface": "",
        "paragraphs": [
            "百丈野狐，塞鴈衔芦。",
            "李广神箭，张颠草书。"
        ],
        "notes": "",
        "id": "159a39660c90fbb77522e5a27455d54b"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其一六",
        "preface": "",
        "paragraphs": [
            "剔起便行三万里，只今休去八千年。",
            "分明更为从头举，一任诸方取次传。"
        ],
        "notes": "",
        "id": "c44c2bee2d29e0fc1fb4c283621e75a7"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其一七",
        "preface": "",
        "paragraphs": [
            "心不是佛，智不是道。",
            "青山白云，落花芳草。",
            "若是伶俐阿师，终不回头转脑。"
        ],
        "notes": "",
        "id": "5d025a17d528471f97aded18e0a8815e"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其一八",
        "preface": "",
        "paragraphs": [
            "一道如弦直，心亲手更亲。",
            "箭穿红日影，方是射雕人。"
        ],
        "notes": "",
        "id": "82ea86e0bf1b91b84b7f7c0ee34dc3c4"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其一九",
        "preface": "",
        "paragraphs": [
            "南泉不指净瓶，隐峰何曾潟水。",
            "从教打瓦钻龟，佛法不在这里。"
        ],
        "notes": "",
        "id": "1e0fbe1fbe9e22e4c53b8863d09bb009"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其二○",
        "preface": "",
        "paragraphs": [
            "大海波涛阔，小人方寸深。",
            "海枯终见底，人死不知心。"
        ],
        "notes": "",
        "id": "9563365710c20627e0aa377dd7b06cbe"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其二一",
        "preface": "",
        "paragraphs": [
            "四海狼烟静，中原信息通。",
            "罢拈三尺剑，休弄一张弓。"
        ],
        "notes": "",
        "id": "84c966f284ea0fa5c34c1fb9b279a8a6"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其二二",
        "preface": "",
        "paragraphs": [
            "大唐国里无禅师，礼拜归堂更不疑。",
            "堪笑河阳新妇子，不如临济小厮儿。"
        ],
        "notes": "",
        "id": "caac1f63b437d945eccc9401638060a6"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其二三",
        "preface": "",
        "paragraphs": [
            "若知天地本同根，不应重来更问人。",
            "却得南泉亲指似，等闲花发梦中春。"
        ],
        "notes": "",
        "id": "08f46b116b5279b2cce454abe6f8b076"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其二四",
        "preface": "",
        "paragraphs": [
            "狸奴白牯念摩诃，争似南泉打破锅。",
            "虽然佛法无多子，天下丛林不奈何。"
        ],
        "notes": "",
        "id": "47a341d067440cd7bd2c67412eb1ab17"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其二五",
        "preface": "",
        "paragraphs": [
            "若谓平常心是道，枝蔓向上更生枝。",
            "贴肉汗衫如脱了，唤来眼上与安眉。"
        ],
        "notes": "",
        "id": "22deeb2972ab88634855254fa319cc4d"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其二六",
        "preface": "",
        "paragraphs": [
            "眼中见惯是寻常，又不惊人又久长。",
            "留得寒窻夜来月，三更依旧照茅堂。"
        ],
        "notes": "",
        "id": "2028fb3f1816f1b0e69d1419b2882b25"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其二七",
        "preface": "",
        "paragraphs": [
            "茱萸这里无一滴，赵州无言便走出。",
            "春去秋来三百年，拄杖至今犹倚壁。"
        ],
        "notes": "",
        "id": "74070c5eeb52fbfba6e036be3b5a3254"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其二八",
        "preface": "",
        "paragraphs": [
            "镇州出大萝卜头，师资道合有来由。",
            "观音寺里有弥勒，东院西边有赵州。"
        ],
        "notes": "",
        "id": "a07a1341a19e2f2390b48a5c160d277e"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其二九",
        "preface": "",
        "paragraphs": [
            "金佛木佛泥佛，度炉度水度火。",
            "尽入赵州红炉，烈焰光中锻过。",
            "一声白雪阳春，万古无人能和。"
        ],
        "notes": "",
        "id": "5fc2184119e350b7aad38fd07cd9262e"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其三○",
        "preface": "",
        "paragraphs": [
            "大地是眼何处屙，天下不奈雪老何。",
            "赵州寄个锹子去，方得此语圆来龙去堶堶。"
        ],
        "notes": "",
        "id": "b9b0a2e81ac58f70f6aca8d58d39f70b"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其三一",
        "preface": "",
        "paragraphs": [
            "天子居闹市里，山僧在百草头。",
            "摆手御街来往，不怕巡火所由。"
        ],
        "notes": "",
        "id": "adbf84c6f17596a242017847fa241546"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其三二",
        "preface": "",
        "paragraphs": [
            "得入门，在门外。",
            "说向人，人不会。",
            "更高声，我耳背。"
        ],
        "notes": "",
        "id": "15b594d713fb45b9aff3cdf836d301a5"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其三三",
        "preface": "",
        "paragraphs": [
            "宣德门前过，回头便招祸。",
            "若要无事时，且归堂里坐。"
        ],
        "notes": "",
        "id": "7094fe022589036c1676192c19cdc5aa"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其三四",
        "preface": "",
        "paragraphs": [
            "老僧正在东司上，不将佛法为人说。",
            "一般屎臭旃檀香，父子之机俱漏泄。"
        ],
        "notes": "",
        "id": "c25382e24dcaf2ed7bdee97b04fbe725"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其三五",
        "preface": "",
        "paragraphs": [
            "百年三万六千日，一日朝昏十二时。",
            "使杀老僧浑不管，不知闹里有谁知。"
        ],
        "notes": "",
        "id": "7aff8fccda407bba8eb58285f602da70"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其三六",
        "preface": "",
        "paragraphs": [
            "殿上唤来先应诺，不知业识太茫茫。",
            "虽然功德已成就，争奈当初不放光。"
        ],
        "notes": "",
        "id": "cf1bbc8c4dfe92f3a80c3e0aa1eb1828"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其三七",
        "preface": "",
        "paragraphs": [
            "洗脚处更不安排，侧聆时非是啗啄。",
            "赵州临济二老人，相见何劳下注脚。"
        ],
        "notes": "",
        "id": "b65faa95292c8346e607ae7a66d47a7a"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其三八",
        "preface": "",
        "paragraphs": [
            "娄罗须要逞聪明，金榜何曾得挂名。",
            "捋下幞头归去好，莫骑驴子傍人门。"
        ],
        "notes": "",
        "id": "a3599ed6dab0cd587b7d001a318c151e"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其三九",
        "preface": "",
        "paragraphs": [
            "面门出入见还难，无位真人咫尺间。",
            "去路一身轻似叶，高名千古重如山。"
        ],
        "notes": "",
        "id": "0b75a152061316c12d51e4abea3d0787"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其四○",
        "preface": "",
        "paragraphs": [
            "主宾都落第三机，阵阵开旗不展旗。",
            "石火光中分胜负，倒骑铁马上须弥。"
        ],
        "notes": "",
        "id": "14dc18c30cc08257d625644cf56d97ec"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其四一",
        "preface": "",
        "paragraphs": [
            "大悲观音开正面，官不容针通一线。",
            "鼠拽葫芦有底忙，鬼争漆楣无人见。"
        ],
        "notes": "",
        "id": "9bff41d0028cc96821dd519d03a672f7"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其四二",
        "preface": "",
        "paragraphs": [
            "到老不曾开语路，临行回首却叮咛。",
            "深深海底犹嫌浅，直向金刚水际行。"
        ],
        "notes": "",
        "id": "856995c8a66d378147eea2f32936be4d"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其四三",
        "preface": "",
        "paragraphs": [
            "雷火光中休草草，剑轮锋上莫忉忉。",
            "等闲放却全身入，终不当头犯一毫。"
        ],
        "notes": "",
        "id": "03e2af87c69311abec86d2728c5a9546"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其四四",
        "preface": "",
        "paragraphs": [
            "睦州只爱锥头利，这僧不见凿头方。",
            "直饶转得百千藏，这般供养也寻常。"
        ],
        "notes": "",
        "id": "e375eecb3ea94271110bbda3812aed51"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其四五",
        "preface": "",
        "paragraphs": [
            "敢保老兄犹未彻，玄沙之言何太切。",
            "君看陌上桃花红，尽是离人眼中血。"
        ],
        "notes": "",
        "id": "f8738b51292d1c5b3ca665cae1f59046"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其四六",
        "preface": "",
        "paragraphs": [
            "棒下真𨱎不博金，德山彻底老婆心。",
            "后人只见波涛涌，不见龙王宫殿深。"
        ],
        "notes": "",
        "id": "1796cba27186db095d9a35f8c9ccc2ca"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其四七",
        "preface": "",
        "paragraphs": [
            "钟未鸣，鼓未响，依前托钵归方丈。",
            "德山不会末后句，岩头密意谁相亮。",
            "只得三年也大奇，留与诸方作榜样。"
        ],
        "notes": "",
        "id": "ee940f863565ccdf16b044e645831b08"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其四八",
        "preface": "",
        "paragraphs": [
            "寒时寒，热时热，无寒暑处天然别。",
            "绵州附子汉州姜，打刀须是邠州铁。",
            "洞山老子不瞒人，亲传当面藏身诀。"
        ],
        "notes": "",
        "id": "54ff94dd28c2940db9dd43c6810db94b"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其四九",
        "preface": "",
        "paragraphs": [
            "二十年前此地游，木兰花发院新修。",
            "如今再到经行地，树老无花僧白头。"
        ],
        "notes": "",
        "id": "a8b4d52eb7bdd4cb94c4022a1225ea9f"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其五○",
        "preface": "",
        "paragraphs": [
            "年来万事总成魔，老去闲添白髪多。",
            "道泰不传天子令，时清休唱太平歌。"
        ],
        "notes": "",
        "id": "94d99ae13d7f7d502711904f105b6dce"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其五一",
        "preface": "",
        "paragraphs": [
            "大死底人还却活，不许夜行投明到。",
            "陈州人出许州门，翁翁八十重年少。"
        ],
        "notes": "",
        "id": "8196904c33c9898a8a781aa42359fe82"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其五二",
        "preface": "",
        "paragraphs": [
            "干峰不用指陈，云门休打骨董。",
            "自然东海鲤鱼，筑著帝释鼻孔。"
        ],
        "notes": "",
        "id": "8fbc61fbb94e13da86d6865104d09427"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其五三",
        "preface": "",
        "paragraphs": [
            "掌中擎日月，舌上覆金钱。",
            "壁立争千仞，毫光彻梵天。"
        ],
        "notes": "",
        "id": "39fe7bf41d41a2e146f3e27fde3fb34f"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其五四",
        "preface": "",
        "paragraphs": [
            "棒头瞎却一城人，三圣撩他宝寿瞋。",
            "正令只堪提一半，一盲引得众盲行。"
        ],
        "notes": "",
        "id": "bf123a863fcbbfffae349621c90f7e23"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其五五",
        "preface": "",
        "paragraphs": [
            "不踏门前路，春归又一年。",
            "落花红满地，芳草碧连天。"
        ],
        "notes": "",
        "id": "c154e2604811ba273215e52d2ebca1f8"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其五六",
        "preface": "",
        "paragraphs": [
            "利刀自断命根，不要依草附木。",
            "若有一法与人，永入拔舌地狱。"
        ],
        "notes": "",
        "id": "65c661c4d320ffc766d7e71f23089817"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其五七",
        "preface": "",
        "paragraphs": [
            "万事由王老师，树子未属你在。",
            "广额屠儿成佛，二祖大师偿债。"
        ],
        "notes": "",
        "id": "2ed3db8e63a9112e920f5e34389fc72e"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其五八",
        "preface": "",
        "paragraphs": [
            "南无观上音菩萨，补陀岩上红莲舌。",
            "不知成佛是何时，打刀须是并州铁。"
        ],
        "notes": "",
        "id": "3da17e7cdbe11020abe72f72b0836352"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其五九",
        "preface": "",
        "paragraphs": [
            "不用唐言译，休将梵语传。",
            "摩醯首罗眼，对面隔西天。"
        ],
        "notes": "",
        "id": "b2d296bdf00db5c05299ae7137b38f6d"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其六○",
        "preface": "",
        "paragraphs": [
            "七条披向钟声上，徧界难藏比丘相。",
            "若以色角音声求，迦叶师兄是虚妄。"
        ],
        "notes": "",
        "id": "6797bebf47d7566ffb28aaa660ff3a10"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其六一",
        "preface": "",
        "paragraphs": [
            "二乘菩萨何言尽，诸佛凡夫早晚休。",
            "世事但将公道断，人心难似水长流。"
        ],
        "notes": "",
        "id": "bd569a9365fd000fea138232503c3f5b"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其六二",
        "preface": "",
        "paragraphs": [
            "快骑骏马上高楼，南北东西得自由。",
            "最好腰缠十万贯，更来乘鹤上扬州。"
        ],
        "notes": "",
        "id": "a475840045af434a9c459332d8d8e5bb"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其六三",
        "preface": "",
        "paragraphs": [
            "风头稍硬难安立，暖气才通瞌睡来。",
            "却笑明招闲费力，无端两处强差排。"
        ],
        "notes": "",
        "id": "b53358535149011f7e7ee47722514f77"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其六四",
        "preface": "",
        "paragraphs": [
            "燕尾大虫难傍近，近前便是伤人命。",
            "除非目解据虎头，自然头正尾亦正。"
        ],
        "notes": "",
        "id": "944f4baa52f87e0861e89cf629838a85"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其六五",
        "preface": "",
        "paragraphs": [
            "只要拔楔抽钉，为人解粘去缚。",
            "如何洞山老人，先自螣蛇绕脚。"
        ],
        "notes": "",
        "id": "6e75e2ad505a7baa8d33fdc0f04e1704"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其六六",
        "preface": "",
        "paragraphs": [
            "网中跳出便飞腾，好个天然俊衲僧。",
            "何似当初未入网，悟来方始是知音。"
        ],
        "notes": "",
        "id": "083cc44afb466f08974afbd971d0b630"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其六七",
        "preface": "",
        "paragraphs": [
            "阿家新妇两同条，咫尺家乡路不遥。",
            "可笑骑驴觅驴者，一生错认马鞍桥。"
        ],
        "notes": "",
        "id": "9faf316048ca084f86f3fd54514d0cd1"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其六八",
        "preface": "",
        "paragraphs": [
            "拈起竹篦子，□□便到家。",
            "秘魔若不会，随后却擎叉。"
        ],
        "notes": "",
        "id": "b1d1622b30c036270577f4d4618ea515"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其六九",
        "preface": "",
        "paragraphs": [
            "十年湖海觅冤雠，不得冤雠未肯休。",
            "芍药花开菩萨面，椶榈叶长夜叉头。"
        ],
        "notes": "",
        "id": "052717d0395c3e093b557bdda5866a63"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其七○",
        "preface": "",
        "paragraphs": [
            "锯解秤锤浑似铁，大愚老子曾饶舌。",
            "水流涧下太忙生，云在岭头闲不彻。"
        ],
        "notes": "",
        "id": "29a94ddc2c9ee1b6bebdb9c9dbb3e960"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其七一",
        "preface": "",
        "paragraphs": [
            "官路无人独自行，自家公验甚分明。",
            "路傍偷贩私盐客，草里蹲身过一生。"
        ],
        "notes": "",
        "id": "666608ad539a7ffb779d86aec5b0bfa5"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其七二",
        "preface": "",
        "paragraphs": [
            "猛虎当路坐，游鱼脚下过。",
            "不学子湖老，便打刘铁磨。"
        ],
        "notes": "",
        "id": "534a2d5baaa3a71a0f4bc4f9778bd493"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其七三",
        "preface": "",
        "paragraphs": [
            "三脚驴儿忒杀好，长放后园教吃草。",
            "等闲牵去向人前，踼倒湖南瞎长老。"
        ],
        "notes": "",
        "id": "789c4944d188f69f1b7882ca10e5a541"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其七四",
        "preface": "",
        "paragraphs": [
            "杨歧老人锁口诀，万里长城一条铁。",
            "斫牌禅客知到来，不动金锤脑门裂。"
        ],
        "notes": "",
        "id": "a411640248401aee1b25b6dbe5d76fe0"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其七五",
        "preface": "",
        "paragraphs": [
            "口是祸门，电掣雷奔。",
            "娑竭出海，震动乾坤。"
        ],
        "notes": "",
        "id": "a0a585a165fa45ef01e8c04c894cf982"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "颂古七十六首  其七六",
        "preface": "",
        "paragraphs": [
            "从前五逆怕闻雷，不似大虫看水磨。",
            "孤峰顶上要同行，十字街头还共坐。"
        ],
        "notes": "",
        "id": "984f20bd1bed30a51455d87daf177d9f"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "祇老是生涯。"
        ],
        "notes": "",
        "id": "5231dfb2dc717739684df522e166f419"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "坞深人不到。"
        ],
        "notes": "",
        "id": "12772b596a37e9784a0fca28b26e7e5e"
    },
    {
        "author": "释士珪",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "谁令眼界幽。"
        ],
        "notes": "",
        "id": "9289925daa374074ffe838652227435a"
    }
]