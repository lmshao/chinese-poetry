[
    {
        "author": "善生",
        "dynasty": "唐",
        "type": "诗",
        "rhythmic": "",
        "title": "旅中荅喻军事问客情",
        "preface": "",
        "paragraphs": [
            "一自游他国，相逢少故人。",
            "纵然为客乐，争似在家贫。",
            "畜恨霜侵鬓，搜诗病入神。",
            "若非怜片善，谁肯问风尘。"
        ],
        "notes": "",
        "id": "821df1e1a3324dffcc0144ab1f748c74"
    },
    {
        "author": "善生",
        "dynasty": "唐",
        "type": "诗",
        "rhythmic": "",
        "title": "赠卢逸人",
        "preface": "",
        "paragraphs": [
            "高眠岩野间，至艺敌应难。",
            "诗苦无多首，药灵惟一丸。",
            "引泉鱼落釜，攀果露沾冠。",
            "已得嵇康趣，逢迎事每阑。"
        ],
        "notes": "",
        "id": "bd4c5df5b101a3a7a3c82c2f067cde8d"
    },
    {
        "author": "善生",
        "dynasty": "唐",
        "type": "诗",
        "rhythmic": "",
        "title": "送玉禅师",
        "preface": "",
        "paragraphs": [
            "飘然无定迹，迥与律乘违。",
            "入郭随缘住，思山破夏归。",
            "盂擎数家饭，衲乞几人衣。",
            "洞了曹溪旨，宁输俗者机。"
        ],
        "notes": "",
        "id": "079663dd43cf11d6b261c6006c415292"
    },
    {
        "author": "善生",
        "dynasty": "唐",
        "type": "诗",
        "rhythmic": "",
        "title": "送智光之南值雨",
        "preface": "",
        "paragraphs": [
            "结束衣囊了，炎州定去游。",
            "草堂方惜别，山雨为相留。",
            "又得一宵话，免生千里愁。",
            "莫辞重卜日，后会必经秋。"
        ],
        "notes": "",
        "id": "3796fc18d5c311084247d0bab618d53f"
    }
]