[
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "于尉以书室新成惠诗次韵",
        "preface": "",
        "paragraphs": [
            "无数云山簇眼前，又听风叶响琤然。",
            "近于此处开三径，准拟归来受一廛。",
            "终日看山忘坐卧，有时扃户锁风烟。",
            "寻花问柳如乘兴，且莫轻回访戴船。"
        ],
        "notes": "",
        "id": "353064de4a60625df472cacb3b946fa1"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "于尉惠诗有流落之叹次韵招饮",
        "preface": "",
        "paragraphs": [
            "一纸西风书客愁，愁来如泻满汀洲。",
            "从他梦鹿还争鹿，休问封侯与不侯。",
            "百岁光阴草头露，一年好景菊花秋。",
            "人生能著几緉屐，且为重阳一醉不。"
        ],
        "notes": "",
        "id": "aa3d0acdff9d77825e071ff7cde01b03"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "书堂前植竹今日移梅于其间",
        "preface": "",
        "paragraphs": [
            "三径向来孤竹弟，一枝今日伴梅兄。",
            "岁寒图上曾相识，一笑相看自有情。"
        ],
        "notes": "",
        "id": "fc9d65005f931a9a2a0dea3cdaf514c1"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "戴氏楼名折桂来觅诗赋二十八字",
        "preface": "",
        "paragraphs": [
            "秋入高楼风露凉，疑从月里送清香。",
            "五枝高折非难事，问取燕山窦十郎。"
        ],
        "notes": "",
        "id": "b544ce0905464625839eca53e7abb0aa"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "偶书",
        "preface": "",
        "paragraphs": [
            "酒尽瓶干一再添，朔风吹叶响阶前。",
            "起来水墨图中望，正是江南欲雪天。"
        ],
        "notes": "",
        "id": "b9648b3b92d329c1ffbefd60b7547285"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和许宰于尉间字韵诗后一首送其子赴太学  其一",
        "preface": "",
        "paragraphs": [
            "连珠叠璧照窗间，得句须知出等闲。",
            "有似弟兄花萼集，更如大小淮南山。",
            "言诗自愧知来赐，闻十如何敢望颜。",
            "一夜不眠追险韵，起来疏发有诗斑。"
        ],
        "notes": "",
        "id": "6ab2d16e4c5d6997f2a626a0e8b374f4"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和许宰于尉间字韵诗后一首送其子赴太学  其二",
        "preface": "",
        "paragraphs": [
            "𥬞云追电笑谈间，争看骅骝出帝闲。",
            "暂借短檠赊眼力，莫因远别梦眉山。",
            "诗闻庭下频趋鲤，易在床头久铸颜。",
            "趁取双亲皆未老，绿衣归换彩衣斑。"
        ],
        "notes": "",
        "id": "828edd9b2a67bfd8e74b9d535da7a6b2"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和懒窝严上人纸被诗",
        "preface": "",
        "paragraphs": [
            "身清不受人间辱，只倩溪翁捣冰縠。",
            "素涛照眼绝针痕，暖玉遮头无脸粟。",
            "参寥已似絮沾泥，天女虽来暖非肉。",
            "华鲸吼吼不成眠，蝴蝶蘧蘧犹未足。"
        ],
        "notes": "",
        "id": "49dbd4bff3b35e8e0ab04f2efcba3d9d"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "雨后书怀",
        "preface": "",
        "paragraphs": [
            "策策西风两鬓秋，瘦藤独倚思悠悠。",
            "送凉小雨勾牵睡，泼面新醅断送愁。",
            "涉世已经三折臂，浮生空白一分头。",
            "流行坎止随天意，且著烟蓑上钓舟。"
        ],
        "notes": "",
        "id": "726f247434075115809c293ab6d3480f"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和于湖集茶韵三首  其一",
        "preface": "",
        "paragraphs": [
            "倒床鼻息欲鸣雷，须仗灵芽一唤回。",
            "此味直教真性在，切防勾贼用盐梅。"
        ],
        "notes": "",
        "id": "f1c6ea04f3f5c7135052757c0ef2b9fb"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和于湖集茶韵三首  其二",
        "preface": "",
        "paragraphs": [
            "金沙泉下喊春雷，贡茗先随造化回。",
            "欲望头纲分八餠，恨无笔力继欧梅。"
        ],
        "notes": "",
        "id": "a6b80645b8600ad7b485b1ee244911c4"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和于湖集茶韵三首  其三",
        "preface": "",
        "paragraphs": [
            "气味相投陈与雷，有时煎点两三回。",
            "午窗睡著呼汤急，止渴还应似望梅。"
        ],
        "notes": "",
        "id": "6b4be933f3e2e73f9bc4fba8f68c2a95"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "晓起",
        "preface": "",
        "paragraphs": [
            "风叶下宿雨，菰蒲作秋声。",
            "起头望天宇，凉意翛翛生。",
            "欲挽天河水，一洗尘土缨。",
            "谁人插两翼，送我上太清。"
        ],
        "notes": "",
        "id": "a872fb531890260824c67bf47d3f3ecf"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "晚出",
        "preface": "",
        "paragraphs": [
            "晚径收霜滑，青鞋踏浅沙。",
            "看云闲活计，临水淡生涯。",
            "篱菊犹存叶，江梅欲破花。",
            "枫林凋落尽，露出两三家。"
        ],
        "notes": "",
        "id": "e43f37b0ae2c2a1413c4b386dd821756"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "夜坐",
        "preface": "",
        "paragraphs": [
            "霜蟾照户鼓三更，独坐蒲团一盏灯。",
            "名利此时都踏破，分明一个在家僧。"
        ],
        "notes": "",
        "id": "df7d3482490c6fedf39e432ba9c05f95"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "天寒偶成",
        "preface": "",
        "paragraphs": [
            "云冻长空铺水墨，风鸣破屋响琅玕。",
            "忆梅探梅春已露，欲雪不雪天正寒。",
            "呵笔岂能诗句好，拥炉偏怕酒瓶干。",
            "太平宰相非吾望，煨芋何须问懒残。"
        ],
        "notes": "",
        "id": "6afda834a726e28370b12d1442b65588"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "喜雪二首  其一",
        "preface": "",
        "paragraphs": [
            "光入疎櫺晓色添，开门犹认蝶飞帘。",
            "千山陡失青丝障，万户横拖白玉簷。",
            "压竹重时疑绿折，著花轻处露红尖。",
            "自惭对景无佳句，空笑当时絮与盐。"
        ],
        "notes": "",
        "id": "6bae60b1872efb8928a78f49243a417c"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "喜雪二首  其二",
        "preface": "",
        "paragraphs": [
            "未问街头酒价添，迎光先卷读书帘。",
            "送寒作片频窥户，著暖先融半溜簷。",
            "莫作桧花添项强，且随梅点閙眉尖。",
            "叮咛勿压南枝折，商鼎调羹待作盐。"
        ],
        "notes": "",
        "id": "ade1a76d0b9f7c794c3e3627c3769c1e"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "余本不能棋因病又止酒",
        "preface": "",
        "paragraphs": [
            "围棋赌别墅，斗酒博凉州。",
            "驱之夺名利，谁信可销愁。",
            "不如陶靖节，客至空持瓯。",
            "不如苏东坡，胜败两忘忧。",
            "此心无外累，云浄一天秋。"
        ],
        "notes": "",
        "id": "0c5691402fe89d36f8ef1fa8353f160c"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "咏蒲团",
        "preface": "",
        "paragraphs": [
            "细观才满一轮月，静坐能销万古心。",
            "莫向洪炉烘醉客，只宜清夜定禅林。"
        ],
        "notes": "",
        "id": "887ccad04f47bcef6e9b0af9cabe6c39"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "读子厚乞巧文",
        "preface": "",
        "paragraphs": [
            "不见牛郎不秉钧，一时虽拙有清芬。",
            "附棋待诏皆因巧，何用翻成乞巧文。"
        ],
        "notes": "",
        "id": "417b37d6f024efecf11fbd65f756f345"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "著存亭",
        "preface": "",
        "paragraphs": [
            "事亡如存死如生，以诚则著著乃形。",
            "二字貌出孝子诚，晓然如见亲在庭。",
            "有人念母愁思凝，终日如痴呼不醒。",
            "自云所见政如此，触物有感皆分明。",
            "山形作我枕扇清，风叶舞我莱衫轻。",
            "江芦千株白皎皎，尚想鹤发垂星星。",
            "入户宛然闻忾息，恍惚欲下来举觥。",
            "始知至孝无间断，圣人所以见墙羹。",
            "譬如忠信纯熟者，立则参前坐倚衡。",
            "然而存著亦非真，能于吾母用吾情。",
            "所见皆从所念得，初非刻木外经营。",
            "虽然铭镂在中扃，何待扁榜垂丹青。",
            "要令目击助心想，不然安得名吾亭。"
        ],
        "notes": "",
        "id": "8404dc2f53dc0d2f341f640f4eaef6a0"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "挽黄助教四首  其一",
        "preface": "",
        "paragraphs": [
            "金𫔇刮膜妙通灵，从此昏花不再生。",
            "闻道向来昏醉眼，而今黑白尽分明。"
        ],
        "notes": "",
        "id": "e7f405da66c3c150494147a06a09f53e"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "挽黄助教四首  其二",
        "preface": "",
        "paragraphs": [
            "有客携来幼妇碑，细看一字是褒辞。",
            "触蛮索战吾无此，方信黄家万顷陂。"
        ],
        "notes": "",
        "id": "f5a2ed73b18330be8f9e4e229670d860"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "挽黄助教四首  其三",
        "preface": "",
        "paragraphs": [
            "杨枝一放任西东，已把浮生比梦中。",
            "今日算来真是梦，翩翩丹旐引春风。"
        ],
        "notes": "",
        "id": "742540d72957edf24def1fbf8098574f"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "挽黄助教四首  其四",
        "preface": "",
        "paragraphs": [
            "春归平日馆池中，想是园花三四红。",
            "还有旧时王谢燕，喃喃来吊主人翁。"
        ],
        "notes": "",
        "id": "d36f24fac7e1cf527a66962307a75391"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "于尉灯夜招饮酒酣援笔成诗继韵",
        "preface": "",
        "paragraphs": [
            "低唱虽无金步莲，公来处处已闻弦。",
            "满街灯火作元夕，此段风光胜去年。",
            "纸上飞云惊落笔，盘中走弹喜诗圆。",
            "便宜归侍传柑宴，满泛钱塘药玉船。"
        ],
        "notes": "",
        "id": "500d2382f64a0eeaadf2516e3f12adbf"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和洪龟父岁暮韵",
        "preface": "",
        "paragraphs": [
            "两鬓点秋霜，黑白交相互。",
            "倒指数行年，如日斜岁暮。",
            "始污千佛经，颇叹儒冠误。",
            "夜声喧爆竹，晓炬惊鸦树。",
            "又是一年新，三百六十度。"
        ],
        "notes": "",
        "id": "8c0aedfeaacb429b3e91d245dd650478"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "睡起二首  其一",
        "preface": "",
        "paragraphs": [
            "双双燕语落簷牙，惊破春屏梦到家。",
            "睡起拈书无意绪，开窗隠几看桃花。"
        ],
        "notes": "",
        "id": "04b5c8eca0a62b735debd504578f9cf7"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "睡起二首  其二",
        "preface": "",
        "paragraphs": [
            "蝶梦惊回思尚迷，起煎蟹眼试新旗。",
            "桃花贴地杨花起，正是江南二月时。"
        ],
        "notes": "",
        "id": "c2574beafbe7e8d53e81b07079f2004b"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "慕容簿送题宝峰石刻并中秋词以诗谢之  其一",
        "preface": "",
        "paragraphs": [
            "步屧寻僧到日西，乱山深处见新碑。",
            "却惊天上披风手，亦卷波澜入小诗。"
        ],
        "notes": "",
        "id": "77c93f8fdd13abbfb547aebac0fbd169"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "慕容簿送题宝峰石刻并中秋词以诗谢之  其二",
        "preface": "",
        "paragraphs": [
            "月入中秋色满林，摹将好景寄清音。",
            "自从句夺天工巧，景物无聊直至今。"
        ],
        "notes": "",
        "id": "98a2ce55e761ea1f86de3e2421a3e771"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "以鲁直露湿何郎试汤餠为韵赋酴醾七首  其一",
        "preface": "",
        "paragraphs": [
            "石竹麝香脐，博山水沈炷。",
            "勾引爱香人，攀花春笋露。"
        ],
        "notes": "",
        "id": "ea99837bf7797a290096ec780d07999c"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "以鲁直露湿何郎试汤餠为韵赋酴醾七首  其二",
        "preface": "",
        "paragraphs": [
            "江南万玉妃，肌肤冰雪立。",
            "平生爱淡粧，不作胭脂湿。"
        ],
        "notes": "",
        "id": "96454bc064bc6b6d7cab38e3cff77dc1"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "以鲁直露湿何郎试汤餠为韵赋酴醾七首  其三",
        "preface": "",
        "paragraphs": [
            "金沙与同架，并蒂更连柯。",
            "红白虽相宜，品藻当如何。"
        ],
        "notes": "",
        "id": "526aa5fe61323a37fd7b072ae078c824"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "以鲁直露湿何郎试汤餠为韵赋酴醾七首  其四",
        "preface": "",
        "paragraphs": [
            "倚窗春睡觉，折玉满手香。",
            "𥮾云疑未稳，指点问檀郎。"
        ],
        "notes": "",
        "id": "f81370198d1619a692fa289f89847fe5"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "以鲁直露湿何郎试汤餠为韵赋酴醾七首  其五",
        "preface": "",
        "paragraphs": [
            "何面与荀香，美丈夫可试。",
            "不学海棠花，只如妃子睡。"
        ],
        "notes": "",
        "id": "6c39742022445ddf3666df882691acb2"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "以鲁直露湿何郎试汤餠为韵赋酴醾七首  其六",
        "preface": "",
        "paragraphs": [
            "昨日落酒杯，引我卧醉乡。",
            "对午犹未醒，支颐听煮汤。"
        ],
        "notes": "",
        "id": "5e23d626dde6ecf2f24cbfa96ff642ad"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "以鲁直露湿何郎试汤餠为韵赋酴醾七首  其七",
        "preface": "",
        "paragraphs": [
            "爱花莫看花，如饥贪画餠。",
            "一笑大江横，此句须参请。"
        ],
        "notes": "",
        "id": "a1ddc1e312d3dbb3e37525022b33b37a"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "以昌黎验长常携尺为韵赋笋五首  其一",
        "preface": "",
        "paragraphs": [
            "前晚尚锥锋，昨日突鎗剑。",
            "今朝又稍长，吾曾刻竹验。"
        ],
        "notes": "",
        "id": "1c4f11fbf53df4ba530cf0e4bc652c80"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "以昌黎验长常携尺为韵赋笋五首  其二",
        "preface": "",
        "paragraphs": [
            "突兀出藩来，颇似逞狂荡。",
            "高下列阶前，又如识少长。"
        ],
        "notes": "",
        "id": "e56446c531d2a9140594f6b8e96036e4"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "以昌黎验长常携尺为韵赋笋五首  其三",
        "preface": "",
        "paragraphs": [
            "行矣脱锦绷，笙竽奏风篁。",
            "岁晚尤可敬，霜雪不改常。"
        ],
        "notes": "",
        "id": "0a04783f1a70492dc778e729716f762e"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "以昌黎验长常携尺为韵赋笋五首  其四",
        "preface": "",
        "paragraphs": [
            "吾家苍头奴，斫玉手自携。",
            "云恐春风恶，吹开枝高低。"
        ],
        "notes": "",
        "id": "0a14b4d9e2c19dabda60388f0e904a52"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "以昌黎验长常携尺为韵赋笋五首  其五",
        "preface": "",
        "paragraphs": [
            "我至再三惜，恨不长百尺。",
            "要夏结清阴，荫我醉眠石。"
        ],
        "notes": "",
        "id": "fda7c46d7c9d62100df5ce471bab675f"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "雨后即事",
        "preface": "",
        "paragraphs": [
            "昨日雨不歇，薄晚云未收。",
            "更阑望天宇，云浄月如钩。",
            "晓开读书窗，日光泼双眸。",
            "蔬饭羹一盂，起傍吾庐游。",
            "一洗尘土昏，水竹清更幽。",
            "问花无恙否，低面含娇羞。",
            "验笋长几何，突角凌羊牛。",
            "前日移新荷，常恐水盖头。",
            "池边报平安，小叶三四浮。",
            "竹林叫钩辀，柳阴鸣栗留。",
            "趁晴欲双飞，更著唤妇鸠。",
            "物适吾亦适，投筇思悠悠。",
            "却归堂上坐，苍头献茶瓯。",
            "儿声清且美，读书如泻油。",
            "静里无声乐，闲中不系舟。",
            "不知腰金公，曾识此乐不。",
            "我生微官缚，有如冠沐猴。",
            "长恐舍此去，永愧池上鸥。"
        ],
        "notes": "",
        "id": "832fcc8247312053d49f2b1b512f3ee8"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "回庙山放船",
        "preface": "",
        "paragraphs": [
            "快时一箭走飞篷，缓也委蛇碧玉中。",
            "迟速无心安乐法，从今不怕打头风。"
        ],
        "notes": "",
        "id": "ccf85ae2030866130fd5bb4a34a7c501"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "三衢阻雪至永丰道中又雪",
        "preface": "",
        "paragraphs": [
            "前日堆银冻未消，今朝满地踏琼瑶。",
            "一杯蘸甲寒威退，只要行人著酒浇。"
        ],
        "notes": "",
        "id": "eda1c1a8d29a2c361289c3c74d4f2bd6"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "回进贤道中",
        "preface": "",
        "paragraphs": [
            "遥怜儿女数还期，自秣归骖趁晓鸡。",
            "干鹊有灵烦送喜，马蹄今日踏江西。"
        ],
        "notes": "",
        "id": "cca39f764fd7b7c20eca7406e365302c"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "蚕妇叹",
        "preface": "",
        "paragraphs": [
            "舍南舍北争采桑，欲老未老蚕满筐。",
            "晓切叶缕细且长，夜梦茧簇白间黄。",
            "缲成万丝手中香，医得三月眼前疮。",
            "有余更著输官忙，无衣敢歌卒岁章。"
        ],
        "notes": "",
        "id": "b019b65fee3f44b67dd0d8eadd05921a"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "谩题",
        "preface": "",
        "paragraphs": [
            "世网角雄雌，官途争是非。",
            "人方酣蚁战，吾自送鸿飞。"
        ],
        "notes": "",
        "id": "6467a0654d1e2d22d501ae32e7436b4a"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "小院",
        "preface": "",
        "paragraphs": [
            "小院无人到，徐徐影转花。",
            "池平初鬭蛤，柳老半藏鸦。",
            "矛戟犹封笋，枪旗欲试茶。",
            "一邱并一壑，只此是生涯。"
        ],
        "notes": "",
        "id": "1ff2495748746c5361ed5f34dc3c31b3"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "隠几",
        "preface": "",
        "paragraphs": [
            "隠几香一炷，时于静里求。",
            "心源须得得，世路任悠悠。",
            "佛国菩提树，庄园不系舟。",
            "忘机吾自信，何必验沙鸥。"
        ],
        "notes": "",
        "id": "8f1cb3b331211c3ff33c2f04340d2e54"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "仿古",
        "preface": "",
        "paragraphs": [
            "雪花点破潘郎鬓，始得荷衣上钓蓑。",
            "蚕经一眠再眠后，船历顺风逆风多。",
            "云烟过眼竟何有，星斗在天终不磨。",
            "著鞭古人乃吾事，长檠莫换短檠歌。"
        ],
        "notes": "",
        "id": "6249fb8bd7fcd3a5f3a134a2fd732216"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "晚步",
        "preface": "",
        "paragraphs": [
            "晚来颇忆林塘幽，又拄乌籐款款游。",
            "细雨斜风三日后，落花啼鸟半春休。",
            "不知何处数声笛，唤起幽人一点愁。",
            "頼有青蛙知客恨，笙歌一部起池头。"
        ],
        "notes": "",
        "id": "49a2b95b0ac6aee5d9117ff55d14934f"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "梦觉",
        "preface": "",
        "paragraphs": [
            "梦觉还寻梦，胚胎一想中。",
            "失身邯郸枕，得意大槐宫。",
            "周在蝶何在，蕉空鹿亦空。",
            "自怜心未静，起坐究幡风。"
        ],
        "notes": "",
        "id": "7657457926892f7c203fb789e99949c8"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "伏枕",
        "preface": "",
        "paragraphs": [
            "索索叶多雨，梦惊窗月明。",
            "一念堕世网，百虑战心兵。",
            "天上麒麟阁，沙边鸥鹭盟。",
            "展转复展转，孤鸿三两声。"
        ],
        "notes": "",
        "id": "310670f303dd06b56178e5c1762098be"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "赠太素脉王道人为端夫病起解嘲",
        "preface": "",
        "paragraphs": [
            "按指如医细切肤，对人便肯说荣枯。",
            "我今跳出荣枯外，试问先生脉得无。"
        ],
        "notes": "",
        "id": "3db677571f3d10c202c12dfe0f2a5086"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "赠画鱼童秀才",
        "preface": "",
        "paragraphs": [
            "我本江湖一钓徒，锦鳞到眼便欢呼。",
            "他年莼鲙归来日，添个渔竿入画图。"
        ],
        "notes": "",
        "id": "e9cade9da31e30d7a6849117c05dd96f"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "读退之传",
        "preface": "",
        "paragraphs": [
            "退之二十八，三上宰相书。",
            "晚折王廷凑，骂佛戒鳄鱼。",
            "少时及壮时，君试观何如。",
            "士养要如此，合抱凌太虚。"
        ],
        "notes": "",
        "id": "c731f33d9ad130d64db5a4e9838b5328"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "读广平梅花赋",
        "preface": "",
        "paragraphs": [
            "子猷清雅如此君，菊花冷淡如渊明。",
            "古人嗜物非著物，风味相似因适情。",
            "不见铁心宋广平，乃肯一赋写梅兄。",
            "爱渠风雪不改清，似我不肯郎张卿。"
        ],
        "notes": "",
        "id": "d9c642d05bd5d618d0b533d2b1efd9ac"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "咏昭君",
        "preface": "",
        "paragraphs": [
            "奉春前日策和亲，夷夏雌雄恰始分。",
            "今日呼韩朝渭上，如何万里嫁昭君。"
        ],
        "notes": "",
        "id": "b84c3615d82bef847e81069a5abd574e"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "读开元遗事",
        "preface": "",
        "paragraphs": [
            "锦绷儿啼妃子笑，鸡头肉念禄山来。",
            "三郎若肯怜汤餠，岂被香囊作祸胎。"
        ],
        "notes": "",
        "id": "913e60d98066581327acdb48f277f6d1"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "读东坡韩文公庙碑",
        "preface": "",
        "paragraphs": [
            "尽道潮阳因骂佛，谁知忠谏得天知。",
            "鳄鱼夜徙衡云散，请看而今玉局碑。"
        ],
        "notes": "",
        "id": "53a5e5f65e3db7d4f6475d3dcc701871"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "送简贺州五首  其一",
        "preface": "",
        "paragraphs": [
            "人生五马贵，画戟拥朱轮。",
            "朱轮亦细事，舒卷方在身。",
            "官至二千石，此手要活人。",
            "请将胸中书，散作五岭春。"
        ],
        "notes": "",
        "id": "b53aeca06a29845f0afaddff642a71cd"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "送简贺州五首  其二",
        "preface": "",
        "paragraphs": [
            "朔风撼木落，莫惊客店霜。",
            "桂林雪片深，成都碧鸡坊。",
            "西南幕中去，尚趣万里装。",
            "今乘刺史车，何嫌驿路长。"
        ],
        "notes": "",
        "id": "c29708cfcfab2281ab77879fa23180a7"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "送简贺州五首  其三",
        "preface": "",
        "paragraphs": [
            "曩时盐令更，官贫如负债。",
            "而今旧法复，私贩夺公卖。",
            "且莫作是想，亟欲目前快。",
            "有钱藏之民，毕竟根本在。"
        ],
        "notes": "",
        "id": "7942c95e00aa87f796756b5ba85c71dc"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "送简贺州五首  其四",
        "preface": "",
        "paragraphs": [
            "摩挲风月堂，应记中庸公。",
            "墙头荔子熟，勿翦比国风。",
            "此翁出岭来，两颊丹砂红。",
            "但云身力健，不言槟榔功。"
        ],
        "notes": "",
        "id": "74bd9ef2e06e3cb395028e3419df4b7f"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "送简贺州五首  其五",
        "preface": "",
        "paragraphs": [
            "我作送行诗，劝终铺美意。",
            "吾君方急贤，侍从有虚位。",
            "两府多故人，东阁欠奇士。",
            "如送郑尚书，韵必以来字。"
        ],
        "notes": "",
        "id": "9fa743a2464f412e4cbcd71ab9224cff"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "送陈纠",
        "preface": "",
        "paragraphs": [
            "我昔场屋计，夜傍读书萤。",
            "开卷啖公文，如味五侯鲭。",
            "今年触热来，著脚湘山青。",
            "暗中摸索著，紫髯照天庭。",
            "风前笑语香，陡豁病眼醒。",
            "一日驾征车，问讯短长亭。",
            "买酒酌别君，我歌君试听。",
            "命薄成雌甲，字慙识一丁。",
            "文场与宦海，从公与乞灵。",
            "飘然舍我去，却作参商星。",
            "我歌虽不满，民谣如轰霆。",
            "谓公三年留，阴德满幽囹。",
            "束缚老奸手，两造必细聆。",
            "民自以不冤，刑期于无刑。",
            "是宜荐鹗书，风吹上青冥。",
            "更铺锦上花，姓名记御屏。",
            "不挥玉堂翰，必勒燕然铭。",
            "文章特一技，九鼎重朝廷。",
            "人生几緉屐，早画凌烟形。",
            "衡阳有来雁，一字访风萍。"
        ],
        "notes": "",
        "id": "5e42a83a15585b84a21b3ace82d66a47"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "送湖南潘帅赴召",
        "preface": "",
        "paragraphs": [
            "道传伊洛政龚黄，肯为人间富贵忙。",
            "爱满棠阴逾五岭，种成荔子又三湘。",
            "贪贤急召恩虽渥，因病求闲策本长。",
            "闻说晦翁天下士，更将出处细商量。"
        ],
        "notes": "",
        "id": "242c82b47d6c311a9f40d96b8d4d7225"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和林帅喜汤王二魁将还",
        "preface": "",
        "paragraphs": [
            "烂醉春风玉不颓，自封喜信入湘来。",
            "同乡多少同年士，两榜何如两夺魁。",
            "琼苑宴开应共醉，西湖赏罢更同回。",
            "早归多谢文翁力，莫待平安家信催。"
        ],
        "notes": "",
        "id": "5888e1fb04ac3484833e8e9c7599aee5"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "挽余倅二首  其一",
        "preface": "",
        "paragraphs": [
            "自踏功名地，斯心每淡如。",
            "东南虽数任，来往祇单车。",
            "上相逢知己，清时草辟书。",
            "才宽天命窄，轓左换灵舆。"
        ],
        "notes": "",
        "id": "d48e788c0414ff1d579d087382c70494"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "挽余倅二首  其二",
        "preface": "",
        "paragraphs": [
            "仕接湖南北，逢人问起居。",
            "蚤曾师砚席，非但托乡闾。",
            "梦里诗春草，毫端赋子虚。",
            "诸郎图不朽，当共葺遗书。"
        ],
        "notes": "",
        "id": "d7b3886e994ef9c104d864f5ee68618b"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "以诗追墨",
        "preface": "",
        "paragraphs": [
            "万灶烧松有妙功，分张犹未及隣翁。",
            "陶泓毛颖来呼友，要为幽斋草送穷。"
        ],
        "notes": "",
        "id": "b6c6a59e14d8f40928d98f6cc5871292"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "遗术士",
        "preface": "",
        "paragraphs": [
            "欲寿莫夸尧丙子，欲贵莫疑雌甲辰。",
            "学取燕山人姓窦，自然五桂一灵椿。"
        ],
        "notes": "",
        "id": "eb1ff210f79c41d2f8e61985b22ac754"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "闻杜鹃",
        "preface": "",
        "paragraphs": [
            "众禽栖息不闻声，独向三更月里鸣。",
            "终日劝归归未肯，故教枕上听分明。"
        ],
        "notes": "",
        "id": "aee5b4ec9d67b441047b3980b846ab70"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "送张仓移漕广西",
        "preface": "",
        "paragraphs": [
            "宾鸿度月叫秋寒，天怕炎方雨露干。",
            "绣衣使者持玉节，先送春风入蛋蛮。",
            "岭南日日望行色，湖南百姓争卧辙。",
            "两路行人界上争，去思来暮歌讴接。",
            "广盐变法是谁谋，直至而今病未瘳。",
            "岭上逢人须细问，远方根本是深忧。",
            "广吏从来恃天远，北归南载无空返。",
            "埋轮家世本澄清，无使老蚕自营茧。",
            "莫嫌岭路去逡巡，桂林见说最宜人。",
            "笋样山峰罗样水，锦囊收得越精神。",
            "直声曾动天颜喜，更有元台作知己。",
            "谏坡言路著此翁，所谓如尊乃勇尔。",
            "大苏文章继老苏，魏征勋业付魏謩。",
            "传家况有黄金印，行入衣冠盛事图。",
            "门下书生知此意，恋恋不为儿女计。",
            "黄花时节送君行，梅花时节迎归骑。"
        ],
        "notes": "",
        "id": "9710b42e88da8ed50260c15b0f106e40"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "送孙宪就任除秘监赴召",
        "preface": "",
        "paragraphs": [
            "阊阖排云叫玉旒，延龄不相白麻收。",
            "圜桥留住不肯住，古来只说阳道州。",
            "千载风流正相似，难处郊禋能有几。",
            "不顾诸郎尚白丁，扁舟夜发浮湘水。",
            "富贵酖人如蜜甜，小儿嗜蜜几曾嫌。",
            "全家先遯无人觉，惟有诚斋句里拈。",
            "回鴈峰前再秋色，哀矜折狱多阴德。",
            "弹压湖山处处春，楚波不动平如席。",
            "不论朱墨细如麻，夜判千张烛有花。",
            "老吏相看惊吐舌，如箭中的无少差。",
            "世上纷纷几桃李，过却韶华尽纷委。",
            "老松阅世傲风霜，万牛挽入明光里。",
            "蓬莱弱水多逆船，人生一到已称仙。",
            "重来况是文章伯，岂但旧物王青毡。",
            "一佛出世从此度，紫薇花下皆平步。",
            "更看健笔缴词头，恰似当时在言路。",
            "六一老僊赞万微，益公首转造化机。",
            "庐陵自有三台种，他日声名翦样齐。",
            "三十年前韩一识，三十年后供吏役。",
            "朝天好施一丸丹，教我春风生羽翼。"
        ],
        "notes": "",
        "id": "9ef0ccbcb5986b7f755ebebd52cc5a81"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "张推上巳出郊寻花送至诗轴次韵",
        "preface": "",
        "paragraphs": [
            "重三投晓出郊坰，跃马归来趁晚晴。",
            "笔卷云烟归赋咏，轴联珠玉鬭晶明。",
            "我从多病三春里，转觉浮生万事轻。",
            "夜半惟歌盘谷序，肯如仲叔请繁缨。"
        ],
        "notes": "",
        "id": "19560368c1ebfbb434e07e2e6c55c24c"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "张推水亭赏莲惠诗次韵",
        "preface": "",
        "paragraphs": [
            "玉环妖血不飞天，化作芙蕖满眼前。",
            "恰有六郎来比似，便哦七字鬭清妍。",
            "晓粧洗露汉宫女，晚步凌波水府仙。",
            "得待蜜房成玉蛹，送烦纤手剥新莲。"
        ],
        "notes": "",
        "id": "488118588145b31cb6ab1a46c6e0f2f3"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "花光寺送使者书壁",
        "preface": "",
        "paragraphs": [
            "白沙翠竹钓鱼矶，家在江南未得归。",
            "最恨花光山下路，数声杜宇背人飞。"
        ],
        "notes": "",
        "id": "2f1d70bdf61458240cedfb98893edfc5"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "桃花",
        "preface": "",
        "paragraphs": [
            "恨题玄都观，欢入武陵谿。",
            "花面无今古，人心自笑啼。"
        ],
        "notes": "",
        "id": "343aeaf42e433c629c0e2bace7b0a959"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "题三石屏  其一",
        "preface": "",
        "paragraphs": [
            "烟雾冥蒙雨意垂，远山隠隠抹修眉。",
            "急催行李投前店，似我当年在道时。"
        ],
        "notes": "",
        "id": "b15944b28664451aa4dbdf92f8671e5e"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "题三石屏  其二",
        "preface": "",
        "paragraphs": [
            "正是江南雪霁天，素娥特地弄婵娟。",
            "山川一望皆如剡，只欠渠侬访戴船。"
        ],
        "notes": "",
        "id": "a11943d607926d16fd562ed967844c97"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "题三石屏  其三",
        "preface": "",
        "paragraphs": [
            "月姊携炉出广寒，镕银为水又为山。",
            "夜来归去忘收却，陷入浯溪石壁间。"
        ],
        "notes": "",
        "id": "11a7d19d758e1c831c0ec3dc41800338"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "春日即事五首  其一",
        "preface": "",
        "paragraphs": [
            "正昼东风自展扉，双双燕子望巢飞。",
            "杨花却是元无定，吹落南隣不肯归。"
        ],
        "notes": "",
        "id": "c09327dbae5c1d79c05cfb9b1ed43b6b"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "春日即事五首  其二",
        "preface": "",
        "paragraphs": [
            "架上酴醾万玉浮，当年攀折为迟留。",
            "而今老病空相对，花不羞人人自羞。"
        ],
        "notes": "",
        "id": "5536add8616bfb70ca804e2646bf29c8"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "春日即事五首  其三",
        "preface": "",
        "paragraphs": [
            "桃杏酣酣著意红，当时只要嫁东风。",
            "而今却被东风误，一片西飞一片东。"
        ],
        "notes": "",
        "id": "ca977e83b19169cde02170c98f9539a8"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "春日即事五首  其四",
        "preface": "",
        "paragraphs": [
            "鸣鸠乳燕寂无声，蜜熟花蜂亦懒营。",
            "睡起卷帘春已晚，竹篱穿笋两三茎。"
        ],
        "notes": "",
        "id": "7c71902e100fc8be6ce2d0fca137a7c7"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "春日即事五首  其五",
        "preface": "",
        "paragraphs": [
            "谷雨催秧蚕再眠，采桑女伴罢秋千。",
            "前村亦少游人到，牛歇浓阴人饷田。"
        ],
        "notes": "",
        "id": "14b4be913b6275a8edafede26d9b9e85"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "春暮",
        "preface": "",
        "paragraphs": [
            "日月一箭过，春光又别人。",
            "竹孙才解箨，梅子已生仁。",
            "阅世真旋磨，看诗老斲轮。",
            "壮怀因病落，孤负百年身。"
        ],
        "notes": "",
        "id": "e8be2ab74cd16c9e2879257a95717289"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "睡起",
        "preface": "",
        "paragraphs": [
            "睡起挼挲两眼眵，卷帘惟见水平池。",
            "小窗幽寂无人到，自拨炉薰试一旗。"
        ],
        "notes": "",
        "id": "f332a7c74a88a2cd68b51bb73a9f9192"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "闻野有饥殍感叹",
        "preface": "",
        "paragraphs": [
            "豌豆斩新绿，樱桃烂熟红。",
            "一年春色过，大半雨声中。",
            "仆野伤饥殍，祈天愿岁丰。",
            "有谁捐白粲，相伴减青铜。"
        ],
        "notes": "",
        "id": "9443deaf8b3a2a8201c7731d03e026da"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "初夏二首  其一",
        "preface": "",
        "paragraphs": [
            "稍久梅黄雨，新晴麦熟天。",
            "寸怀煎百虑，一病费三年。",
            "方册强遮眼，短窗时送眠。",
            "三生偿业尽，四体合安便。"
        ],
        "notes": "",
        "id": "efbe9c37d6f0058850bbbe79e069e16d"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "初夏二首  其二",
        "preface": "",
        "paragraphs": [
            "卢橘金珠似，杨梅火齐如。",
            "燕衔春去后，蝉噪夏阴初。",
            "药访三年艾，心凝一束书。",
            "老身仍著病，节物最关渠。"
        ],
        "notes": "",
        "id": "5a12392bcd97122dab14eb8d142e0a41"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "立夏后热甚既而楝花风作极寒",
        "preface": "",
        "paragraphs": [
            "炎官司印未十日，暑气骎骎著病翁。",
            "卷地吹来忽惊散，今朝还遇楝花风。"
        ],
        "notes": "",
        "id": "d8c55d8b70b8182bb0e6d59ae4f025f0"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "读陈黄诗",
        "preface": "",
        "paragraphs": [
            "四海黄太史，百年陈后山。",
            "意深识者少，味永到尤难。",
            "夜静参禅悦，天晴窥管斑。",
            "心知言未契，犹隔一重关。"
        ],
        "notes": "",
        "id": "183276283d2780a6ca7384a0e83e4031"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "自叹二首  其一",
        "preface": "",
        "paragraphs": [
            "莫莫更莫莫，休休复休休。",
            "平生都是错，一病尽堪羞。",
            "龟为灵钻壳，膏因明出油。",
            "细思根本悴，端的是招忧。"
        ],
        "notes": "",
        "id": "32672d5d28391aa09e93c8b382412ecc"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "自叹二首  其二",
        "preface": "",
        "paragraphs": [
            "怡颜今得盼庭柯，黄鸟啼边绿荫多。",
            "回叹此生肝肺涸，只因雕篆损天和。"
        ],
        "notes": "",
        "id": "3c3ddd601be5e468d6b73795087af138"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "榴花",
        "preface": "",
        "paragraphs": [
            "万绿枝头几点春，逢人偏喜上乌云。",
            "出来只为当时暑，故翦红绡皱作裙。"
        ],
        "notes": "",
        "id": "96ea00b8edb4b0c620e9703c6c3a556e"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "寄端夫三首  其一",
        "preface": "",
        "paragraphs": [
            "萱草榴花照眼明，水团角黍满盘清。",
            "文殊问疾移秋晚，空想敲门剥啄声。"
        ],
        "notes": "",
        "id": "f485481da541f1e71cad7047f21efa0b"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "寄端夫三首  其二",
        "preface": "",
        "paragraphs": [
            "迟子来时细讲论，未须著语策奇勋。",
            "庖丁妙在牛先解，水上风行自有文。"
        ],
        "notes": "",
        "id": "0e8df54a1aa16b748a8afe35a5979405"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "寄端夫三首  其三",
        "preface": "",
        "paragraphs": [
            "求田未用太匆忙，且况毛锥觅太仓。",
            "择地读书终不恶，莫教辜负北窗凉。"
        ],
        "notes": "",
        "id": "2f377a071be28967e374de6b70f06452"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "午睡",
        "preface": "",
        "paragraphs": [
            "博山烟断嬾重添，屋角无声雀去簷。",
            "午梦欲成鸡唤醒，卧看修竹映疎帘。"
        ],
        "notes": "",
        "id": "199c8faebbf2074cd2dfb02ac3e9e168"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "春晚",
        "preface": "",
        "paragraphs": [
            "桑柘枝头一一空，林峦放出画屏风。",
            "鹭鸶惊晚归飞急，零乱昏烟一抹中。"
        ],
        "notes": "",
        "id": "57a8dbb6610cfd7465dc85a0a0eb49a2"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "卷帘",
        "preface": "",
        "paragraphs": [
            "隔帘见竹早清幽，卷起疎帘满眼秋。",
            "一搭夕阳收不得，被人都送上帘钩。"
        ],
        "notes": "",
        "id": "545356d39b6415143a563d5d81bf9189"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "忆官舍芙蕖",
        "preface": "",
        "paragraphs": [
            "官池无数拥红妆，日日全家坐晚凉。",
            "官职已抛无梦去，尚疑身绕一池香。"
        ],
        "notes": "",
        "id": "0e6014c6343f97c677a6ef53e5a96127"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "秋暑极炽而雨作凉气翛然",
        "preface": "",
        "paragraphs": [
            "日轮停午汗珠融，帘箔都无半点风。",
            "唤起睡龙行一雨，病身移入水晶宫。"
        ],
        "notes": "",
        "id": "db89846661c925197f47d4bc3acb0ee8"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "闻蝉",
        "preface": "",
        "paragraphs": [
            "纱幮纹簟北窗眠，只道清声比管弦。",
            "谁念夕阳官道里，几多客旅听凄然。"
        ],
        "notes": "",
        "id": "224de2a85c91fbf9c4f6c5d22410a88f"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "立秋后十日",
        "preface": "",
        "paragraphs": [
            "万绿枝头一叶黄，秋风恰则到林塘。",
            "晚云更作潇潇雨，拾得人间一夜凉。"
        ],
        "notes": "",
        "id": "257106b5f432bfd1484dd7707d8847d7"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "雨后",
        "preface": "",
        "paragraphs": [
            "积雨洗残暑，翛然窗户凉。",
            "蝇蚊不须驱，时至自退藏。",
            "琤然一叶下，梧桐陨秋黄。",
            "仰视天宇阔，宾鸿初南翔。",
            "儿时亲灯火，二尺便宜光。",
            "咀嚼复吟哦，惟恐更漏忙。",
            "老来病如缚，空对书满箱。",
            "短檠置床头，犹渴不能浆。",
            "人生舍此乐，百年谩风狂。"
        ],
        "notes": "",
        "id": "cae116fa14abfe932d9ad5a8e8489808"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "至后有感",
        "preface": "",
        "paragraphs": [
            "穷冬万木脱，风叶无停计。",
            "老树露槎牙，四旁谁拥蔽。",
            "泛视林莽间，一一献憔悴。",
            "昨夜新阳复，根荄抱生意。",
            "天将九转丹，一粒回元气。",
            "三阳即为泰，原野争明媚。",
            "老树亦逢春，绿阴看垂地。"
        ],
        "notes": "",
        "id": "615b16be765e65d2ede07139ee168dfa"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "残腊书怀",
        "preface": "",
        "paragraphs": [
            "冰池照日暖初融，准拟迎春更饯冬。",
            "杯酒乍疎情少绪，尺缄稽报病多慵。",
            "残年断送风和雪，晚节相依竹与松。",
            "回首思量十年事，倦投孤枕听鸣钟。"
        ],
        "notes": "",
        "id": "e2edbe3274c8b6dfbdd7fe36d883502d"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "千林气脉未全归，一点清香已著枝。",
            "每爱月窗横瘦影，敢将水墨污冰姿。",
            "淡妆出屋新相见，索笑巡簷旧有诗。",
            "不见化工先著力，雪中风韵最相宜。"
        ],
        "notes": "",
        "id": "c5304c8d4806695e7825094987806179"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "小巷",
        "preface": "",
        "paragraphs": [
            "萧条一径微，来往觉人稀。",
            "忽听隣家閙，欢寻稚子归。",
            "卷书真是懒，添火且相依。",
            "强起扶行处，斜阳正满扉。"
        ],
        "notes": "",
        "id": "eb9d500d75a81d1eb223fecc02f92fdb"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "瓶梅",
        "preface": "",
        "paragraphs": [
            "病眼因君得再明，依前风骨照人清。",
            "凭谁说与司花女，伴我长开过一生。"
        ],
        "notes": "",
        "id": "5bdafab696166b061bf81105d1f0f939"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "丁巳正月五日",
        "preface": "",
        "paragraphs": [
            "春滞犹为腊，年移已换正。",
            "节从忙里过，愁向病边生。",
            "小雨止还作，虚窗暗又明。",
            "时光与心事，无一可娱情。"
        ],
        "notes": "",
        "id": "09430bb4c1e6e076a627bc96bbfa792c"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "春半即事",
        "preface": "",
        "paragraphs": [
            "春来晴景少，昼夜已平分。",
            "寒锁花藏莟，风微水皱纹。",
            "端成空识字，谁可共论文。",
            "惟有铜炉在，时拈柏子焚。"
        ],
        "notes": "",
        "id": "48244c377e4b267e9bdbc4c5a11c0fb9"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "病中口占",
        "preface": "",
        "paragraphs": [
            "拂枕投床鼻息鸣，邻鸡报午梦还惊。",
            "一春已过半春了，十日曾无五日晴。",
            "唤客难同藉草饮，隔墙虚认卖花声。",
            "十年前忆西湖上，柳荫苏隄取次行。"
        ],
        "notes": "",
        "id": "c9fab7812d5b3278bb0566e36ddec4ac"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "嘲燕子",
        "preface": "",
        "paragraphs": [
            "去岁相过日，朱帘正上钩。",
            "双双如旧识，一一话离愁。",
            "留为荷花夏，归因梧叶秋。",
            "今年头转白，还识主人不。"
        ],
        "notes": "",
        "id": "2aaed94cb1b9dd6cfc63f9d2e05f1982"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "为端夫病起解嘲",
        "preface": "",
        "paragraphs": [
            "折臂三公古尚传，神全何必问形全。",
            "前身恐是娄师德，试向沙头觅渡船。"
        ],
        "notes": "",
        "id": "ec3256d8557fe6879a1c1c6757cec0cc"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "至日见梅",
        "preface": "",
        "paragraphs": [
            "插向书窗小小瓶，看来看去眼增明。",
            "花瓶莟子能多少，占却人间无限情。"
        ],
        "notes": "",
        "id": "237177767c6c5d132bd2e023346d2090"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "纪秀野之景",
        "preface": "",
        "paragraphs": [
            "秀野吾曾到，名新景亦嘉。",
            "雨移新到竹，晴接旧来花。",
            "矗矗山围立，团团树绕家。",
            "病中心漫往，无计聚抟沙。"
        ],
        "notes": "",
        "id": "c1f359bab1e841293dd695424cb86aab"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和王令尹游园之作",
        "preface": "",
        "paragraphs": [
            "官事何时了，偷忙得饷闲。",
            "清风寒食里，飞絮落花间。",
            "灵运池生草，渊明鞠见山。",
            "诗来令细读，玉佩响珊珊。"
        ],
        "notes": "",
        "id": "1d9cb61dad7dac4bfb72a86e1c16288b"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "久雨望晴十月六日夜雷雨大作",
        "preface": "",
        "paragraphs": [
            "十月天犹暖，浑如二月晴。",
            "雷声兼雨势，春令已冬行。",
            "稻穟多生耳，田家有叹声。",
            "官仓须玉粒，早为挂铜钲。"
        ],
        "notes": "",
        "id": "d90327dd3d8eb1dcae37f1bf9e3d0630"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "送履正赴省",
        "preface": "",
        "paragraphs": [
            "万里云衢著脚初，临行尚肯过吾庐。",
            "风云得助子方快，冰玉相依我不如。",
            "驿路响铃看报捷，殿门放钥待传胪。",
            "逾科又见龙飞榜，此度传衣应不虚。"
        ],
        "notes": "",
        "id": "eaee1a791c478551ed26eac5ddc90832"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "送致远赴耒阳酒官",
        "preface": "",
        "paragraphs": [
            "云冻长空昼亦昏，谁欤剥啄扣柴门。",
            "故人言向潇湘去，此别应须岁月论。",
            "衡岳五峰瞻胜槩，耒江千载吊诗魂。",
            "旧游倘有人相问，为说扶犁教子孙。"
        ],
        "notes": "",
        "id": "b4666f8918ab7dcd43b6490952224567"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "挽左相京太师四首  其一",
        "preface": "",
        "paragraphs": [
            "皇华方北返，植纛指西风。",
            "蜀谓今清献，戎言昔富公。",
            "民夷两心服，勋业百年同。",
            "赠与齐温国，功高报亦隆。"
        ],
        "notes": "",
        "id": "7a1c69a7af5caf47c20d8a8830e47f8e"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "挽左相京太师四首  其二",
        "preface": "",
        "paragraphs": [
            "圣代多名相，谁如德量宽。",
            "平心消党与，著力援孤寒。",
            "礼极三宫养，天开二圣欢。",
            "尽忠扶孝治，烽火自平安。"
        ],
        "notes": "",
        "id": "fd76551bf4a758e73b97fc3ae3229b6d"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "挽左相京太师四首  其三",
        "preface": "",
        "paragraphs": [
            "尧考闻忧日，公身病瘁时。",
            "哀情知痛极，疾势转增危。",
            "梁坏将安放，天胡不憗遗。",
            "此为天下恸，未敢哭其私。"
        ],
        "notes": "",
        "id": "d33c79e077805fd00003cfcd0da436da"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "挽左相京太师四首  其四",
        "preface": "",
        "paragraphs": [
            "自际朱弦赏，逢人说项斯。",
            "蜚章先剡上，荐墨更交驰。",
            "遽卧漳滨疾，如轰荐福碑。",
            "空流一襟泪，无路送灵輀。"
        ],
        "notes": "",
        "id": "634df94eae229d972d6a0b4e4dab52be"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "题同年郭丞遯斋",
        "preface": "",
        "paragraphs": [
            "清江子郭子，作斋以遯名。",
            "傍人或不解，谓将抛尘缨。",
            "著语竞挽住，轩翥九万程。",
            "吾闻遯之象，山止而天行。",
            "止如子綦木，行如亚夫兵。",
            "养静以须动，渊嘿藏雷声。",
            "乃识个中趣，非专隠遯情。",
            "虽然遯六爻，四阳理分明。",
            "虽有艮在内，二阴要研精。",
            "尾厉苟不审，嘉肥何由亨。",
            "艮斋谢夫子，江南老先生。",
            "君斋虽名遯，三爻自艮萌。",
            "南丰一瓣香，好请子细评。",
            "再拜若有得，为语年弟兄。"
        ],
        "notes": "",
        "id": "ba978e76b8d73d1c5f2b68b3343678f6"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "送冯勉仲赴省",
        "preface": "",
        "paragraphs": [
            "客饯旗亭酒半酣，抟风九万送鹏南。",
            "薄劳汗马功收一，肯怨长途玉献三。",
            "去去梅花催驿骑，看看柳色鬭恩蓝。",
            "长篇好上刘蕡策，莫作书生无用谈。"
        ],
        "notes": "",
        "id": "af95129b83424b4659da8f38e73c5045"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和许宰寓武邑赓杨丞靖安八咏  其一",
        "preface": "",
        "paragraphs": [
            "市人常是醉昏昏，买尽青铜酒已浑。",
            "健倒投床都不问，日高犹未启重门。"
        ],
        "notes": "",
        "id": "623f2f82fdab787796e0f18477490f47"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和许宰寓武邑赓杨丞靖安八咏  其二",
        "preface": "",
        "paragraphs": [
            "君似春风自袭人，无情鸥鸟亦相亲。",
            "莫惊仕路风波恶，便忆家园自在身。"
        ],
        "notes": "",
        "id": "cd54df6027e3eea655f8986fc7e0123d"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和许宰寓武邑赓杨丞靖安八咏  其三",
        "preface": "",
        "paragraphs": [
            "我有渊明日涉园，桃蹊柳径渐清繁。",
            "却嫌市井喧嚣近，悔不诛茆住远村。"
        ],
        "notes": "",
        "id": "8128653a7871c9a8034d2e9e57f42c96"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和许宰寓武邑赓杨丞靖安八咏  其四",
        "preface": "",
        "paragraphs": [
            "风旗猎猎半欹斜，日日相传便到家。",
            "几度儿童骑竹马，斜阳影里簇汀沙。"
        ],
        "notes": "",
        "id": "ed4edf98e7a09a555e5795e61f3a2f8b"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和许宰寓武邑赓杨丞靖安八咏  其五",
        "preface": "",
        "paragraphs": [
            "帅幕潭潭庇万间，已知流水与高山。",
            "定应不负刀头约，合浦明珠早早还。"
        ],
        "notes": "",
        "id": "25d395c31c6547784d07f592e65c6684"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和许宰寓武邑赓杨丞靖安八咏  其六",
        "preface": "",
        "paragraphs": [
            "好语飞来散绮霞，清新俊逸属诗家。",
            "著人似醉菖蒲酒，有味如尝橄榄茶。"
        ],
        "notes": "",
        "id": "4836793243f9d7c6e373af97fa5e2db1"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和许宰寓武邑赓杨丞靖安八咏  其七",
        "preface": "",
        "paragraphs": [
            "家书写罢报平安，酒坐围红且醉观。",
            "别后双溪春色散，应无卖镜去寻官。"
        ],
        "notes": "",
        "id": "9c770abb5ac9258e49384075e504d717"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和许宰寓武邑赓杨丞靖安八咏  其八",
        "preface": "",
        "paragraphs": [
            "里巷缲车日日忙，今年又喜熟蚕桑。",
            "公家无欠私家乐，细葛含风翦更长。"
        ],
        "notes": "",
        "id": "995ac9af3ad288825001621ff0488fab"
    }
]