[
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "于尉以书室新成惠诗次韵",
        "preface": "",
        "paragraphs": [
            "无数云山簇眼前，又听风叶响琤然。",
            "近于此处开三径，准拟归来受一廛。",
            "终日看山忘坐卧，有时扃户锁风烟。",
            "寻花问柳如乘兴，且莫轻回访戴船。"
        ],
        "notes": "",
        "id": "a4a46aee884622ad66620ea0002e123c"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "于尉惠诗有流落之叹次韵招饮",
        "preface": "",
        "paragraphs": [
            "一纸西风书客愁，愁来如泻满汀洲。",
            "从他梦鹿还争鹿，休问封侯与不侯。",
            "百岁光阴草头露，一年好景菊花秋。",
            "人生能著几緉屐，且为重阳一醉不。"
        ],
        "notes": "",
        "id": "89b03e6b4c7daec136b55e8f27e068f1"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "书堂前植竹今日移梅于其间",
        "preface": "",
        "paragraphs": [
            "三径向来孤竹弟，一枝今日伴梅兄。",
            "岁寒图上曾相识，一笑相看自有情。"
        ],
        "notes": "",
        "id": "9b9aad37ea974fa6828df51528d29803"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "戴氏楼名折桂来觅诗赋二十八字",
        "preface": "",
        "paragraphs": [
            "秋入高楼风露凉，疑从月里送清香。",
            "五枝高折非难事，问取燕山窦十郎。"
        ],
        "notes": "",
        "id": "4c09b006f77ebf9d3c11a5f967506834"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "偶书",
        "preface": "",
        "paragraphs": [
            "酒尽瓶干一再添，朔风吹叶响阶前。",
            "起来水墨图中望，正是江南欲雪天。"
        ],
        "notes": "",
        "id": "4721ede67e208802244c9f2778258877"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和许宰于尉间字韵诗后一首送其子赴太学  其一",
        "preface": "",
        "paragraphs": [
            "连珠叠璧照窗间，得句须知出等闲。",
            "有似弟兄花萼集，更如大小淮南山。",
            "言诗自愧知来赐，闻十如何敢望颜。",
            "一夜不眠追险韵，起来疏发有诗斑。"
        ],
        "notes": "",
        "id": "c36ea94c4a64489684b85eefc94c19eb"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和许宰于尉间字韵诗后一首送其子赴太学  其二",
        "preface": "",
        "paragraphs": [
            "𥬞云追电笑谈间，争看骅骝出帝闲。",
            "暂借短檠赊眼力，莫因远别梦眉山。",
            "诗闻庭下频趋鲤，易在床头久铸颜。",
            "趁取双亲皆未老，绿衣归换彩衣斑。"
        ],
        "notes": "",
        "id": "8ac9c1a9cc870fe007dea53829ab45ba"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和懒窝严上人纸被诗",
        "preface": "",
        "paragraphs": [
            "身清不受人间辱，只倩溪翁捣冰縠。",
            "素涛照眼绝针痕，暖玉遮头无脸粟。",
            "参寥已似絮沾泥，天女虽来暖非肉。",
            "华鲸吼吼不成眠，蝴蝶蘧蘧犹未足。"
        ],
        "notes": "",
        "id": "3e5ac6bb70e27fa5fc33a30e55d0dd5e"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "雨后书怀",
        "preface": "",
        "paragraphs": [
            "策策西风两鬓秋，瘦藤独倚思悠悠。",
            "送凉小雨勾牵睡，泼面新醅断送愁。",
            "涉世已经三折臂，浮生空白一分头。",
            "流行坎止随天意，且著烟蓑上钓舟。"
        ],
        "notes": "",
        "id": "76ea1a4a093c63bea8e82292246105a2"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和于湖集茶韵三首  其一",
        "preface": "",
        "paragraphs": [
            "倒床鼻息欲鸣雷，须仗灵芽一唤回。",
            "此味直教真性在，切防勾贼用盐梅。"
        ],
        "notes": "",
        "id": "aa7c04125dd08819d5b555c398aa5d11"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和于湖集茶韵三首  其二",
        "preface": "",
        "paragraphs": [
            "金沙泉下喊春雷，贡茗先随造化回。",
            "欲望头纲分八餠，恨无笔力继欧梅。"
        ],
        "notes": "",
        "id": "de33a375333751ab7e930331dd50ba51"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和于湖集茶韵三首  其三",
        "preface": "",
        "paragraphs": [
            "气味相投陈与雷，有时煎点两三回。",
            "午窗睡著呼汤急，止渴还应似望梅。"
        ],
        "notes": "",
        "id": "a437997db3651710d7f520af5eb8dde4"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "晓起",
        "preface": "",
        "paragraphs": [
            "风叶下宿雨，菰蒲作秋声。",
            "起头望天宇，凉意翛翛生。",
            "欲挽天河水，一洗尘土缨。",
            "谁人插两翼，送我上太清。"
        ],
        "notes": "",
        "id": "ca028282825d3c09ed3aba85d3bb274f"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "晚出",
        "preface": "",
        "paragraphs": [
            "晚径收霜滑，青鞋踏浅沙。",
            "看云闲活计，临水淡生涯。",
            "篱菊犹存叶，江梅欲破花。",
            "枫林凋落尽，露出两三家。"
        ],
        "notes": "",
        "id": "0626ae8b4db7d86a761fe5302f95aecf"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "夜坐",
        "preface": "",
        "paragraphs": [
            "霜蟾照户鼓三更，独坐蒲团一盏灯。",
            "名利此时都踏破，分明一个在家僧。"
        ],
        "notes": "",
        "id": "d4e91cab6137782d267538837a6b1642"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "天寒偶成",
        "preface": "",
        "paragraphs": [
            "云冻长空铺水墨，风鸣破屋响琅玕。",
            "忆梅探梅春已露，欲雪不雪天正寒。",
            "呵笔岂能诗句好，拥炉偏怕酒瓶干。",
            "太平宰相非吾望，煨芋何须问懒残。"
        ],
        "notes": "",
        "id": "4516c2460fc24c4f6ebb65a0d8e19d91"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "喜雪二首  其一",
        "preface": "",
        "paragraphs": [
            "光入疎櫺晓色添，开门犹认蝶飞帘。",
            "千山陡失青丝障，万户横拖白玉簷。",
            "压竹重时疑绿折，著花轻处露红尖。",
            "自惭对景无佳句，空笑当时絮与盐。"
        ],
        "notes": "",
        "id": "127d32e016decae43cbd8b11279093c1"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "喜雪二首  其二",
        "preface": "",
        "paragraphs": [
            "未问街头酒价添，迎光先卷读书帘。",
            "送寒作片频窥户，著暖先融半溜簷。",
            "莫作桧花添项强，且随梅点閙眉尖。",
            "叮咛勿压南枝折，商鼎调羹待作盐。"
        ],
        "notes": "",
        "id": "d1a589614f576143759876d73702cc7e"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "余本不能棋因病又止酒",
        "preface": "",
        "paragraphs": [
            "围棋赌别墅，斗酒博凉州。",
            "驱之夺名利，谁信可销愁。",
            "不如陶靖节，客至空持瓯。",
            "不如苏东坡，胜败两忘忧。",
            "此心无外累，云浄一天秋。"
        ],
        "notes": "",
        "id": "85c49aa67da3af93f178a02c033f7cb8"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "咏蒲团",
        "preface": "",
        "paragraphs": [
            "细观才满一轮月，静坐能销万古心。",
            "莫向洪炉烘醉客，只宜清夜定禅林。"
        ],
        "notes": "",
        "id": "384a440ba411e02b36d473e091bf95cf"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "读子厚乞巧文",
        "preface": "",
        "paragraphs": [
            "不见牛郎不秉钧，一时虽拙有清芬。",
            "附棋待诏皆因巧，何用翻成乞巧文。"
        ],
        "notes": "",
        "id": "2d1a13181e5e38f2ac2840d79c30bdd9"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "著存亭",
        "preface": "",
        "paragraphs": [
            "事亡如存死如生，以诚则著著乃形。",
            "二字貌出孝子诚，晓然如见亲在庭。",
            "有人念母愁思凝，终日如痴呼不醒。",
            "自云所见政如此，触物有感皆分明。",
            "山形作我枕扇清，风叶舞我莱衫轻。",
            "江芦千株白皎皎，尚想鹤发垂星星。",
            "入户宛然闻忾息，恍惚欲下来举觥。",
            "始知至孝无间断，圣人所以见墙羹。",
            "譬如忠信纯熟者，立则参前坐倚衡。",
            "然而存著亦非真，能于吾母用吾情。",
            "所见皆从所念得，初非刻木外经营。",
            "虽然铭镂在中扃，何待扁榜垂丹青。",
            "要令目击助心想，不然安得名吾亭。"
        ],
        "notes": "",
        "id": "4732def84d0de15b76677085e061a70f"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "挽黄助教四首  其一",
        "preface": "",
        "paragraphs": [
            "金𫔇刮膜妙通灵，从此昏花不再生。",
            "闻道向来昏醉眼，而今黑白尽分明。"
        ],
        "notes": "",
        "id": "1b11e8dbcad185273d4d8f13dc0b3269"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "挽黄助教四首  其二",
        "preface": "",
        "paragraphs": [
            "有客携来幼妇碑，细看一字是褒辞。",
            "触蛮索战吾无此，方信黄家万顷陂。"
        ],
        "notes": "",
        "id": "3b194622d330688cce6a8fdab6f936da"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "挽黄助教四首  其三",
        "preface": "",
        "paragraphs": [
            "杨枝一放任西东，已把浮生比梦中。",
            "今日算来真是梦，翩翩丹旐引春风。"
        ],
        "notes": "",
        "id": "c5af166d445aa9cbcc1f07df06c765cd"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "挽黄助教四首  其四",
        "preface": "",
        "paragraphs": [
            "春归平日馆池中，想是园花三四红。",
            "还有旧时王谢燕，喃喃来吊主人翁。"
        ],
        "notes": "",
        "id": "95b7a79a3440bfd20bf45f2d061fce03"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "于尉灯夜招饮酒酣援笔成诗继韵",
        "preface": "",
        "paragraphs": [
            "低唱虽无金步莲，公来处处已闻弦。",
            "满街灯火作元夕，此段风光胜去年。",
            "纸上飞云惊落笔，盘中走弹喜诗圆。",
            "便宜归侍传柑宴，满泛钱塘药玉船。"
        ],
        "notes": "",
        "id": "a671fbfc29079fe675d6b46416c16479"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和洪龟父岁暮韵",
        "preface": "",
        "paragraphs": [
            "两鬓点秋霜，黑白交相互。",
            "倒指数行年，如日斜岁暮。",
            "始污千佛经，颇叹儒冠误。",
            "夜声喧爆竹，晓炬惊鸦树。",
            "又是一年新，三百六十度。"
        ],
        "notes": "",
        "id": "e0b983d98c1515597e3e2b45d6dc9362"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "睡起二首  其一",
        "preface": "",
        "paragraphs": [
            "双双燕语落簷牙，惊破春屏梦到家。",
            "睡起拈书无意绪，开窗隠几看桃花。"
        ],
        "notes": "",
        "id": "e7ff865afafccac3611c5d5eb0ce8b6e"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "睡起二首  其二",
        "preface": "",
        "paragraphs": [
            "蝶梦惊回思尚迷，起煎蟹眼试新旗。",
            "桃花贴地杨花起，正是江南二月时。"
        ],
        "notes": "",
        "id": "2b438f7982f51c97adfa1f8632ac51b2"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "慕容簿送题宝峰石刻并中秋词以诗谢之  其一",
        "preface": "",
        "paragraphs": [
            "步屧寻僧到日西，乱山深处见新碑。",
            "却惊天上披风手，亦卷波澜入小诗。"
        ],
        "notes": "",
        "id": "46e18bc11a8ef448d0e7c51ddbce174b"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "慕容簿送题宝峰石刻并中秋词以诗谢之  其二",
        "preface": "",
        "paragraphs": [
            "月入中秋色满林，摹将好景寄清音。",
            "自从句夺天工巧，景物无聊直至今。"
        ],
        "notes": "",
        "id": "e82d7dbccfe1dc58826e9eee3f53e908"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "以鲁直露湿何郎试汤餠为韵赋酴醾七首  其一",
        "preface": "",
        "paragraphs": [
            "石竹麝香脐，博山水沈炷。",
            "勾引爱香人，攀花春笋露。"
        ],
        "notes": "",
        "id": "7f5a3fca5be03395f6f3ddece88f2f2b"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "以鲁直露湿何郎试汤餠为韵赋酴醾七首  其二",
        "preface": "",
        "paragraphs": [
            "江南万玉妃，肌肤冰雪立。",
            "平生爱淡粧，不作胭脂湿。"
        ],
        "notes": "",
        "id": "227ba714fb4afd552e6753f707c31e4a"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "以鲁直露湿何郎试汤餠为韵赋酴醾七首  其三",
        "preface": "",
        "paragraphs": [
            "金沙与同架，并蒂更连柯。",
            "红白虽相宜，品藻当如何。"
        ],
        "notes": "",
        "id": "94b0ecbf402a456b1477d66970c4a19c"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "以鲁直露湿何郎试汤餠为韵赋酴醾七首  其四",
        "preface": "",
        "paragraphs": [
            "倚窗春睡觉，折玉满手香。",
            "𥮾云疑未稳，指点问檀郎。"
        ],
        "notes": "",
        "id": "7c129344cdcc77e9093664009da852b1"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "以鲁直露湿何郎试汤餠为韵赋酴醾七首  其五",
        "preface": "",
        "paragraphs": [
            "何面与荀香，美丈夫可试。",
            "不学海棠花，只如妃子睡。"
        ],
        "notes": "",
        "id": "233bba2b2647e72bc9b454b557473e43"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "以鲁直露湿何郎试汤餠为韵赋酴醾七首  其六",
        "preface": "",
        "paragraphs": [
            "昨日落酒杯，引我卧醉乡。",
            "对午犹未醒，支颐听煮汤。"
        ],
        "notes": "",
        "id": "fae03800485aa5d0da48c2bc1ccde090"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "以鲁直露湿何郎试汤餠为韵赋酴醾七首  其七",
        "preface": "",
        "paragraphs": [
            "爱花莫看花，如饥贪画餠。",
            "一笑大江横，此句须参请。"
        ],
        "notes": "",
        "id": "40c2ea5f2d9534615130d78757ee19f4"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "以昌黎验长常携尺为韵赋笋五首  其一",
        "preface": "",
        "paragraphs": [
            "前晚尚锥锋，昨日突鎗剑。",
            "今朝又稍长，吾曾刻竹验。"
        ],
        "notes": "",
        "id": "38b8a881d80cfe649a9953da3675b1a3"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "以昌黎验长常携尺为韵赋笋五首  其二",
        "preface": "",
        "paragraphs": [
            "突兀出藩来，颇似逞狂荡。",
            "高下列阶前，又如识少长。"
        ],
        "notes": "",
        "id": "84182880d021a75bfd80c215a23cf5ab"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "以昌黎验长常携尺为韵赋笋五首  其三",
        "preface": "",
        "paragraphs": [
            "行矣脱锦绷，笙竽奏风篁。",
            "岁晚尤可敬，霜雪不改常。"
        ],
        "notes": "",
        "id": "819ba1b2187421114c791be6d3a0c74a"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "以昌黎验长常携尺为韵赋笋五首  其四",
        "preface": "",
        "paragraphs": [
            "吾家苍头奴，斫玉手自携。",
            "云恐春风恶，吹开枝高低。"
        ],
        "notes": "",
        "id": "70b30350e6a3d2823352a36a7fca45ed"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "以昌黎验长常携尺为韵赋笋五首  其五",
        "preface": "",
        "paragraphs": [
            "我至再三惜，恨不长百尺。",
            "要夏结清阴，荫我醉眠石。"
        ],
        "notes": "",
        "id": "3a2c0076ab08505bb267b0ad59f5f68c"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "雨后即事",
        "preface": "",
        "paragraphs": [
            "昨日雨不歇，薄晚云未收。",
            "更阑望天宇，云浄月如钩。",
            "晓开读书窗，日光泼双眸。",
            "蔬饭羹一盂，起傍吾庐游。",
            "一洗尘土昏，水竹清更幽。",
            "问花无恙否，低面含娇羞。",
            "验笋长几何，突角凌羊牛。",
            "前日移新荷，常恐水盖头。",
            "池边报平安，小叶三四浮。",
            "竹林叫钩辀，柳阴鸣栗留。",
            "趁晴欲双飞，更著唤妇鸠。",
            "物适吾亦适，投筇思悠悠。",
            "却归堂上坐，苍头献茶瓯。",
            "儿声清且美，读书如泻油。",
            "静里无声乐，闲中不系舟。",
            "不知腰金公，曾识此乐不。",
            "我生微官缚，有如冠沐猴。",
            "长恐舍此去，永愧池上鸥。"
        ],
        "notes": "",
        "id": "422fb16dca6b331c801bd8466b98c7ff"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "回庙山放船",
        "preface": "",
        "paragraphs": [
            "快时一箭走飞篷，缓也委蛇碧玉中。",
            "迟速无心安乐法，从今不怕打头风。"
        ],
        "notes": "",
        "id": "e403fe60378a0f52c7c5c60d3050bc2d"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "三衢阻雪至永丰道中又雪",
        "preface": "",
        "paragraphs": [
            "前日堆银冻未消，今朝满地踏琼瑶。",
            "一杯蘸甲寒威退，只要行人著酒浇。"
        ],
        "notes": "",
        "id": "028fbcdb221432b4de47e4ba7c807e60"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "回进贤道中",
        "preface": "",
        "paragraphs": [
            "遥怜儿女数还期，自秣归骖趁晓鸡。",
            "干鹊有灵烦送喜，马蹄今日踏江西。"
        ],
        "notes": "",
        "id": "659b3fe1a1aa283c567781f37e2a2d42"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "蚕妇叹",
        "preface": "",
        "paragraphs": [
            "舍南舍北争采桑，欲老未老蚕满筐。",
            "晓切叶缕细且长，夜梦茧簇白间黄。",
            "缲成万丝手中香，医得三月眼前疮。",
            "有余更著输官忙，无衣敢歌卒岁章。"
        ],
        "notes": "",
        "id": "4c563830c75c3dfe07e44ccd80c67ff9"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "谩题",
        "preface": "",
        "paragraphs": [
            "世网角雄雌，官途争是非。",
            "人方酣蚁战，吾自送鸿飞。"
        ],
        "notes": "",
        "id": "84e9681c24463ed38f3f6ab76febe77e"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "小院",
        "preface": "",
        "paragraphs": [
            "小院无人到，徐徐影转花。",
            "池平初鬭蛤，柳老半藏鸦。",
            "矛戟犹封笋，枪旗欲试茶。",
            "一邱并一壑，只此是生涯。"
        ],
        "notes": "",
        "id": "b5f80267c8fc31f08616936460de39a5"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "隠几",
        "preface": "",
        "paragraphs": [
            "隠几香一炷，时于静里求。",
            "心源须得得，世路任悠悠。",
            "佛国菩提树，庄园不系舟。",
            "忘机吾自信，何必验沙鸥。"
        ],
        "notes": "",
        "id": "3ddbeb5927e5087f6c3c34b7c09f2b2a"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "仿古",
        "preface": "",
        "paragraphs": [
            "雪花点破潘郎鬓，始得荷衣上钓蓑。",
            "蚕经一眠再眠后，船历顺风逆风多。",
            "云烟过眼竟何有，星斗在天终不磨。",
            "著鞭古人乃吾事，长檠莫换短檠歌。"
        ],
        "notes": "",
        "id": "c0e93a1eda27c3fc51bd388dc29ce25c"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "晚步",
        "preface": "",
        "paragraphs": [
            "晚来颇忆林塘幽，又拄乌籐款款游。",
            "细雨斜风三日后，落花啼鸟半春休。",
            "不知何处数声笛，唤起幽人一点愁。",
            "頼有青蛙知客恨，笙歌一部起池头。"
        ],
        "notes": "",
        "id": "c6eccc2b0213ab7750a2a77fce1e44e1"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "梦觉",
        "preface": "",
        "paragraphs": [
            "梦觉还寻梦，胚胎一想中。",
            "失身邯郸枕，得意大槐宫。",
            "周在蝶何在，蕉空鹿亦空。",
            "自怜心未静，起坐究幡风。"
        ],
        "notes": "",
        "id": "31e44f4eb44596b8e8486769821e67c5"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "伏枕",
        "preface": "",
        "paragraphs": [
            "索索叶多雨，梦惊窗月明。",
            "一念堕世网，百虑战心兵。",
            "天上麒麟阁，沙边鸥鹭盟。",
            "展转复展转，孤鸿三两声。"
        ],
        "notes": "",
        "id": "966e0c81acf15f5724f1c9e4ccfa0c4b"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "赠太素脉王道人为端夫病起解嘲",
        "preface": "",
        "paragraphs": [
            "按指如医细切肤，对人便肯说荣枯。",
            "我今跳出荣枯外，试问先生脉得无。"
        ],
        "notes": "",
        "id": "23ba3621ca4386ab0a0283f35235b312"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "赠画鱼童秀才",
        "preface": "",
        "paragraphs": [
            "我本江湖一钓徒，锦鳞到眼便欢呼。",
            "他年莼鲙归来日，添个渔竿入画图。"
        ],
        "notes": "",
        "id": "5c640fa1334234bf7eb93c83f27ff813"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "读退之传",
        "preface": "",
        "paragraphs": [
            "退之二十八，三上宰相书。",
            "晚折王廷凑，骂佛戒鳄鱼。",
            "少时及壮时，君试观何如。",
            "士养要如此，合抱凌太虚。"
        ],
        "notes": "",
        "id": "b55abf17901007b2c9337c48fe64705a"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "读广平梅花赋",
        "preface": "",
        "paragraphs": [
            "子猷清雅如此君，菊花冷淡如渊明。",
            "古人嗜物非著物，风味相似因适情。",
            "不见铁心宋广平，乃肯一赋写梅兄。",
            "爱渠风雪不改清，似我不肯郎张卿。"
        ],
        "notes": "",
        "id": "b42281b02785738d0c147c9b4560ec19"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "咏昭君",
        "preface": "",
        "paragraphs": [
            "奉春前日策和亲，夷夏雌雄恰始分。",
            "今日呼韩朝渭上，如何万里嫁昭君。"
        ],
        "notes": "",
        "id": "0c47d54352a277a5c65cfab848425323"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "读开元遗事",
        "preface": "",
        "paragraphs": [
            "锦绷儿啼妃子笑，鸡头肉念禄山来。",
            "三郎若肯怜汤餠，岂被香囊作祸胎。"
        ],
        "notes": "",
        "id": "8c338c0530bbae017f50e7733d866664"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "读东坡韩文公庙碑",
        "preface": "",
        "paragraphs": [
            "尽道潮阳因骂佛，谁知忠谏得天知。",
            "鳄鱼夜徙衡云散，请看而今玉局碑。"
        ],
        "notes": "",
        "id": "4c2757ba1e42fc2c7f5e31a664cd7665"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "送简贺州五首  其一",
        "preface": "",
        "paragraphs": [
            "人生五马贵，画戟拥朱轮。",
            "朱轮亦细事，舒卷方在身。",
            "官至二千石，此手要活人。",
            "请将胸中书，散作五岭春。"
        ],
        "notes": "",
        "id": "d6c4c0315a47e262fdc83975fdb65a9c"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "送简贺州五首  其二",
        "preface": "",
        "paragraphs": [
            "朔风撼木落，莫惊客店霜。",
            "桂林雪片深，成都碧鸡坊。",
            "西南幕中去，尚趣万里装。",
            "今乘刺史车，何嫌驿路长。"
        ],
        "notes": "",
        "id": "dfcdeba8b40778d3689d6da6cd78d516"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "送简贺州五首  其三",
        "preface": "",
        "paragraphs": [
            "曩时盐令更，官贫如负债。",
            "而今旧法复，私贩夺公卖。",
            "且莫作是想，亟欲目前快。",
            "有钱藏之民，毕竟根本在。"
        ],
        "notes": "",
        "id": "13416d2c825813a5c2aed8f7d6a10d85"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "送简贺州五首  其四",
        "preface": "",
        "paragraphs": [
            "摩挲风月堂，应记中庸公。",
            "墙头荔子熟，勿翦比国风。",
            "此翁出岭来，两颊丹砂红。",
            "但云身力健，不言槟榔功。"
        ],
        "notes": "",
        "id": "6c72b6e947212375e0f528f21ae3a836"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "送简贺州五首  其五",
        "preface": "",
        "paragraphs": [
            "我作送行诗，劝终铺美意。",
            "吾君方急贤，侍从有虚位。",
            "两府多故人，东阁欠奇士。",
            "如送郑尚书，韵必以来字。"
        ],
        "notes": "",
        "id": "779531ddad551035dc84c36db9ca5181"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "送陈纠",
        "preface": "",
        "paragraphs": [
            "我昔场屋计，夜傍读书萤。",
            "开卷啖公文，如味五侯鲭。",
            "今年触热来，著脚湘山青。",
            "暗中摸索著，紫髯照天庭。",
            "风前笑语香，陡豁病眼醒。",
            "一日驾征车，问讯短长亭。",
            "买酒酌别君，我歌君试听。",
            "命薄成雌甲，字慙识一丁。",
            "文场与宦海，从公与乞灵。",
            "飘然舍我去，却作参商星。",
            "我歌虽不满，民谣如轰霆。",
            "谓公三年留，阴德满幽囹。",
            "束缚老奸手，两造必细聆。",
            "民自以不冤，刑期于无刑。",
            "是宜荐鹗书，风吹上青冥。",
            "更铺锦上花，姓名记御屏。",
            "不挥玉堂翰，必勒燕然铭。",
            "文章特一技，九鼎重朝廷。",
            "人生几緉屐，早画凌烟形。",
            "衡阳有来雁，一字访风萍。"
        ],
        "notes": "",
        "id": "eebe59f217225fb21b7ec7b002d9e6e4"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "送湖南潘帅赴召",
        "preface": "",
        "paragraphs": [
            "道传伊洛政龚黄，肯为人间富贵忙。",
            "爱满棠阴逾五岭，种成荔子又三湘。",
            "贪贤急召恩虽渥，因病求闲策本长。",
            "闻说晦翁天下士，更将出处细商量。"
        ],
        "notes": "",
        "id": "abe2ed213c24dcad4a1f79b811335d88"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和林帅喜汤王二魁将还",
        "preface": "",
        "paragraphs": [
            "烂醉春风玉不颓，自封喜信入湘来。",
            "同乡多少同年士，两榜何如两夺魁。",
            "琼苑宴开应共醉，西湖赏罢更同回。",
            "早归多谢文翁力，莫待平安家信催。"
        ],
        "notes": "",
        "id": "ef61918a962cc9724552834bdf9eebe4"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "挽余倅二首  其一",
        "preface": "",
        "paragraphs": [
            "自踏功名地，斯心每淡如。",
            "东南虽数任，来往祇单车。",
            "上相逢知己，清时草辟书。",
            "才宽天命窄，轓左换灵舆。"
        ],
        "notes": "",
        "id": "5c3e6a9954e4a614f02bb90e62010fac"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "挽余倅二首  其二",
        "preface": "",
        "paragraphs": [
            "仕接湖南北，逢人问起居。",
            "蚤曾师砚席，非但托乡闾。",
            "梦里诗春草，毫端赋子虚。",
            "诸郎图不朽，当共葺遗书。"
        ],
        "notes": "",
        "id": "848650208b8bc45c18702f3974d3b4cc"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "以诗追墨",
        "preface": "",
        "paragraphs": [
            "万灶烧松有妙功，分张犹未及隣翁。",
            "陶泓毛颖来呼友，要为幽斋草送穷。"
        ],
        "notes": "",
        "id": "d9377c1139e26b195d5dd43af82ee38c"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "遗术士",
        "preface": "",
        "paragraphs": [
            "欲寿莫夸尧丙子，欲贵莫疑雌甲辰。",
            "学取燕山人姓窦，自然五桂一灵椿。"
        ],
        "notes": "",
        "id": "cbf82a832b2559c02fe55d3649bce672"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "闻杜鹃",
        "preface": "",
        "paragraphs": [
            "众禽栖息不闻声，独向三更月里鸣。",
            "终日劝归归未肯，故教枕上听分明。"
        ],
        "notes": "",
        "id": "3ca2256697ccd1064016384c5a63df61"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "送张仓移漕广西",
        "preface": "",
        "paragraphs": [
            "宾鸿度月叫秋寒，天怕炎方雨露干。",
            "绣衣使者持玉节，先送春风入蛋蛮。",
            "岭南日日望行色，湖南百姓争卧辙。",
            "两路行人界上争，去思来暮歌讴接。",
            "广盐变法是谁谋，直至而今病未瘳。",
            "岭上逢人须细问，远方根本是深忧。",
            "广吏从来恃天远，北归南载无空返。",
            "埋轮家世本澄清，无使老蚕自营茧。",
            "莫嫌岭路去逡巡，桂林见说最宜人。",
            "笋样山峰罗样水，锦囊收得越精神。",
            "直声曾动天颜喜，更有元台作知己。",
            "谏坡言路著此翁，所谓如尊乃勇尔。",
            "大苏文章继老苏，魏征勋业付魏謩。",
            "传家况有黄金印，行入衣冠盛事图。",
            "门下书生知此意，恋恋不为儿女计。",
            "黄花时节送君行，梅花时节迎归骑。"
        ],
        "notes": "",
        "id": "8ef140d233a9f68c5c74491184d83242"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "送孙宪就任除秘监赴召",
        "preface": "",
        "paragraphs": [
            "阊阖排云叫玉旒，延龄不相白麻收。",
            "圜桥留住不肯住，古来只说阳道州。",
            "千载风流正相似，难处郊禋能有几。",
            "不顾诸郎尚白丁，扁舟夜发浮湘水。",
            "富贵酖人如蜜甜，小儿嗜蜜几曾嫌。",
            "全家先遯无人觉，惟有诚斋句里拈。",
            "回鴈峰前再秋色，哀矜折狱多阴德。",
            "弹压湖山处处春，楚波不动平如席。",
            "不论朱墨细如麻，夜判千张烛有花。",
            "老吏相看惊吐舌，如箭中的无少差。",
            "世上纷纷几桃李，过却韶华尽纷委。",
            "老松阅世傲风霜，万牛挽入明光里。",
            "蓬莱弱水多逆船，人生一到已称仙。",
            "重来况是文章伯，岂但旧物王青毡。",
            "一佛出世从此度，紫薇花下皆平步。",
            "更看健笔缴词头，恰似当时在言路。",
            "六一老僊赞万微，益公首转造化机。",
            "庐陵自有三台种，他日声名翦样齐。",
            "三十年前韩一识，三十年后供吏役。",
            "朝天好施一丸丹，教我春风生羽翼。"
        ],
        "notes": "",
        "id": "584879283d9e2623f75691375f32adee"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "张推上巳出郊寻花送至诗轴次韵",
        "preface": "",
        "paragraphs": [
            "重三投晓出郊坰，跃马归来趁晚晴。",
            "笔卷云烟归赋咏，轴联珠玉鬭晶明。",
            "我从多病三春里，转觉浮生万事轻。",
            "夜半惟歌盘谷序，肯如仲叔请繁缨。"
        ],
        "notes": "",
        "id": "b2499b1c67796b79344061ae3ab87d44"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "张推水亭赏莲惠诗次韵",
        "preface": "",
        "paragraphs": [
            "玉环妖血不飞天，化作芙蕖满眼前。",
            "恰有六郎来比似，便哦七字鬭清妍。",
            "晓粧洗露汉宫女，晚步凌波水府仙。",
            "得待蜜房成玉蛹，送烦纤手剥新莲。"
        ],
        "notes": "",
        "id": "b367a2f49078eb838788a1285f98965c"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "花光寺送使者书壁",
        "preface": "",
        "paragraphs": [
            "白沙翠竹钓鱼矶，家在江南未得归。",
            "最恨花光山下路，数声杜宇背人飞。"
        ],
        "notes": "",
        "id": "8293066051302560189a29a053d40a24"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "桃花",
        "preface": "",
        "paragraphs": [
            "恨题玄都观，欢入武陵谿。",
            "花面无今古，人心自笑啼。"
        ],
        "notes": "",
        "id": "eb4f85ffa3833446d5ff6bc7fe9e9d94"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "题三石屏  其一",
        "preface": "",
        "paragraphs": [
            "烟雾冥蒙雨意垂，远山隠隠抹修眉。",
            "急催行李投前店，似我当年在道时。"
        ],
        "notes": "",
        "id": "5c0acec65cf647df2973731760fa6d4b"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "题三石屏  其二",
        "preface": "",
        "paragraphs": [
            "正是江南雪霁天，素娥特地弄婵娟。",
            "山川一望皆如剡，只欠渠侬访戴船。"
        ],
        "notes": "",
        "id": "704bab672c4221b4578a9b42fe37c312"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "题三石屏  其三",
        "preface": "",
        "paragraphs": [
            "月姊携炉出广寒，镕银为水又为山。",
            "夜来归去忘收却，陷入浯溪石壁间。"
        ],
        "notes": "",
        "id": "ed80f2773b44a774f5196223f73667b4"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "春日即事五首  其一",
        "preface": "",
        "paragraphs": [
            "正昼东风自展扉，双双燕子望巢飞。",
            "杨花却是元无定，吹落南隣不肯归。"
        ],
        "notes": "",
        "id": "83a52ee82c43fb0a81ef9d1cf618dd45"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "春日即事五首  其二",
        "preface": "",
        "paragraphs": [
            "架上酴醾万玉浮，当年攀折为迟留。",
            "而今老病空相对，花不羞人人自羞。"
        ],
        "notes": "",
        "id": "3d0a510385c826ba4007ae7fb3f64967"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "春日即事五首  其三",
        "preface": "",
        "paragraphs": [
            "桃杏酣酣著意红，当时只要嫁东风。",
            "而今却被东风误，一片西飞一片东。"
        ],
        "notes": "",
        "id": "09a43cb6983bc4b98f65e3060fcb72cc"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "春日即事五首  其四",
        "preface": "",
        "paragraphs": [
            "鸣鸠乳燕寂无声，蜜熟花蜂亦懒营。",
            "睡起卷帘春已晚，竹篱穿笋两三茎。"
        ],
        "notes": "",
        "id": "2355946b7d232377507c5eb8463750cc"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "春日即事五首  其五",
        "preface": "",
        "paragraphs": [
            "谷雨催秧蚕再眠，采桑女伴罢秋千。",
            "前村亦少游人到，牛歇浓阴人饷田。"
        ],
        "notes": "",
        "id": "faa9e719c7b7258014b58ceb5bb964b2"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "春暮",
        "preface": "",
        "paragraphs": [
            "日月一箭过，春光又别人。",
            "竹孙才解箨，梅子已生仁。",
            "阅世真旋磨，看诗老斲轮。",
            "壮怀因病落，孤负百年身。"
        ],
        "notes": "",
        "id": "f3d0388cd12705b78d031179d2354a17"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "睡起",
        "preface": "",
        "paragraphs": [
            "睡起挼挲两眼眵，卷帘惟见水平池。",
            "小窗幽寂无人到，自拨炉薰试一旗。"
        ],
        "notes": "",
        "id": "fbef39922cb068178c2b25280050d209"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "闻野有饥殍感叹",
        "preface": "",
        "paragraphs": [
            "豌豆斩新绿，樱桃烂熟红。",
            "一年春色过，大半雨声中。",
            "仆野伤饥殍，祈天愿岁丰。",
            "有谁捐白粲，相伴减青铜。"
        ],
        "notes": "",
        "id": "1ff3aadb2f5f915d5b18d024e4cc26b9"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "初夏二首  其一",
        "preface": "",
        "paragraphs": [
            "稍久梅黄雨，新晴麦熟天。",
            "寸怀煎百虑，一病费三年。",
            "方册强遮眼，短窗时送眠。",
            "三生偿业尽，四体合安便。"
        ],
        "notes": "",
        "id": "6bf660f9ad9383f911a32ff50929ae4d"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "初夏二首  其二",
        "preface": "",
        "paragraphs": [
            "卢橘金珠似，杨梅火齐如。",
            "燕衔春去后，蝉噪夏阴初。",
            "药访三年艾，心凝一束书。",
            "老身仍著病，节物最关渠。"
        ],
        "notes": "",
        "id": "7866d0547196d5c23d3bbfa4aefca136"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "立夏后热甚既而楝花风作极寒",
        "preface": "",
        "paragraphs": [
            "炎官司印未十日，暑气骎骎著病翁。",
            "卷地吹来忽惊散，今朝还遇楝花风。"
        ],
        "notes": "",
        "id": "fcd3eab20ce1d70c550328389ce3288a"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "读陈黄诗",
        "preface": "",
        "paragraphs": [
            "四海黄太史，百年陈后山。",
            "意深识者少，味永到尤难。",
            "夜静参禅悦，天晴窥管斑。",
            "心知言未契，犹隔一重关。"
        ],
        "notes": "",
        "id": "809716e51679421ac3218c363f2a994a"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "自叹二首  其一",
        "preface": "",
        "paragraphs": [
            "莫莫更莫莫，休休复休休。",
            "平生都是错，一病尽堪羞。",
            "龟为灵钻壳，膏因明出油。",
            "细思根本悴，端的是招忧。"
        ],
        "notes": "",
        "id": "1377cae508b1d334076fd7eed1d5af56"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "自叹二首  其二",
        "preface": "",
        "paragraphs": [
            "怡颜今得盼庭柯，黄鸟啼边绿荫多。",
            "回叹此生肝肺涸，只因雕篆损天和。"
        ],
        "notes": "",
        "id": "3d8efed813ec491484327ffcc00edc42"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "榴花",
        "preface": "",
        "paragraphs": [
            "万绿枝头几点春，逢人偏喜上乌云。",
            "出来只为当时暑，故翦红绡皱作裙。"
        ],
        "notes": "",
        "id": "734e05107d47a41ce2e42c5882818e88"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "寄端夫三首  其一",
        "preface": "",
        "paragraphs": [
            "萱草榴花照眼明，水团角黍满盘清。",
            "文殊问疾移秋晚，空想敲门剥啄声。"
        ],
        "notes": "",
        "id": "cdc70cf0ac39bf58906f5a2a5c14ac34"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "寄端夫三首  其二",
        "preface": "",
        "paragraphs": [
            "迟子来时细讲论，未须著语策奇勋。",
            "庖丁妙在牛先解，水上风行自有文。"
        ],
        "notes": "",
        "id": "3db6b28d72149b9c79dcfc7fede0ac7d"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "寄端夫三首  其三",
        "preface": "",
        "paragraphs": [
            "求田未用太匆忙，且况毛锥觅太仓。",
            "择地读书终不恶，莫教辜负北窗凉。"
        ],
        "notes": "",
        "id": "e5060d588bc5a1de38571f56733b8804"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "午睡",
        "preface": "",
        "paragraphs": [
            "博山烟断嬾重添，屋角无声雀去簷。",
            "午梦欲成鸡唤醒，卧看修竹映疎帘。"
        ],
        "notes": "",
        "id": "fc945d75e2e0e5fd0cfb7f2e2e5d0445"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "春晚",
        "preface": "",
        "paragraphs": [
            "桑柘枝头一一空，林峦放出画屏风。",
            "鹭鸶惊晚归飞急，零乱昏烟一抹中。"
        ],
        "notes": "",
        "id": "d82a2c924f860b573984adf43d660336"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "卷帘",
        "preface": "",
        "paragraphs": [
            "隔帘见竹早清幽，卷起疎帘满眼秋。",
            "一搭夕阳收不得，被人都送上帘钩。"
        ],
        "notes": "",
        "id": "a0dee443da1ed058a104900ce8afbdb8"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "忆官舍芙蕖",
        "preface": "",
        "paragraphs": [
            "官池无数拥红妆，日日全家坐晚凉。",
            "官职已抛无梦去，尚疑身绕一池香。"
        ],
        "notes": "",
        "id": "139f234f3f8fa6f7de47a9d5e8509cac"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "秋暑极炽而雨作凉气翛然",
        "preface": "",
        "paragraphs": [
            "日轮停午汗珠融，帘箔都无半点风。",
            "唤起睡龙行一雨，病身移入水晶宫。"
        ],
        "notes": "",
        "id": "ec5f771f4c4ab494b31c9a20dd694896"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "闻蝉",
        "preface": "",
        "paragraphs": [
            "纱幮纹簟北窗眠，只道清声比管弦。",
            "谁念夕阳官道里，几多客旅听凄然。"
        ],
        "notes": "",
        "id": "c4191534b44eb12630fba785625481c1"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "立秋后十日",
        "preface": "",
        "paragraphs": [
            "万绿枝头一叶黄，秋风恰则到林塘。",
            "晚云更作潇潇雨，拾得人间一夜凉。"
        ],
        "notes": "",
        "id": "e73204a5caeeeb2804239a6ead3e1ce3"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "雨后",
        "preface": "",
        "paragraphs": [
            "积雨洗残暑，翛然窗户凉。",
            "蝇蚊不须驱，时至自退藏。",
            "琤然一叶下，梧桐陨秋黄。",
            "仰视天宇阔，宾鸿初南翔。",
            "儿时亲灯火，二尺便宜光。",
            "咀嚼复吟哦，惟恐更漏忙。",
            "老来病如缚，空对书满箱。",
            "短檠置床头，犹渴不能浆。",
            "人生舍此乐，百年谩风狂。"
        ],
        "notes": "",
        "id": "dfbf44f58f269e5a4857523a24fe35a1"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "至后有感",
        "preface": "",
        "paragraphs": [
            "穷冬万木脱，风叶无停计。",
            "老树露槎牙，四旁谁拥蔽。",
            "泛视林莽间，一一献憔悴。",
            "昨夜新阳复，根荄抱生意。",
            "天将九转丹，一粒回元气。",
            "三阳即为泰，原野争明媚。",
            "老树亦逢春，绿阴看垂地。"
        ],
        "notes": "",
        "id": "56823071e70114b2da2e48428eb32be3"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "残腊书怀",
        "preface": "",
        "paragraphs": [
            "冰池照日暖初融，准拟迎春更饯冬。",
            "杯酒乍疎情少绪，尺缄稽报病多慵。",
            "残年断送风和雪，晚节相依竹与松。",
            "回首思量十年事，倦投孤枕听鸣钟。"
        ],
        "notes": "",
        "id": "1c8f8be4ae95147f84baa9b9c3ea1567"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "千林气脉未全归，一点清香已著枝。",
            "每爱月窗横瘦影，敢将水墨污冰姿。",
            "淡妆出屋新相见，索笑巡簷旧有诗。",
            "不见化工先著力，雪中风韵最相宜。"
        ],
        "notes": "",
        "id": "24f5f18694ed479c25642c508b65ce1d"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "小巷",
        "preface": "",
        "paragraphs": [
            "萧条一径微，来往觉人稀。",
            "忽听隣家閙，欢寻稚子归。",
            "卷书真是懒，添火且相依。",
            "强起扶行处，斜阳正满扉。"
        ],
        "notes": "",
        "id": "8bf7e9d3d9f5d298fb162b59fd803f1c"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "瓶梅",
        "preface": "",
        "paragraphs": [
            "病眼因君得再明，依前风骨照人清。",
            "凭谁说与司花女，伴我长开过一生。"
        ],
        "notes": "",
        "id": "e0496f315262f34f9b64739ee4566a73"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "丁巳正月五日",
        "preface": "",
        "paragraphs": [
            "春滞犹为腊，年移已换正。",
            "节从忙里过，愁向病边生。",
            "小雨止还作，虚窗暗又明。",
            "时光与心事，无一可娱情。"
        ],
        "notes": "",
        "id": "a6e59100e1f21d8b5d1c564d6734c0f6"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "春半即事",
        "preface": "",
        "paragraphs": [
            "春来晴景少，昼夜已平分。",
            "寒锁花藏莟，风微水皱纹。",
            "端成空识字，谁可共论文。",
            "惟有铜炉在，时拈柏子焚。"
        ],
        "notes": "",
        "id": "559814d6aeefd5362428c119f4bf627b"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "病中口占",
        "preface": "",
        "paragraphs": [
            "拂枕投床鼻息鸣，邻鸡报午梦还惊。",
            "一春已过半春了，十日曾无五日晴。",
            "唤客难同藉草饮，隔墙虚认卖花声。",
            "十年前忆西湖上，柳荫苏隄取次行。"
        ],
        "notes": "",
        "id": "4496405c1c2c99559b105175efdb1fb7"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "嘲燕子",
        "preface": "",
        "paragraphs": [
            "去岁相过日，朱帘正上钩。",
            "双双如旧识，一一话离愁。",
            "留为荷花夏，归因梧叶秋。",
            "今年头转白，还识主人不。"
        ],
        "notes": "",
        "id": "ceca07d16623fca12c4f9e5da16a1bec"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "为端夫病起解嘲",
        "preface": "",
        "paragraphs": [
            "折臂三公古尚传，神全何必问形全。",
            "前身恐是娄师德，试向沙头觅渡船。"
        ],
        "notes": "",
        "id": "15062fc59bc847a2fca59be3875eea0d"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "至日见梅",
        "preface": "",
        "paragraphs": [
            "插向书窗小小瓶，看来看去眼增明。",
            "花瓶莟子能多少，占却人间无限情。"
        ],
        "notes": "",
        "id": "3bd0f42f697699aae4fbe9dfb19be9b6"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "纪秀野之景",
        "preface": "",
        "paragraphs": [
            "秀野吾曾到，名新景亦嘉。",
            "雨移新到竹，晴接旧来花。",
            "矗矗山围立，团团树绕家。",
            "病中心漫往，无计聚抟沙。"
        ],
        "notes": "",
        "id": "f67093c5976d9c033aad71d4ffd93e02"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和王令尹游园之作",
        "preface": "",
        "paragraphs": [
            "官事何时了，偷忙得饷闲。",
            "清风寒食里，飞絮落花间。",
            "灵运池生草，渊明鞠见山。",
            "诗来令细读，玉佩响珊珊。"
        ],
        "notes": "",
        "id": "f8402ef876307d2419a4d851ea2f4b75"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "久雨望晴十月六日夜雷雨大作",
        "preface": "",
        "paragraphs": [
            "十月天犹暖，浑如二月晴。",
            "雷声兼雨势，春令已冬行。",
            "稻穟多生耳，田家有叹声。",
            "官仓须玉粒，早为挂铜钲。"
        ],
        "notes": "",
        "id": "ab6412f3e4c6ae879fc7aa44b4495e66"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "送履正赴省",
        "preface": "",
        "paragraphs": [
            "万里云衢著脚初，临行尚肯过吾庐。",
            "风云得助子方快，冰玉相依我不如。",
            "驿路响铃看报捷，殿门放钥待传胪。",
            "逾科又见龙飞榜，此度传衣应不虚。"
        ],
        "notes": "",
        "id": "b665abdbdb30b4f1e48384458a447ec0"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "送致远赴耒阳酒官",
        "preface": "",
        "paragraphs": [
            "云冻长空昼亦昏，谁欤剥啄扣柴门。",
            "故人言向潇湘去，此别应须岁月论。",
            "衡岳五峰瞻胜槩，耒江千载吊诗魂。",
            "旧游倘有人相问，为说扶犁教子孙。"
        ],
        "notes": "",
        "id": "1166cfca7752f87180dcbf03ed2312cc"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "挽左相京太师四首  其一",
        "preface": "",
        "paragraphs": [
            "皇华方北返，植纛指西风。",
            "蜀谓今清献，戎言昔富公。",
            "民夷两心服，勋业百年同。",
            "赠与齐温国，功高报亦隆。"
        ],
        "notes": "",
        "id": "5a769eedac255bcc96c6fa2c9a610312"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "挽左相京太师四首  其二",
        "preface": "",
        "paragraphs": [
            "圣代多名相，谁如德量宽。",
            "平心消党与，著力援孤寒。",
            "礼极三宫养，天开二圣欢。",
            "尽忠扶孝治，烽火自平安。"
        ],
        "notes": "",
        "id": "c81d8a7f6c9f591abb6ab315172c0fc6"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "挽左相京太师四首  其三",
        "preface": "",
        "paragraphs": [
            "尧考闻忧日，公身病瘁时。",
            "哀情知痛极，疾势转增危。",
            "梁坏将安放，天胡不憗遗。",
            "此为天下恸，未敢哭其私。"
        ],
        "notes": "",
        "id": "3024ccaa7d41366309be8215d5c11b75"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "挽左相京太师四首  其四",
        "preface": "",
        "paragraphs": [
            "自际朱弦赏，逢人说项斯。",
            "蜚章先剡上，荐墨更交驰。",
            "遽卧漳滨疾，如轰荐福碑。",
            "空流一襟泪，无路送灵輀。"
        ],
        "notes": "",
        "id": "be2b44af2f26de45ccbd7e2a52dae156"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "题同年郭丞遯斋",
        "preface": "",
        "paragraphs": [
            "清江子郭子，作斋以遯名。",
            "傍人或不解，谓将抛尘缨。",
            "著语竞挽住，轩翥九万程。",
            "吾闻遯之象，山止而天行。",
            "止如子綦木，行如亚夫兵。",
            "养静以须动，渊嘿藏雷声。",
            "乃识个中趣，非专隠遯情。",
            "虽然遯六爻，四阳理分明。",
            "虽有艮在内，二阴要研精。",
            "尾厉苟不审，嘉肥何由亨。",
            "艮斋谢夫子，江南老先生。",
            "君斋虽名遯，三爻自艮萌。",
            "南丰一瓣香，好请子细评。",
            "再拜若有得，为语年弟兄。"
        ],
        "notes": "",
        "id": "9180a277e165f962afd5b8edb3ee95c0"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "送冯勉仲赴省",
        "preface": "",
        "paragraphs": [
            "客饯旗亭酒半酣，抟风九万送鹏南。",
            "薄劳汗马功收一，肯怨长途玉献三。",
            "去去梅花催驿骑，看看柳色鬭恩蓝。",
            "长篇好上刘蕡策，莫作书生无用谈。"
        ],
        "notes": "",
        "id": "88bb16593fc8a6413a96ba9295f25764"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和许宰寓武邑赓杨丞靖安八咏  其一",
        "preface": "",
        "paragraphs": [
            "市人常是醉昏昏，买尽青铜酒已浑。",
            "健倒投床都不问，日高犹未启重门。"
        ],
        "notes": "",
        "id": "6cc99b14cce28a3f487ad80084383b96"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和许宰寓武邑赓杨丞靖安八咏  其二",
        "preface": "",
        "paragraphs": [
            "君似春风自袭人，无情鸥鸟亦相亲。",
            "莫惊仕路风波恶，便忆家园自在身。"
        ],
        "notes": "",
        "id": "d76b6d050c4bc08b6e11ae7fbda06030"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和许宰寓武邑赓杨丞靖安八咏  其三",
        "preface": "",
        "paragraphs": [
            "我有渊明日涉园，桃蹊柳径渐清繁。",
            "却嫌市井喧嚣近，悔不诛茆住远村。"
        ],
        "notes": "",
        "id": "a82e5390c4286cbf0859ed59a123217f"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和许宰寓武邑赓杨丞靖安八咏  其四",
        "preface": "",
        "paragraphs": [
            "风旗猎猎半欹斜，日日相传便到家。",
            "几度儿童骑竹马，斜阳影里簇汀沙。"
        ],
        "notes": "",
        "id": "01821dcd073ad760e82f380cc1269c3b"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和许宰寓武邑赓杨丞靖安八咏  其五",
        "preface": "",
        "paragraphs": [
            "帅幕潭潭庇万间，已知流水与高山。",
            "定应不负刀头约，合浦明珠早早还。"
        ],
        "notes": "",
        "id": "7ba10877a960a3d952d662026fde98f3"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和许宰寓武邑赓杨丞靖安八咏  其六",
        "preface": "",
        "paragraphs": [
            "好语飞来散绮霞，清新俊逸属诗家。",
            "著人似醉菖蒲酒，有味如尝橄榄茶。"
        ],
        "notes": "",
        "id": "bf394165d934907c7a8ba101a19c0760"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和许宰寓武邑赓杨丞靖安八咏  其七",
        "preface": "",
        "paragraphs": [
            "家书写罢报平安，酒坐围红且醉观。",
            "别后双溪春色散，应无卖镜去寻官。"
        ],
        "notes": "",
        "id": "31c8c2d6a40da4d6f530afc3d17dce08"
    },
    {
        "author": "舒邦佐",
        "dynasty": "宋",
        "type": "诗",
        "rhythmic": "",
        "title": "和许宰寓武邑赓杨丞靖安八咏  其八",
        "preface": "",
        "paragraphs": [
            "里巷缲车日日忙，今年又喜熟蚕桑。",
            "公家无欠私家乐，细葛含风翦更长。"
        ],
        "notes": "",
        "id": "510196bfc95ae031e51796fa4bfd644f"
    }
]