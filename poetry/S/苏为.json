[
    {
        "author": "苏为",
        "dynasty": "宋",
        "type": "诗",
        "rhythmic": "",
        "title": "湖州作",
        "preface": "",
        "paragraphs": [
            "野艇闲撑处，湖天景亦微。",
            "春波无限绿，白鸟自由飞。",
            "柳色浓垂岸，山光冷照衣。",
            "时携一壶酒，恋到晚凉归。"
        ],
        "notes": "",
        "id": "bcdf93ecd55cfc346a948eaffa05b80f"
    },
    {
        "author": "苏为",
        "dynasty": "宋",
        "type": "诗",
        "rhythmic": "",
        "title": "宣城花",
        "preface": "",
        "paragraphs": [
            "宣城花叠嶂，楼前簇绮霞。",
            "若非翠露陶潜柳，即是红藏小谢家。"
        ],
        "notes": "",
        "id": "94485428e1641a6fa1fd81baf2538f5a"
    },
    {
        "author": "苏为",
        "dynasty": "宋",
        "type": "诗",
        "rhythmic": "",
        "title": "邵武作",
        "preface": "",
        "paragraphs": [
            "爱重八九月，登高上下楼。",
            "林红云白处，寒濑泊渔舟。"
        ],
        "notes": "",
        "id": "eaba6eed00de788a2bd7613ecf8a2206"
    },
    {
        "author": "苏为",
        "dynasty": "宋",
        "type": "诗",
        "rhythmic": "",
        "title": "送张无梦归天台",
        "preface": "",
        "paragraphs": [
            "彤庭留不住，归忆旧山频。",
            "世路都无念，心源养得真。",
            "琼台栖树石，碧落应星辰。",
            "几话蟠桃熟，罇前醉过春。"
        ],
        "notes": "",
        "id": "31bea1e79127dccbc78835144a318739"
    },
    {
        "author": "苏为",
        "dynasty": "宋",
        "type": "诗",
        "rhythmic": "",
        "title": "东池诗",
        "preface": "",
        "paragraphs": [
            "谢塘疏凿时，沧洲聊可拟。",
            "高有智者情，淡如君子旨。",
            "秋光夜初永，渔唱幽宜起。",
            "白鹭闲不惊，圆荷翠相倚。",
            "宛然江上色，孰为嚣尘里。",
            "待月泛潺湲，观鱼戏清泚。",
            "楼阴仰窗岫，阁影明霞绮。",
            "预想及瓜时，恋恋诚无已。"
        ],
        "notes": "",
        "id": "39ad7ac63de80e248cb82152de81551d"
    },
    {
        "author": "苏为",
        "dynasty": "宋",
        "type": "诗",
        "rhythmic": "",
        "title": "昭亭山",
        "preface": "",
        "paragraphs": [
            "昭亭载严祠，休祐穰穰布。",
            "森罗绝涧松，盘屈中阿路。",
            "凝眸盼平野，仿佛披寒雾。",
            "水远露微阳，山明照红树。",
            "数尺渔艇归，几点秋鸿度。",
            "唯思圜室静，更祷余粮富。",
            "天末望白云，帝乡深所慕。"
        ],
        "notes": "",
        "id": "3902e3b1de7d68039cfe3b23c92f3973"
    },
    {
        "author": "苏为",
        "dynasty": "宋",
        "type": "诗",
        "rhythmic": "",
        "title": "宛溪",
        "preface": "",
        "paragraphs": [
            "源分春谷边，来此自溪徼。",
            "雪冻泛其流，潄玉鸣于沼。",
            "晴光荡霞影，白浪浮天杪。",
            "水木助清翠，景物随昏晓。",
            "汀沙翠荇长，酒市青旗小。",
            "凭槛立津亭，归心逐飞鸟。"
        ],
        "notes": "",
        "id": "7c402aaea8c9c80bc699d58ab2e959ee"
    },
    {
        "author": "苏为",
        "dynasty": "宋",
        "type": "诗",
        "rhythmic": "",
        "title": "化成圩",
        "preface": "",
        "paragraphs": [
            "下田怜沮泽，环堤圪成雉。",
            "尧汤水旱时，蓄泄得专利。",
            "泥资数斗沃，场谢千金贵。",
            "何物代天工，嘉此老农智。"
        ],
        "notes": "",
        "id": "321ef24be7db3dbe49bc30361e4c99af"
    },
    {
        "author": "苏为",
        "dynasty": "宋",
        "type": "诗",
        "rhythmic": "",
        "title": "泛宛溪至敬亭",
        "preface": "",
        "paragraphs": [
            "南国初寒候，扁舟远客心。",
            "归人出断岸，晚翼会疏林。",
            "渔市临官道，丛祠蔽木阴。",
            "长年多感慨，况此对分襟。"
        ],
        "notes": "",
        "id": "26c74fae752557876227f91aa12131cf"
    },
    {
        "author": "苏为",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "夜浪珠还浦，春泥象印踪。"
        ],
        "notes": "",
        "id": "7e8c445fb8f7979e332bd4f5bc728e44"
    }
]