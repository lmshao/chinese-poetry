[
    {
        "author": "桑世昌",
        "dynasty": "宋",
        "type": "诗",
        "rhythmic": "",
        "title": "寄丹丘林咏道",
        "preface": "",
        "paragraphs": [
            "小别俄惊岁屡周，尺书每每寄江头。",
            "逢时共叹君肥遯，投老谁怜我倦游。",
            "书足三冬应润屋，诗成千首必经侯。",
            "一尊纵负东湖约，尚及黄花碧树秋。"
        ],
        "notes": "",
        "id": "25150064ccc7eadae79470b91117e5b1"
    },
    {
        "author": "桑世昌",
        "dynasty": "宋",
        "type": "诗",
        "rhythmic": "",
        "title": "夜对巾山塔灯呈史君李孟达寺簿",
        "preface": "",
        "paragraphs": [
            "光明台畔旧曾逢，何自飞来碧海东。",
            "未问眼根齐等级，要先心地证圆通。",
            "八还究竟千光合，四面回旋一视同。",
            "坐想玉霄风月夕，超然清对一诗翁。"
        ],
        "notes": "",
        "id": "83c6422a03a16d699a3987a4d9497158"
    },
    {
        "author": "桑世昌",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "翠添邻堑竹，红照屋山花。"
        ],
        "notes": "",
        "id": "44a3a9432c5dbd7ee0307aa6f2438c11"
    }
]