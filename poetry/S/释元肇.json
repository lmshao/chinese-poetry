[
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "径山冬日",
        "preface": "",
        "paragraphs": [
            "东西两径幽，岁晚得周游。",
            "壑雪阴犹在，溪云冻不浮。",
            "鸟惊樵斧重，猿挂树枝柔。",
            "怕有梅花发，因行到水头。"
        ],
        "notes": "",
        "id": "a68400e90cce04862708750e94ef791c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "洞霄宫",
        "preface": "",
        "paragraphs": [
            "夹道列苍官，回回水屈盘。",
            "一峰天柱杪，九鏁洞云寒。",
            "涧草受春绿，山茶落晓丹。",
            "霜髯雪眉叟，倚杖听惊湍。"
        ],
        "notes": "",
        "id": "8a01939e15dd4c57c1cad720bc9cf50e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "虎丘",
        "preface": "",
        "paragraphs": [
            "沧海何年涌，秦传虎踞丘。",
            "池空剑光冷，坟缺鬼吟愁。",
            "石碍楼台侧，烟深草木浮。",
            "吴人贪胜槩，春尽亦来游。"
        ],
        "notes": "",
        "id": "4668f5328d756cd24c66fd4e41a9c69d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "枫桥",
        "preface": "",
        "paragraphs": [
            "出郭初逢寺，长洲茂苑西。",
            "塔风喧梵语，石雨暗唐题。",
            "日莫山如染，春深草欲迷。",
            "门前有流水，旧号越来溪。"
        ],
        "notes": "",
        "id": "cdbdb6e2fb9ae358471faa86f81b4e81"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "齐云楼",
        "preface": "",
        "paragraphs": [
            "高压子城𬮱，簷牙半入云。",
            "人烟极目尽，天语举头闻。",
            "齐鲁犹堪望，江淮渺莫分。",
            "平生湖海气，独倚到斜曛。"
        ],
        "notes": "",
        "id": "9733e266d24c6548600e6cc5d43d67df"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "姑苏台",
        "preface": "",
        "paragraphs": [
            "古今兴废事，天地不能齐。",
            "水阔连湖外，山多在郭西。",
            "登临烟雨后，怅望夕阳低。",
            "若问乌栖曲，城头夜夜啼。"
        ],
        "notes": "",
        "id": "ef3b513148278e31169acbcb6bd7f89d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "洞庭翠峰",
        "preface": "",
        "paragraphs": [
            "峰点浮螺翠，遥波界玉田。",
            "云中听鸡犬，路入趁渔船。",
            "浓淡霜天晓，青黄橘户烟。",
            "寺因明觉住，清响有人传。"
        ],
        "notes": "",
        "id": "b18b498e1b8afd12f725eb8af038d695"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "道场山",
        "preface": "",
        "paragraphs": [
            "水国山为重，僧居占上头。",
            "钟声冠别寺，塔杪入他州。",
            "岩响寒泉雨，风欺老树秋。",
            "定回缘爱月，增起殿前楼。"
        ],
        "notes": "",
        "id": "3e07f789cd8a8d180bc0cacaa2c4075c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "径山天开图画",
        "preface": "",
        "paragraphs": [
            "幽涧泻泠泠，千峰叠障屏。",
            "晓云开混沌，远水接沧溟。",
            "松影摇禅榻，苔衣上浄瓶。",
            "尘中梦不到，争欲买丹青。"
        ],
        "notes": "",
        "id": "79e97e66496edd406ba6e50bce11ac1e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "石头城",
        "preface": "",
        "paragraphs": [
            "西风动古情，更上石头城。",
            "一片斜阳外，几番曾力争。",
            "天青云破碎，草碧鹭分明。",
            "寂寞潮回处，如今亦耦耕。"
        ],
        "notes": "",
        "id": "508ec9658a72a0bbaa6900aed552059d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "雨华台",
        "preface": "",
        "paragraphs": [
            "高立讲经台，浮云四面开。",
            "地中遗石子，天上雨华来。",
            "塔老香灯冷，夜深神鬼哀。",
            "回看六朝事，只有冢成堆。"
        ],
        "notes": "",
        "id": "65b9b306f491b5e27b95a444ab5620c8"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "乌衣园",
        "preface": "",
        "paragraphs": [
            "乌衣园里过，不觉立多时。",
            "旧事人能说，春风燕得知。",
            "倒垂池上柳，斜插酒边旗。",
            "来往城南路，年年长别离。"
        ],
        "notes": "",
        "id": "b9a2b9cd000e2d6155065db69ae36c7c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "金山",
        "preface": "",
        "paragraphs": [
            "长江界楚吴，屹立两浮屠。",
            "潮觉山高下，云知树有无。",
            "狂澜中砥柱，静夜浑仪图。",
            "僧应何方供，飘飘踏一芦。"
        ],
        "notes": "",
        "id": "189ecee80ed11378f8edfb447f68fde2"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "海门古城",
        "preface": "",
        "paragraphs": [
            "昔闻天祚际，城此镇东州。",
            "坏堑寻余镞，荒祠立故侯。",
            "荆榛无茂日，禾黍几番秋。",
            "江上寒潮水，依然到石头。"
        ],
        "notes": "",
        "id": "f6cc4d11c1d89c891c17f95c49124413"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "狼山",
        "preface": "",
        "paragraphs": [
            "寺因先幻有，仙迹本虞君。",
            "渡口几点屋，山腰一抹云。",
            "长江浮地轴，孤塔焕天文。",
            "欲问秦皇事，高崖迥不闻。"
        ],
        "notes": "",
        "id": "9357bac221f515ac9208d4f5c7ed0d00"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "破山兴福寺",
        "preface": "",
        "paragraphs": [
            "此山名最重，常建昔题来。",
            "大士讲经处，老龙拏石开。",
            "庭前缨络树，池内白莲台。",
            "几载惟闻说，何当到一回。"
        ],
        "notes": "",
        "id": "ca33474a044778a8bad23ed2e5dfab7d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "霅城",
        "preface": "",
        "paragraphs": [
            "苕霅频年梦，今秋始一过。",
            "水霾寒气早，山出晚晴多。",
            "巷陌喧菱市，楼台接櫂歌。",
            "一般清绝处，城里见渔蓑。"
        ],
        "notes": "",
        "id": "4386a84e4bf94426c94d4bec56cd47f0"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "琼花",
        "preface": "",
        "paragraphs": [
            "胜地足繁华，灵根最可嘉。",
            "人间无别种，后土独开花。",
            "玉帐三千客，珠帘十万家。",
            "年年到初夏，来此醉流霞。"
        ],
        "notes": "",
        "id": "b674f1ef6735dc38fc99702bc0b5d889"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "芍药",
        "preface": "",
        "paragraphs": [
            "旧说扬州有，移来此地栽。",
            "年年送春后，处处见花开。",
            "红药还相似，朱颜换不回。",
            "晴窗添水浸，吟媿谢公才。"
        ],
        "notes": "",
        "id": "69ed722057645253fad75dae3e5c8c0e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "水仙",
        "preface": "",
        "paragraphs": [
            "仙家遗玉种，岁晚发幽芳。",
            "露重金杯侧，天寒翠袖长。",
            "神犹步洛汜，梦不到高唐。",
            "待得春风觉，游蜂空断肠。"
        ],
        "notes": "",
        "id": "5f8fa0e11d71f149cd6959eda5948e60"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "凤仙花",
        "preface": "",
        "paragraphs": [
            "凤者世难逢，花开瑞亦同。",
            "九苞元有种，五色自成丛。",
            "竹实无心食，池光照影中。",
            "玉箫吹不彻，飞起向秋风。"
        ],
        "notes": "",
        "id": "7793d9a730a8677f6013178d6d5e69f6"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "胆瓶蕉",
        "preface": "",
        "paragraphs": [
            "解报窗前雨，清声细可听。",
            "一身都是胆，数叶共生缾。",
            "不作抽书样，休寻本草经。",
            "夏虫犹怕苦，莫敢近青青。"
        ],
        "notes": "",
        "id": "c85da0b003b2991dd78ee6a246b770e1"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "石菖蒲",
        "preface": "",
        "paragraphs": [
            "烟雨暝朝昏，龙湫鴈荡滨。",
            "移根来别处，终日伴闲身。",
            "劲气冲如发，寒芒凛辟尘。",
            "年年看花者，应笑不曾春。"
        ],
        "notes": "",
        "id": "bbb777996e04173eefc827563aa3f89c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "金鱼",
        "preface": "",
        "paragraphs": [
            "造物真成戏，鳞中亦有殊。",
            "黄金凡几尾，碧沼自相濡。",
            "众口安能铄，悬腰但可模。",
            "多因名色误，不得泳江湖。"
        ],
        "notes": "",
        "id": "2b1784e1af7fbb298211549570853e8b"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "移竹",
        "preface": "",
        "paragraphs": [
            "南庭多绿竹，移种近西墙。",
            "远待三年后，阴成一片凉。",
            "月铺金鏁碎，风度玉铿锵。",
            "定爱常来坐，中间顿石床。"
        ],
        "notes": "",
        "id": "7ae6cd3759d138b377a7c9e781e63a0e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "闻鴈有感",
        "preface": "",
        "paragraphs": [
            "秋思堪悲处，江城鴈到初。",
            "先声落羁旅，寒阵过空虚。",
            "淅淅黄芦际，茫茫碧水余。",
            "愁人在沙漠，可有寄来书。"
        ],
        "notes": "",
        "id": "08c78aaf8871ef9dbad27a22d359a186"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "竹邻",
        "preface": "",
        "paragraphs": [
            "虚怀似此君，所至爱为邻。",
            "寒影过墙绿，清风无俗尘。",
            "恐孤栖凤侣，不作钓鱼身。",
            "昔有吟人癖，移家更苦辛。"
        ],
        "notes": "",
        "id": "c80de139e09068f84f8c10587e2193b4"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "蝶",
        "preface": "",
        "paragraphs": [
            "一捻翅如霜，闲飞宫样黄。",
            "年年因物化，日日为花忙。",
            "风雨惊相失，儿童趁欲狂。",
            "寻常见图画，安得遇滕王。"
        ],
        "notes": "",
        "id": "f1c767729c9a7ddcf29f1a3b90c70d7e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "蜘蛛",
        "preface": "",
        "paragraphs": [
            "罗网挂虚簷，将身僻罅潜。",
            "露含罾眼细，月镂藕丝织。",
            "作茧输他巧，飞虫苦被黏。",
            "静中观节物，能有几时炎。"
        ],
        "notes": "",
        "id": "44fc9a60afd54fe81cd58355788b0b16"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "茶花",
        "preface": "",
        "paragraphs": [
            "茗有花难识，山中采得来。",
            "试从枝上看，全胜琖中开。",
            "绿叶微如桂，黄心大似梅。",
            "晴窗澹相对，能遣睡魔回。"
        ],
        "notes": "",
        "id": "8f3208934eec3037f9e9dea85e6d3e6e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "题草书洗兵马",
        "preface": "",
        "paragraphs": [
            "诸将收功日，山东平定时。",
            "妙须怀素笔，草出少陵诗。",
            "风雨驱驰疾，龙蛇变化宜。",
            "何当崖石上，见写次山碑。"
        ],
        "notes": "",
        "id": "2d526b4d7d264a5ad2a2de8506affc4b"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "陈圃疏方池",
        "preface": "",
        "paragraphs": [
            "细𣃁苍苔地，东西曲带坡。",
            "取泥高壅竹，积水旋栽荷。",
            "明月自先到，清风应更多。",
            "丁宁安畧彴，时复小经过。"
        ],
        "notes": "",
        "id": "a29b8faf0798fea4437d1061affb27b2"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "大水伤田家",
        "preface": "",
        "paragraphs": [
            "沙头秋日黄，烟水白茫茫。",
            "无处分畦畛，伤时贵粃糠。",
            "家鹅随野鹜，农父作渔郎。",
            "禹力成千古，孤吟欲断肠。"
        ],
        "notes": "",
        "id": "20eb4b3debb53a3c58856baaac54bafc"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "宿福胜寺",
        "preface": "",
        "paragraphs": [
            "投宿三十里，过山千万层。",
            "天寒犹有菊，寺静更无僧。",
            "掘芋充朝供，寻薪点夜灯。",
            "望云归未得，惆怅一枝藤。"
        ],
        "notes": "",
        "id": "043e3ef67847c35df08d12a265c3d31f"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "中秋下含辉亭",
        "preface": "",
        "paragraphs": [
            "秋意足凄冷，归心只自怜。",
            "乱峰分落照，只鴈度遥天。",
            "拙学千金帚，浮生上水船。",
            "含晖亭畔月，最好别时圆。"
        ],
        "notes": "",
        "id": "02e6a2118bf013c3ddb491156f8955f3"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "风回急有声，欲住更娉婷。",
            "顷刻增奇观，依稀得细听。",
            "空庭禽啄树，吟屋冻生瓶。",
            "多是邻僧爱，柴扉晚不扃。"
        ],
        "notes": "",
        "id": "83f47ad2f208edc519034659ae270447"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "庭池",
        "preface": "",
        "paragraphs": [
            "窗外空无有，清池瞰屋除。",
            "去萍嫌碍月，留藻怕惊鱼。",
            "夜雨知深浅，晨光透碧虚。",
            "时时来顾影，照见白髭疎。"
        ],
        "notes": "",
        "id": "31a505770c00dd3f9ce1ae165c4698e7"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "叠石",
        "preface": "",
        "paragraphs": [
            "澄彻池光上，嵸巃相对闲。",
            "谁将太湖石，叠作小庐山。",
            "种树蟠春长，栽花带土悭。",
            "当时真隠者，只在篆烟间。"
        ],
        "notes": "",
        "id": "cb34c93a46fdca1a15cd4bd26a443536"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "竹院",
        "preface": "",
        "paragraphs": [
            "爱竹真成癖，相传子又孙。",
            "苍寒云翳翳，碧浄玉温温。",
            "月散惊龙化，风喧醒鹤魂。",
            "几回清不寐，因雪夜开门。"
        ],
        "notes": "",
        "id": "cc74c49490858e1a98cf27afa995adf0"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "南塔",
        "preface": "",
        "paragraphs": [
            "韶光将歛艳，麦野绿成堆。",
            "庵内人如在，庭前柏自栽。",
            "炉烟沿石碧，经梵杂风哀。",
            "诸子知仁孝，逢春好一来。"
        ],
        "notes": "",
        "id": "facfdd154818da97c6dc5d4064b672c0"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "海陵道中",
        "preface": "",
        "paragraphs": [
            "来往吴陵路，渔樵是切邻。",
            "雨容轻湿晓，水气暗浮春。",
            "野鴈情如客，汀鸥黠近人。",
            "梅花篷底见，倍觉有精神。"
        ],
        "notes": "",
        "id": "585a3670fc3a387bb3557e2f461a471a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "山居",
        "preface": "",
        "paragraphs": [
            "山寺偏宜夏，游尘不染苔。",
            "烟光收迥野，江影上层台。",
            "竹笋侵崖出，藤花借树开。",
            "幽禽如解意，飞去又飞来。"
        ],
        "notes": "",
        "id": "010019d72bac401dd0452b2edc4dd3e6"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "秋晚庵中",
        "preface": "",
        "paragraphs": [
            "江边成独宿，彻夜听吟蛩。",
            "窗月低残影，客衣寒未重。",
            "林疎出幽磬，风迥递村舂。",
            "细采东篱菊，晓云横瘦筇。"
        ],
        "notes": "",
        "id": "0eb650e200b85eade13429f9674aa31b"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "闲居",
        "preface": "",
        "paragraphs": [
            "孤云自舒卷，万类各生成。",
            "迈世有贫士，长年无俗情。",
            "林塘初雨过，山鸟不时鸣。",
            "为问沧浪客，何须歌濯缨。"
        ],
        "notes": "",
        "id": "dd8129d362cbcaeda8dfdac8386e19a7"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和许提干宿平远",
        "preface": "",
        "paragraphs": [
            "倾盖话平远，阴阴清昼长。",
            "沧波没鸥鹭，烟草暗牛羊。",
            "楼影欹东岭，钟声出上方。",
            "新诗吟不足，就月屡移床。"
        ],
        "notes": "",
        "id": "4698bd23c8ba4668e30c04885660ea1e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "病起",
        "preface": "",
        "paragraphs": [
            "江臯生远趣，尽日独沈吟。",
            "雨洗四郊浄，云分片地阴。",
            "黄梅成树落，青稻入村深。",
            "农事今如许，犹能一散襟。"
        ],
        "notes": "",
        "id": "8ecbc3fb9976fdd4cad90a5c3f1c727f"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "山村初夏",
        "preface": "",
        "paragraphs": [
            "麦熟鸟声乐，桑空蚕箔温。",
            "阴阴傍山路，曲曲抱溪村。",
            "唤雨鸠夫妇，添林竹子孙。",
            "牛羊杂樵牧，随月到柴门。"
        ],
        "notes": "",
        "id": "d265804852673810a5393af4f642dff2"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "中秋",
        "preface": "",
        "paragraphs": [
            "今夜中秋月，相看异楚江。",
            "侵阶如有雪，透屋欲无窗。",
            "鹊为无枝遶，钟因得句撞。",
            "不知风露冷，吟到影成双。"
        ],
        "notes": "",
        "id": "392afe196bfcd68a865ee42108350716"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "林酒仙",
        "preface": "",
        "paragraphs": [
            "持犯苦相分，陶沈曲糵真。",
            "世间皆醉梦，师是独醒人。",
            "难合虚开口，长留坐化身。",
            "春风过东寺，苔砌落花新。"
        ],
        "notes": "",
        "id": "3df1421e30ea8548377f9ac6a5900810"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "腊雪",
        "preface": "",
        "paragraphs": [
            "从前知雪意，祇向夜中来。",
            "光逼鸡窗晓，寒催蝶梦回。",
            "开门思煮茗，摇树怕伤梅。",
            "高处偏多积，因高却易𬯎。"
        ],
        "notes": "",
        "id": "f956952ff89bc4879e89e86993c12ac1"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "大阅",
        "preface": "",
        "paragraphs": [
            "吴宫旧有名，阅武事非轻。",
            "金鼓从天落，戈鍪照雪明。",
            "令严云鸟绝，机发鬼神惊。",
            "士气贾余勇，归笳奏太平。"
        ],
        "notes": "",
        "id": "194a4b77256988c80dcca0eac266a8a1"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "春雪",
        "preface": "",
        "paragraphs": [
            "乾坤公道在，又见雪来苏。",
            "贵贱皆白屋，高低尽坦涂。",
            "莫嫌春力浅，犹胜去年无。",
            "却忆寻芳者，还成访戴图。"
        ],
        "notes": "",
        "id": "a93ee7a7786de9ea5c84fa43dbdefda3"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送春",
        "preface": "",
        "paragraphs": [
            "又送春归去，幽居转寂寥。",
            "林花皆落尽，鬓雪不曾消。",
            "明日无三月，愁吟过一宵。",
            "更添簷外雨，点点在芭蕉。"
        ],
        "notes": "",
        "id": "d54bddafe20c83805013c2ede2f7ae5e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "清明",
        "preface": "",
        "paragraphs": [
            "寒食清明节，家家拜扫辰。",
            "酒杯难醉土，泪眼不知春。",
            "旧冢连新冢，今人叹昔人。",
            "路傍无主认，几个石麒麟。"
        ],
        "notes": "",
        "id": "dc0c8fa49094ae8e5a1d861690a0d20c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "哀通城",
        "preface": "",
        "paragraphs": [
            "闻道通城破，伤心不可论。",
            "隔江三日火，故里几人存。",
            "哭透青天裂，冤衔白昼昏。",
            "时逢过来者，恐是梦中魂。"
        ],
        "notes": "",
        "id": "ef54dfb1c16f498dd1b2cab09df1f598"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "掬泉",
        "preface": "",
        "paragraphs": [
            "一坳寒贮玉，非沼又非渠。",
            "捉月弄清浅，把山摇碧虚。",
            "久晴应不竭，积雨亦无余。",
            "陆羽来题品，他泉定弗如。"
        ],
        "notes": "",
        "id": "0d614f6070f341402a35fd72a6ebdf5e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "时敬庵",
        "preface": "",
        "paragraphs": [
            "主人时孝敬，结屋尉幽灵。",
            "山近岚生砌，池清月在庭。",
            "鸟行窥施食，鹤立听看经。",
            "有客来相过，林扉且莫扃。"
        ],
        "notes": "",
        "id": "d8ee42886088c9880c8b1a930e05b7cd"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "夜坐",
        "preface": "",
        "paragraphs": [
            "露坐黄昏后，城居若在村。",
            "天阴萤火亮，秋近草虫喧。",
            "老去浑无睡，贫来不闭门。",
            "也知疎拙甚，此意与谁论。"
        ],
        "notes": "",
        "id": "7c46890620c0f7a25b526be4301aecd1"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "年年逢七夕，鹊遶故枝惊。",
            "天上谁曾会，人间自动情。",
            "巧云还易散，曲月岂长明。",
            "大拙无如我，孤吟晓未成。"
        ],
        "notes": "",
        "id": "86dbe67b1d5aa5dcd0e162b218d41ecc"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "雪中访赵守宗簿",
        "preface": "",
        "paragraphs": [
            "终岁揜柴荆，雪中乘兴行。",
            "水光相莽苍，云意自从横。",
            "风压孤舟重，烟消野店明。",
            "休寻戴安道，且访谢宣城。"
        ],
        "notes": "",
        "id": "91ed9bce8a736a0e6753357423825780"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送赵守寺丞除郎",
        "preface": "",
        "paragraphs": [
            "专城不两年，千骑促朝天。",
            "星宿明前席，江神护奏篇。",
            "梅开堠亭雪，柳绽御楼烟。",
            "怅望寒汀晚，芦花一钓船。"
        ],
        "notes": "",
        "id": "ab9b698e1be0b3015939017482e72dea"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送仲新恩",
        "preface": "",
        "paragraphs": [
            "倍喜逢乡老，离家岁月长。",
            "衣沾新雨露，面带旧风霜。",
            "云气侵晴槛，泉声入夜堂。",
            "明朝出山去，后会说重阳。"
        ],
        "notes": "",
        "id": "23a68c41796e461611af3c15209cb649"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送凌佥判",
        "preface": "",
        "paragraphs": [
            "江臯秋意足，倚策送君行。",
            "戍皷声方断，登楼赋已成。",
            "野潮漫晓白，乡岫出烟迎。",
            "只有津亭柳，摇摇系别情。"
        ],
        "notes": "",
        "id": "1776e40fbc5d35beac33395f0d3ae589"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送孙教授翔父",
        "preface": "",
        "paragraphs": [
            "泮宫留不得，廊庙叹才难。",
            "远送嫌江碍，深思上阁看。",
            "菊开秋意足，鴈到水天寒。",
            "德释关民社，何须问改官。"
        ],
        "notes": "",
        "id": "b519c72e0b1b2f095c1eab426954f5a9"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄赵东阁",
        "preface": "",
        "paragraphs": [
            "与君生己酉，年月日时中。",
            "除郤吟相似，其它事不同。",
            "梦寒春草绿，天阔莫江空。",
            "见面知何处，东华踏软红。"
        ],
        "notes": "",
        "id": "feecfc017552ceaf36b079e2bfb68e2a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "访方蕙岩不值",
        "preface": "",
        "paragraphs": [
            "吴城多第宅，毋过蕙岩家。",
            "不是门如海，都缘刺似麻。",
            "风声虚动竹，日影渐移花。",
            "清兴浑无奈，归来自煮茶。"
        ],
        "notes": "",
        "id": "5d9ff47f6467fe455fefe763c3812900"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和宋松竹",
        "preface": "",
        "paragraphs": [
            "保障风寒地，勤劳不问家。",
            "年来对松竹，客至话桑麻。",
            "灵运池塘草，玄都观里花。",
            "打门惊梦起，上苑赐新茶。"
        ],
        "notes": "",
        "id": "9ea6997ff1f473fe09f1910200791402"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和方新恩",
        "preface": "",
        "paragraphs": [
            "诗礼擅英华，源流奕世家。",
            "已攀天上桂，不弃道傍麻。",
            "乌鹊朝来噪，青灯昨夜花。",
            "惭无报琼句，相对只杯茶。"
        ],
        "notes": "",
        "id": "24009a47aac0aaf8ef37b9f38d184c36"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送致政许朝请",
        "preface": "",
        "paragraphs": [
            "相遇在东州，相分十五秋。",
            "挂冠当健日，见子早封侯。",
            "城外钟寒寺，山阴雪夜舟。",
            "还经钓台过，不媿客星游。"
        ],
        "notes": "",
        "id": "c8389b1e187c55d9905725ce0faabac2"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "方蕙岩宅",
        "preface": "",
        "paragraphs": [
            "移宅住园中，高怀便不同。",
            "生涯虽最少，乐地却无穷。",
            "人记为州日，家传处士风。",
            "闲来对岩石，坐到夕阳红。"
        ],
        "notes": "",
        "id": "481e4a1bfad8dc5da6b7398acbdc811b"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "题陈藏一山房",
        "preface": "",
        "paragraphs": [
            "浩浩人如海，吟居独可嘉。",
            "远山长入户，万卷是生涯。",
            "挂石添名画，分缾插买花。",
            "多应市朝客，无暇到君家。"
        ],
        "notes": "",
        "id": "bb1b576ad5e4c38854709c30b5d11281"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄龟翁史君",
        "preface": "",
        "paragraphs": [
            "添藁近方开，传从越上来。",
            "不曾经道句，真个是仙才。",
            "禹庙题新在，兰亭到几回。",
            "莫教儿辈觉，瓜戍恐相催。"
        ],
        "notes": "",
        "id": "efeb5bdd7e42138352b44679d6aa1362"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄项秘监",
        "preface": "",
        "paragraphs": [
            "吴中住岁余，所乐在诗书。",
            "有句题幽石，无人识借居。",
            "蓬莱最高处，雅颂正关渠。",
            "此道能如古，今谁伴直庐。"
        ],
        "notes": "",
        "id": "49bdd20be1ecc02f8fa953e4cea0daed"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄御史王少卿",
        "preface": "",
        "paragraphs": [
            "朝阳有鸣凤，天下喜初闻。",
            "去棹轻如叶，闲心淡似云。",
            "杯羹留奉母，一饭不忘君。",
            "千古濠梁水，流清涤世氛。"
        ],
        "notes": "",
        "id": "4cf124ecc5d635ceaaae3f97d635b6fa"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和黄东浦早秋韵",
        "preface": "",
        "paragraphs": [
            "门径半交莎，幽居事若何。",
            "地偏人到少，云淡自怡多。",
            "林杪危凉叶，池容减翠荷。",
            "翻思种阳艳，终竟不如禾。"
        ],
        "notes": "",
        "id": "9ced0b96dff6f2fc4dda558fa6623397"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄郑司业直院右史",
        "preface": "",
        "paragraphs": [
            "由来行所学，最是得时难。",
            "春草书带绿，东风御柳寒。",
            "金炉烟喷晓，玉署漏声残。",
            "献纳丝纶样，流传盛代看。"
        ],
        "notes": "",
        "id": "158db8dc9e8697f29697aa6a101511b9"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "次韵赵竹所书诗卷后",
        "preface": "",
        "paragraphs": [
            "江湖三十载，每听说君诗。",
            "古寺过逢处，寒城欲莫时。",
            "自看霜落后，唯倚竹相知。",
            "吟垒惭无律，虚劳为出奇。"
        ],
        "notes": "",
        "id": "09b594efe3d8434d24dbfe01e01fb5e7"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "周伯弜诗送僧至吴",
        "preface": "",
        "paragraphs": [
            "周友别多时，湖山翠染衣。",
            "宦情如纸薄，诗句逐云飞。",
            "一片孤鸿影，三高钓雪矶。",
            "只消传此意，知我似君稀。"
        ],
        "notes": "",
        "id": "bae82c3a61dbd0a6181ff3f9e938c2a6"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "书薛野鹤水竹稿",
        "preface": "",
        "paragraphs": [
            "野性昂如鹤，期君寿合坚。",
            "虽然传去世，必定得为仙。",
            "华表千年后，崖铭几字全。",
            "诗名长不泯，集是石龟编。"
        ],
        "notes": "",
        "id": "ba07ee9e32e194b803c03fa210b96217"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送周肖白",
        "preface": "",
        "paragraphs": [
            "新年才两日，又见送行人。",
            "画好难投俗，诗工不疗贫。",
            "烟深杨柳岸，雨瘦鹭鸶身。",
            "且莫东归去，京华易得春。"
        ],
        "notes": "",
        "id": "be4bf4732b37d0dcc2cc6667c9a3f09a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "题石瑶林山录",
        "preface": "",
        "paragraphs": [
            "天姥紫芝岑，僊灵宅下临。",
            "幽光千古月，孝德一生心。",
            "拱木秋声早，寒泉泪滴深。",
            "彼苍知不远，同聘入书林。"
        ],
        "notes": "",
        "id": "8b49a43f331b80ccb59c2a0c6fb68869"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "足庵寄朱新父",
        "preface": "",
        "paragraphs": [
            "知机何太蚤，庵以足为题。",
            "动静关天理，纤洪类物齐。",
            "鱼游池水满，鸟宿树枝低。",
            "来往门前客，黄尘没马蹄。"
        ],
        "notes": "",
        "id": "5eddeeaec3bd0f9647ce2339985a4207"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "汤西楼新居",
        "preface": "",
        "paragraphs": [
            "闻君移住处，相近太平坊。",
            "旧日同吟侣，新来认草堂。",
            "避喧犹未可，在陋亦何妨。",
            "只有西楼月，清光不改常。"
        ],
        "notes": "",
        "id": "9be4b24667438608f9a44e0f4cf07199"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和王郎中韵",
        "preface": "",
        "paragraphs": [
            "淮水入吴深，乘流住到今。",
            "石幢寒日影，铁塔夜风吟。",
            "举世无知己，惟公识此心。",
            "朝来惠新作，三叹有余音。"
        ],
        "notes": "",
        "id": "3949ee2ff740a9bd9dbb0f9baa83a297"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "梅山",
        "preface": "",
        "paragraphs": [
            "历阳风土秀，清气在梅山。",
            "自古英灵出，垂名天地间。",
            "相传司业句，又逐省郎还。",
            "岁岁春消息，宁忘问故关。"
        ],
        "notes": "",
        "id": "14ce36bba28106d498a1bfcfa498facd"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "小合",
        "preface": "",
        "paragraphs": [
            "老子小婆娑，装成安乐窝。",
            "不堪人狭隘，足称自吟哦。",
            "爱日烘窗煖，承簷听雨多。",
            "来春在铃下，思治作民和。"
        ],
        "notes": "",
        "id": "44b3a9919e27b01ce3a47bc90e2e06e0"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "吊毛惜惜",
        "preface": "",
        "paragraphs": [
            "妓者有毛嫱，高沙骂贼狂。",
            "一身虽就死，千古不曾亡。",
            "嗟尔男儿活，羞它冢树傍。",
            "史应收烈传，祀合御睢阳。"
        ],
        "notes": "",
        "id": "e8769234c401f8bb48ec33c752d7b523"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "晓谷",
        "preface": "",
        "paragraphs": [
            "长夜何时旦，藏修只任真。",
            "惜阴常起早，吹律自生春。",
            "处处闻啼鸟，声声若应人。",
            "日高云散后，方始正衣巾。"
        ],
        "notes": "",
        "id": "c9b9790f31fd85dff4ca00605f3b6c09"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送张明府知黄岗",
        "preface": "",
        "paragraphs": [
            "去作黄岗县，风寒护上流。",
            "近时登要路，皆用试边头。",
            "赤壁应无恙，雪堂还在不。",
            "多将民疾苦，归日奏宸旒。"
        ],
        "notes": "",
        "id": "c074f2d11dafb7a041caac4166922529"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送潘提干",
        "preface": "",
        "paragraphs": [
            "圣代重伦魁，难教佐外台。",
            "天文动星象，云气上蓬莱。",
            "道士携琴送，吟船载鹤回。",
            "中兴紫岩老，今日又重来。"
        ],
        "notes": "",
        "id": "a294629c12de24c53bbfb00d08c52f4f"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送王右曹知南剑",
        "preface": "",
        "paragraphs": [
            "列宿守延平，旌旗过浙迎。",
            "地传龙化剑，州傍水为城。",
            "劲气民情直，澄波政样清。",
            "公庭应事简，所得是诗名。"
        ],
        "notes": "",
        "id": "a1a1d875742fac1b6bf4a004b172829c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送山阴僧还西山",
        "preface": "",
        "paragraphs": [
            "香城高处住，瀑布挂簷间。",
            "莫雨滕王阁，白云秦望山。",
            "到家如客寄，直语对人悭。",
            "却忆来时路，松门夜不关。"
        ],
        "notes": "",
        "id": "d9cc3d562fa6cd4c5c75fff41716c4b7"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "赠缝人",
        "preface": "",
        "paragraphs": [
            "传来家法远，妙在自通方。",
            "到处逢僧说，前年离帝乡。",
            "腰围怜我瘦，舞袖为谁长。",
            "不用悬牌额，兰深路有香。"
        ],
        "notes": "",
        "id": "c0715ec384eab5331de21984e099dc09"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "云谷日者",
        "preface": "",
        "paragraphs": [
            "卖卜不论钱，开囊乞赠篇。",
            "先生虽有术，野客不知年。",
            "披雪穿吴市，占星落楚天。",
            "茫茫寰海内，为觅隠神僊。"
        ],
        "notes": "",
        "id": "c3d69473087bc4de00e3455eb22017f7"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送陈省元归通川",
        "preface": "",
        "paragraphs": [
            "买宅船桥住，情深得共论。",
            "儿能学吴语，老念出齐门。",
            "绿树阴行色，清江涨别痕。",
            "邻人相过处，欢乐胜羌村。"
        ],
        "notes": "",
        "id": "e837e12e2888983811172b1934dcc3cc"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "岁晚过上竺礼天目",
        "preface": "",
        "paragraphs": [
            "幽怀日成趣，与世不相闻。",
            "瘦似梅花树，闲如竺岭云。",
            "叶间新句法，石上旧苔纹。",
            "送我溪桥路，松梢又夕曛。"
        ],
        "notes": "",
        "id": "f849d4ab3992bc06e0552210bfa5a957"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和天目送行",
        "preface": "",
        "paragraphs": [
            "握手下层翠，秋声动泬寥。",
            "叶寒山径响，雨积水程遥。",
            "古甸分烟树，孤城带晚潮。",
            "怀人在空谷，谊不就旌招。"
        ],
        "notes": "",
        "id": "30b965548fb8d7a519820077b4700b85"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "访天目梁渚",
        "preface": "",
        "paragraphs": [
            "烟渚落渔篷，行行访隠踪。",
            "野禽冲断径，樵子指前峰。",
            "云閟安禅石，霜清得句钟。",
            "长淮一千里，九日却重逢。"
        ],
        "notes": "",
        "id": "951c3580459a96ef7455b163e6ba43a7"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "谢焕书记画",
        "preface": "",
        "paragraphs": [
            "住寺近郊台，禅林扣遍回。",
            "门从斋后闭，客自雨中来。",
            "静胜方知妙，吟成不敢催。",
            "相思渺何许，时展画图开。"
        ],
        "notes": "",
        "id": "f597bea19e8d60e6463cc1e879c9861a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送江西益禅人",
        "preface": "",
        "paragraphs": [
            "世路今方隘，情亲别更难。",
            "孤篷和雨宿，十月渡江寒。",
            "诗到愁时涩，书来约岁阑。",
            "青青狼伍寺，何日共阑干。"
        ],
        "notes": "",
        "id": "9292606436adea1d62e0598dc7fc246d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送深禅人归衡岳隠山",
        "preface": "",
        "paragraphs": [
            "江浙参寻遍，仍思故隠山。",
            "不知人住处，惟见鴈飞还。",
            "说法龙来听，长年云闭关。",
            "莫将残菜叶，流落在溪间。"
        ],
        "notes": "",
        "id": "dd4942db9bc00960ced78bbae915b047"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送同游归里",
        "preface": "",
        "paragraphs": [
            "俱有萱庭念，相依岁月深。",
            "平时行乐地，此夜别离心。",
            "晓渡吴云湿，秋生楚岫阴。",
            "独怜乌鹊喜，不到我家林。"
        ],
        "notes": "",
        "id": "63bdc2a83e259a8ae0e914dbdf349ac0"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄远",
        "preface": "",
        "paragraphs": [
            "拄策穷西望，闲云去复生。",
            "乱鸦栖落日，孤鴈叫寒更。",
            "坐久灯生晕，衣单梦不成。",
            "遥知今夜月，还向故人明。"
        ],
        "notes": "",
        "id": "39eeb36f05c274e7ec552c97d2ad32f4"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送珂书记游金陵",
        "preface": "",
        "paragraphs": [
            "两度扣幽扃，知君无俗情。",
            "远抛孤屿碧，久住冷泉清。",
            "吟骨瘦欲出，行囊贫得轻。",
            "天寒犹未返，贪看石头城。"
        ],
        "notes": "",
        "id": "f212e380abb7a7ad2c0aefc52f48d76d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "更深亭",
        "preface": "",
        "paragraphs": [
            "幽趣上林梢，添高一把茅。",
            "乾坤常在定，日月自相交。",
            "云怕人知处，门开僧不敲。",
            "丛台歌舞散，空有燕来巢。"
        ],
        "notes": "",
        "id": "5bef8ec45abdbca3b0d38dbd274eda9a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "怀人",
        "preface": "",
        "paragraphs": [
            "自觉怀人远，闲房独揜扃。",
            "去时梅著子，归晚竹添丁。",
            "海岸无山碧，天涯有草青。",
            "春潮知信候，日日过夷亭。"
        ],
        "notes": "",
        "id": "75b5516b8a79a520ab8adfc5d97d2af6"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送僧东归",
        "preface": "",
        "paragraphs": [
            "欲作庐山去，幡然兴已收。",
            "故乡一夜梦，明月两中秋。",
            "落叶堆寒色，孤帆挂远愁。",
            "不知从此后，谁上仲宣楼。"
        ],
        "notes": "",
        "id": "43dfbf0a41a58d7a777b2b1bfd5f0f4a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送沅清谿游江西",
        "preface": "",
        "paragraphs": [
            "桐庐山下水，彻底照人清。",
            "流向西江去，吟高旧日声。",
            "洪崖千丈雪，黄鹤一楼晴。",
            "知是何时到，随缘不算程。"
        ],
        "notes": "",
        "id": "04869c21e2d29c9748d31eeb3ae37904"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "写照王肖岩",
        "preface": "",
        "paragraphs": [
            "王君善写真，当世独超伦。",
            "才见皆能识，方知妙入神。",
            "鸳行传国士，麟阁貌功臣。",
            "安有工夫到，寒岩枯木身。"
        ],
        "notes": "",
        "id": "67c965758e3c911c641f8a5f46fa2424"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄冷泉康书状",
        "preface": "",
        "paragraphs": [
            "康庐有隠君，久爱北山文。",
            "磵底弄清泚，岭头吟白云。",
            "月随行处影，猿向定中闻。",
            "寄得书来说，怜余在鹭群。"
        ],
        "notes": "",
        "id": "e178670db33824461426dd6eaff535e7"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "渡越",
        "preface": "",
        "paragraphs": [
            "半月金陵路，今朝渡浙河。",
            "回头吴岫在，到耳越音多。",
            "贺监湖边柳，右军池上鹅。",
            "宛然风物在，人事几消磨。"
        ],
        "notes": "",
        "id": "db8ababa65e19eadf3644dcb8adb73aa"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "剡中",
        "preface": "",
        "paragraphs": [
            "雨宿剡中寺，晓行犹未晴。",
            "诸峰云不定，叠磵水争鸣。",
            "野店穿心过，村樵当面横。",
            "寻思戴安道，千古一谿清。"
        ],
        "notes": "",
        "id": "5ad81d3532d2cf6dfafc1d2c3126f63f"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "新昌石像",
        "preface": "",
        "paragraphs": [
            "愿力坚如石，三生凿得开。",
            "始知真实相，元不假胚胎。",
            "宝阁层层见，香云冉冉回。",
            "尽诚皈敬者，莫待下生来。"
        ],
        "notes": "",
        "id": "3074494c33e2d5e73b9134027a2427ac"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "天姥",
        "preface": "",
        "paragraphs": [
            "自登天姥岭，飞雪满千峰。",
            "采药难寻径，啼猿不见踪。",
            "赤城应改色，白道定相逢。",
            "渐觉吾庐近，微闻日暮钟。"
        ],
        "notes": "",
        "id": "c5e9301e577fcdbf3043c2836b383ee3"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "石桥",
        "preface": "",
        "paragraphs": [
            "绝景隔凡尘，探幽雪未分。",
            "飞来双磵瀑，摊作一桥云。",
            "圣迹常时现，人间到处闻。",
            "煎茶亭上立，花乳自纷纷。"
        ],
        "notes": "",
        "id": "76b7d099c407bff1eca2fd6ae2d3f0d5"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送照晦岩赴下竺",
        "preface": "",
        "paragraphs": [
            "法道日堪嗟，邪师似稻麻。",
            "灵山承付嘱，佛陇正传家。",
            "曲水慈云石，芗风御苑花。",
            "昙猷桥畔别，烟树思无涯。"
        ],
        "notes": "",
        "id": "19a3211ab30a1d9e23d71b4d241aedbe"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "桐柏观",
        "preface": "",
        "paragraphs": [
            "仙者曾居地，峰峦特异常。",
            "泉飘箫乐响，松暗洞门藏。",
            "玉井通三岛，琼台接上苍。",
            "有时闻鹤下，醮罢月侵廊。"
        ],
        "notes": "",
        "id": "069c364b64d12e51a16d6f40b4e25c95"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "酬赵菊庄",
        "preface": "",
        "paragraphs": [
            "读来诗百首，清绝少如君。",
            "碧水有明月，青天无片云。",
            "台山才一见，衡岳又相分。",
            "此处多回鴈，新题到里枌。"
        ],
        "notes": "",
        "id": "9b5ab4a0796a584a19bb0e97e2618109"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "华顶峰",
        "preface": "",
        "paragraphs": [
            "台岭碧重重，中高华顶峰。",
            "尽头沧海出，半被白云封。",
            "屋冷僧抛去，僊来井有踪。",
            "绝无猿鸟路，争得世人逢。"
        ],
        "notes": "",
        "id": "9410bd72daccdee3dc29816997938f9f"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "罗汉树",
        "preface": "",
        "paragraphs": [
            "岭上罗汉树，魁梧迥不群。",
            "死心虽灭火，直气尚凌云。",
            "空得浑无物，中能著数君。",
            "非同木居士，题号涉功勋。"
        ],
        "notes": "",
        "id": "16a560d333a7cbe630c7f7438b0589c4"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "宿广闰寺庾岭方丈",
        "preface": "",
        "paragraphs": [
            "两程行始到，寺与海波邻。",
            "插草炖煌士，传衣庾岭人。",
            "话长缘久别，月澹欲侵晨。",
            "忆在凌霄日，相同是夙因。"
        ],
        "notes": "",
        "id": "ba16452a5dd0292337286b2fbf508543"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄南叔凯",
        "preface": "",
        "paragraphs": [
            "苦思南叔凯，相别已多年。",
            "生与慈云近，灯从智者传。",
            "怜渠如我癖，忤俗是诗篇。",
            "桥畔青松老，期来看瀑泉。"
        ],
        "notes": "",
        "id": "b6981dea4a1a71043e3ca64aca54ba11"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "雪中",
        "preface": "",
        "paragraphs": [
            "篮舆走白沙，风雪正交加。",
            "片石皆成玉，茎茅尽著花。",
            "禽危巢欲堕，樵失路应差。",
            "归晚堪寻处，清溪一线斜。"
        ],
        "notes": "",
        "id": "03ac9aee99d86b90b3a2a19ed7d6a71e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寒岩",
        "preface": "",
        "paragraphs": [
            "信宿到寒岩，灵踪出晓岚。",
            "悬崖嵌似凿，著屋巧如龛。",
            "石月观心处，霜钟是对谭。",
            "徧寻双隠句，风叶已䰐𩭹。"
        ],
        "notes": "",
        "id": "c5a7374e35271ee587386f290a1d3da2"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "明岩",
        "preface": "",
        "paragraphs": [
            "不与众峰同，才容寸步通。",
            "跨门岩响屧，县度水行空。",
            "僧住知无厌，人来看莫穷。",
            "相传幽洞透，寒拾往还中。"
        ],
        "notes": "",
        "id": "5f4f979d41a801fbeda5b13ee24c1b5a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "天封",
        "preface": "",
        "paragraphs": [
            "神指灵墟地，峰从华顶分。",
            "东封时未至，西域教先闻。",
            "丈室高皇字，重修笠泽文。",
            "幽寻三十里，穿破石桥云。"
        ],
        "notes": "",
        "id": "4b4617b41d367180e44290c722aa75f0"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "赤城",
        "preface": "",
        "paragraphs": [
            "秀气融台岳，虚玄第玉京。",
            "飞霞染丹石，危堞露层城。",
            "华雨无时歇，松风夹道鸣。",
            "昙猷洗肠处，泉井至今赪。"
        ],
        "notes": "",
        "id": "5a1c77d7b0991a05a5d72b94663b9986"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "莲华峰",
        "preface": "",
        "paragraphs": [
            "绝顶高峰上，如何下手栽。",
            "崔嵬出云际，菡萏向天开。",
            "大寂身千劫，浮图雪一桅。",
            "横担楖栗去，曾有几人来。"
        ],
        "notes": "",
        "id": "36906be550c2c5b215f0bdc1e3fcf6c7"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "台城道中",
        "preface": "",
        "paragraphs": [
            "枝暗花成子，风飘絮作萍。",
            "雨侵溪涨白，山脱晚云青。",
            "又过仙人渡，还登酌水亭。",
            "往来人自老，双鹭立烟汀。"
        ],
        "notes": "",
        "id": "0790ddffdba148635a68cb7fd33d3aa9"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄吴荆溪大监",
        "preface": "",
        "paragraphs": [
            "水心铭未立，属望在荆溪。",
            "一字如山重，何人落笔题。",
            "昌黎悬斗柄，皇甫接天梯。",
            "草木无情者，垂垂露泣低。"
        ],
        "notes": "",
        "id": "c5c35fb14fcc4801152481d1379e1f56"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "碧沼",
        "preface": "",
        "paragraphs": [
            "潋滟一池莲，禅房住半边。",
            "北通关市路，西透马塍泉。",
            "碧色冷摇日，香风近扑天。",
            "远公虽不作，清社有人传。"
        ],
        "notes": "",
        "id": "f9e94bf6036c672742b235715ccb5b67"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "酬上官右史",
        "preface": "",
        "paragraphs": [
            "住山今几年，归兴只飘然。",
            "野水无边际，浮云自变迁。",
            "螭坳曾侍立，渔火对愁眠。",
            "二老成来往，三生定有缘。"
        ],
        "notes": "",
        "id": "078fcac19d53f7fa03e558ffed93945a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "泊然",
        "preface": "",
        "paragraphs": [
            "真个无营者，方能向此居。",
            "花间谁是蝶，池上不知鱼。",
            "竹户清阴碎，苔阶翠点疎。",
            "东西几片壁，只贴坐忘书。"
        ],
        "notes": "",
        "id": "df406f39bd00c2faba9516084352013f"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "天台道中",
        "preface": "",
        "paragraphs": [
            "麦垅桑麻接，行行百里赊。",
            "一番飞谷雨，满地落桐花。",
            "水曲成三渡，山坳忽数家。",
            "归来襟袖上，犹带赤城霞。"
        ],
        "notes": "",
        "id": "794b5d836e7c8ebacd3360fe074abb2e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "怡云",
        "preface": "",
        "paragraphs": [
            "云是无心物，悠悠天地间。",
            "长年抱幽石，何处觅深山。",
            "白日看舒卷，清风任往还。",
            "有时随雨去，不似老僧闲。"
        ],
        "notes": "",
        "id": "5799f15b4bb8e18ff4f1123c0561d53d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "施东洲苍云",
        "preface": "",
        "paragraphs": [
            "东洲一片云，凝住石湖滨。",
            "群岫堆苍玉，万松生翠鳞。",
            "相看碑上字，不死墓中人。",
            "曾笔中兴事，伤时在泣麟。"
        ],
        "notes": "",
        "id": "3e7a21faf2029439d530917a37be9fda"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "渔父",
        "preface": "",
        "paragraphs": [
            "身外即江山，流行坎止间。",
            "烟波垂钓直，天地一舟闲。",
            "到岸卖鱼去，无钱得酒还。",
            "不知尘世换，几度月弯弯。"
        ],
        "notes": "",
        "id": "8db7188c2a13851b51e98eaf0952d483"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "水竹园",
        "preface": "",
        "paragraphs": [
            "开园多傍水，种竹近临臯。",
            "试问诸君子，何须快剪刀。",
            "清风招六逸，碧浪识三高。",
            "却笑任公子，持竿欲钓鳌。"
        ],
        "notes": "",
        "id": "9369d36200966e2bb69ef927419a43f4"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄张书监",
        "preface": "",
        "paragraphs": [
            "张公深隠处，花墅竹间篱。",
            "不作明时用，能令薄俗移。",
            "高风喧地籁，清节照天池。",
            "月下常来往，幽禽野鹿知。"
        ],
        "notes": "",
        "id": "ec5b448eb379b3650fb0723ff1a1c26e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "琴川图",
        "preface": "",
        "paragraphs": [
            "胜处著幽亭，烟林四望平。",
            "高山千古意，流水七弦情。",
            "偃室犹堪仰，虞风旧有名。",
            "丹青难下手，松竹自传声。"
        ],
        "notes": "",
        "id": "832ddc3147f4342289e7378c16d918d5"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "上官右史庆幸堂",
        "preface": "",
        "paragraphs": [
            "先生何庆幸，年老乐安闲。",
            "得地无多亩，营堂不数间。",
            "种花皆结子，移石便成山。",
            "只有双双鹤，相随日往还。"
        ],
        "notes": "",
        "id": "77d7197b4b8405e16507cbd0c465436f"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "竹石",
        "preface": "",
        "paragraphs": [
            "修篁拥翠幢，魁石坐端方。",
            "劲节经寒在，新梢入夏长。",
            "云从根上起，玉向实中藏。",
            "为雨从龙后，清风满菊堂。"
        ],
        "notes": "",
        "id": "3fca47c0c17ee7b4da76f6047cb1f954"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "润云",
        "preface": "",
        "paragraphs": [
            "高结据空虚，吴中大隠居。",
            "碧云生暮景，清气浥楼书。",
            "座上通玄客，门前长者车。",
            "东隅贯休阁，相望复何如。"
        ],
        "notes": "",
        "id": "eb2f53efaa28f6ad8dc87b32501efc6d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "宜静",
        "preface": "",
        "paragraphs": [
            "日月忙推毂，乾坤著草亭。",
            "一波才底定，万化自消停。",
            "幽极风敲竹，微闻鹤振翎。",
            "白云虽自在，争似远山青。"
        ],
        "notes": "",
        "id": "5717f7e6692ad0601f09392112a2aa6f"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "梅月",
        "preface": "",
        "paragraphs": [
            "堂上传风雅，高标一段奇。",
            "韵清梅蘸水，生白月来时。",
            "有影皆成画，无声总是诗。",
            "屋头春信早，催发向南枝。"
        ],
        "notes": "",
        "id": "edc50232e74de61fe36440a7b66c7e86"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "过郑文昌庵",
        "preface": "",
        "paragraphs": [
            "腊天三四日，曾到锦峰来。",
            "世上无知己，松根坐古苔。",
            "茶烟凝户晓，风雪打舡回。",
            "却忆星辰履，如今安在哉。"
        ],
        "notes": "",
        "id": "ed13a2aa21ce7260259de000d004bd8b"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和洪提举送平斋集",
        "preface": "",
        "paragraphs": [
            "平斋大全集，千古播幽芳。",
            "骚雅杜陵老，雄深马子长。",
            "天能留稷契，世可致虞唐。",
            "乐府尤清丽，难回铁石肠。"
        ],
        "notes": "",
        "id": "92189b660aea8215af97cc6020dd39b4"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "得坐",
        "preface": "",
        "paragraphs": [
            "一室坐春空，寥寥万境容。",
            "月移旁砌竹，风借别楼钟。",
            "暗处元非滞，明边亦是逢。",
            "五更侵早起，清露滴长松。"
        ],
        "notes": "",
        "id": "0dff426f174b7a2bb70611448bc5561b"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "落花",
        "preface": "",
        "paragraphs": [
            "万紫及千红，枝头一饷空。",
            "多因伤夜雨，曾不怨春风。",
            "片片随流去，纷纷夕照中。",
            "自开还自落，只与去年同。"
        ],
        "notes": "",
        "id": "40d8bea13cb2fc0dd781949d96a897a5"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "秋日庵居",
        "preface": "",
        "paragraphs": [
            "开门一迳通，花木四时同。",
            "阴密松成盖，香多桂作丛。",
            "凿池要皓月，移竹种清风。",
            "未息尘机者，应难到此中。"
        ],
        "notes": "",
        "id": "5df1884d181debfce6a8d483d7c65e41"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "九日",
        "preface": "",
        "paragraphs": [
            "今逢重九名，居野见幽清。",
            "地静黄花早，天空落叶声。",
            "耕人齐上垄，荒日半沈城。",
            "除却陶彭泽，同谁话此情。"
        ],
        "notes": "",
        "id": "86a041d01a5d0f00b45df848c990f3f6"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "火合",
        "preface": "",
        "paragraphs": [
            "装折围炉地，方方七尺强。",
            "易容元亮膝，难著浄名床。",
            "省炭功虽小，烧香味较长。",
            "晏然宜袖手，免去暴朝阳。"
        ],
        "notes": "",
        "id": "8bbd4848235336562bd8482177c00c2b"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "乖目相者",
        "preface": "",
        "paragraphs": [
            "一双乖角眼，阅世妙无伦。",
            "白日常穿市，青云少见人。",
            "未尝眠锁店，午后听钟邻。",
            "盍向边头看，谁为阁上麟。"
        ],
        "notes": "",
        "id": "e2ccf0db339c748b1c099ab50469cb1d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "披云庵",
        "preface": "",
        "paragraphs": [
            "绝顶住居安，千峰翠作攒。",
            "风吹云影破，天漏月光寒。",
            "野水无行路，孤松半倚看。",
            "有时吟到晓，清韵激飞湍。"
        ],
        "notes": "",
        "id": "960199bbf087da22f5e1ab790e87ed2b"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "马宋英画松",
        "preface": "",
        "paragraphs": [
            "元气淋漓湿，画师今几人。",
            "宋英传古色，韦偃是前身。",
            "森竦髯如猬，粼皴铁作鳞。",
            "蟠根岩壑底，多幸不遭秦。"
        ],
        "notes": "",
        "id": "f0e3438e88bc5c09393a47f32e4e4a30"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄题赵山台莲华方丈",
        "preface": "",
        "paragraphs": [
            "十尺方围地，一枰云锦衣。",
            "禅心不著水，天女暗投机。",
            "莫道荣枯异，谁云语默非。",
            "荷间休结屋，趣入道山归。"
        ],
        "notes": "",
        "id": "da093044aadb847f3b28e03b26a57317"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "啸岩",
        "preface": "",
        "paragraphs": [
            "丘石虎西蹲，月明烟水村。",
            "扣舷穿蠡口，长啸彻苏门。",
            "要得却胡骑，应须梦至尊。",
            "苦吟天地窄，万物本同根。"
        ],
        "notes": "",
        "id": "e0ad48a52d15487bdce776ec942f6fd0"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送印宝章知温州",
        "preface": "",
        "paragraphs": [
            "东嘉山水郡，灵运后知名。",
            "孤屿云簪笔，清江玉带城。",
            "伏波思鴈远，春草梦诗成。",
            "五马人生贵，二难时共荣。"
        ],
        "notes": "",
        "id": "879421bd378d59e3803cdcc6b519ccf4"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "蒙斋",
        "preface": "",
        "paragraphs": [
            "蒙居养正斋，清景湛灵台。",
            "叠石移山至，开池待月来。",
            "是谁游象外，求我放心回。",
            "庭际风敲竹，分阴满绿苔。"
        ],
        "notes": "",
        "id": "6ed39466e875f48aec1c779069e0a036"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "水心先生挽章二首  其一",
        "preface": "",
        "paragraphs": [
            "归自金陵后，情疎狎隠沦。",
            "身缘忧国瘦，家为著书贫。",
            "江海星沈夜，池塘草不春。",
            "门生天下是，椽笔付何人。"
        ],
        "notes": "",
        "id": "542cb6b5b0326e7821df2c8de94c3d42"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "水心先生挽章二首  其二",
        "preface": "",
        "paragraphs": [
            "孤屿秋风寺，三过夫子家。",
            "古心坚铁石，软语带烟霞。",
            "别岭栖双径，逢人问永嘉。",
            "重看送行句，殒泪墨欹斜。"
        ],
        "notes": "",
        "id": "2da2c83792891da4bf3b2f8bda7fc20d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "方蕙岩常簿二首  其一",
        "preface": "",
        "paragraphs": [
            "名教非无乐，何缘事上眉。",
            "不闲因接物，先老为忧时。",
            "两郡垂棠荫，东园长桂枝。",
            "用公浑未尽，一世有余悲。"
        ],
        "notes": "",
        "id": "7f25b49d11a0c84402aa9687927d91c0"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "方蕙岩常簿二首  其二",
        "preface": "",
        "paragraphs": [
            "夙昔住山缘，来吴已八年。",
            "独怜寒塔影，时到碧岩前。",
            "埋玉亡何日，愁云过别天。",
            "东风减回首，家学子能传。"
        ],
        "notes": "",
        "id": "39562aabf0003461ae9a5eb6ec4fa0bf"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "张廉州奏院",
        "preface": "",
        "paragraphs": [
            "合浦归来久，迟敲月下门。",
            "今朝隔生死，无处问乾坤。",
            "斜日寒天短，愁云远水吞。",
            "湖趺溪畔石，空忆系舟痕。"
        ],
        "notes": "",
        "id": "689b97f3cdd1a3a4c1bdc6b797acb2ed"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "吴荆溪大监",
        "preface": "",
        "paragraphs": [
            "遥辞下石桥，南岳阻招邀。",
            "五载未相见，三除不入朝。",
            "玉楼催作记，琼阙伴吹箫。",
            "叹世无知己，文章竟寂寥。"
        ],
        "notes": "",
        "id": "18e51c1f61e5c54722105facaff7a771"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "赵东阁奏院",
        "preface": "",
        "paragraphs": [
            "东阁王孙贵，才名似谪仙。",
            "可怜颁郡下，不及盖棺前。",
            "家乏千金计，诗应万古传。",
            "生来同四柱，岂料哭君先。"
        ],
        "notes": "",
        "id": "e681d9a72f77884f06aac2c5e4f4fbb3"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "周伯弜明府",
        "preface": "",
        "paragraphs": [
            "昨过杨州日，知君病已侵。",
            "殊非折腰具，竟作断弦吟。",
            "远信逢秋笛，惊哀彻树禽。",
            "有才无命者，从古至于今。"
        ],
        "notes": "",
        "id": "c05764fb86fd63c387eef2583ac8be4b"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "印佥判",
        "preface": "",
        "paragraphs": [
            "才业魁多士，英声早岁驰。",
            "宦涂将晚达，贤路有深知。",
            "月借山城白，风飘鼓角悲。",
            "用公浑不尽，珠树照清时。"
        ],
        "notes": "",
        "id": "89b1d81ad9a6f2232c5a817ac2462d15"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "陆税院",
        "preface": "",
        "paragraphs": [
            "甫里云间谱，知几类计然。",
            "本期抛旧宅，岂料见新阡。",
            "宦远无年及，门高有子传。",
            "乡音何处认，哀泣似淮堧。"
        ],
        "notes": "",
        "id": "3478f3202967b74ccf08bec2cb879800"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "陈孺人",
        "preface": "",
        "paragraphs": [
            "静正成家道，贤明训子孙。",
            "园林冬出笋，霜露早摧萱。",
            "有泪瞻遗像，无言似倚门。",
            "伤心夜台月，不照再承恩。"
        ],
        "notes": "",
        "id": "d295fe299274904d5d8081b0133eb4f9"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "宁少耘",
        "preface": "",
        "paragraphs": [
            "逢师竹涧旁，岁惨下归航。",
            "我独疑深隠，僧来说坐亡。",
            "草墟曾住寺，尘鏁别营房。",
            "渺渺吴中道，无因过上塘。"
        ],
        "notes": "",
        "id": "de4aef5cf65e6979256e5ec708b66f68"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "舟别浦禅师塔",
        "preface": "",
        "paragraphs": [
            "诸老凋零尽，江湖转忆君。",
            "人经十年换，寺革一番焚。",
            "庭冷池来月，山空塔裹云。",
            "惟应有游衲，时到炷炉薰。"
        ],
        "notes": "",
        "id": "0dda4c41f1d0c9e985ffb54782e29c0a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "天台山中十首  其一",
        "preface": "",
        "paragraphs": [
            "道丧几千载，不复还其淳。",
            "强者用诈力，弱者伤夷沦。",
            "芒芒大块中，何人得其真。",
            "已矣难重陈，吾将谁与邻。"
        ],
        "notes": "",
        "id": "37b30f0a82a7d89e43b8039a01dd1d58"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "天台山中十首  其二",
        "preface": "",
        "paragraphs": [
            "千山万山中，翠薜相交罗。",
            "春风来何迟，积雪常峩峩。",
            "折木有清响，采薇闻远歌。",
            "不因寻石桥，长年无人过。"
        ],
        "notes": "",
        "id": "e44f1fecd2f6e58d8726eee909dbf0cf"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "天台山中十首  其三",
        "preface": "",
        "paragraphs": [
            "面对香炉峰，朝昏起云雾。",
            "飘飘无定形，忽被风吹去。",
            "去去还复留，半挂长松树。",
            "悠然会我心，政自有佳趣。"
        ],
        "notes": "",
        "id": "51d1bfd26878245a7474f475119258d4"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "天台山中十首  其四",
        "preface": "",
        "paragraphs": [
            "四时多幽禽，日日鸣前林。",
            "呼唤烟树重，应答山水深。",
            "静中无别响，独听有余音。",
            "载歌仍载吟，半晴还半阴。"
        ],
        "notes": "",
        "id": "2c9b437ae7e6c2335d9f829b7a28c1cb"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "天台山中十首  其五",
        "preface": "",
        "paragraphs": [
            "涧底有清泉，日夜鸣涓涓。",
            "风声过树头，月色当窗前。",
            "起坐不成寐，白发悲流年。",
            "向来称达人，两耳何缘溅。"
        ],
        "notes": "",
        "id": "f49b494fb7057e1bdd8217be4b85f832"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "天台山中十首  其六",
        "preface": "",
        "paragraphs": [
            "山中产灵药，四望清蔼蔼。",
            "神僊久不逢，世上何人采。",
            "桃源路岂遥，蓬莱非隔海。",
            "惟有天地根，古今常独在。"
        ],
        "notes": "",
        "id": "c7e433d7916698fab405ab176618700f"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "天台山中十首  其七",
        "preface": "",
        "paragraphs": [
            "兰生在深林，众草相陆沈。",
            "微承雨露滋，积受霜雪侵。",
            "幽芗时一吹，樵牧空见寻。",
            "采采当我前，远此违世心。"
        ],
        "notes": "",
        "id": "657e0f6c3335830b24bd2be98eaa2c4b"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "天台山中十首  其八",
        "preface": "",
        "paragraphs": [
            "红红白白花，万万千千树。",
            "开亦不知名，落亦不知数。",
            "幽禽来上啼，野鹿衔将去。",
            "可望不可攀，四向高无路。"
        ],
        "notes": "",
        "id": "dcbea6ceae20b120cf5e20bcd9553636"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "天台山中十首  其九",
        "preface": "",
        "paragraphs": [
            "野草纷其类，托根孤高地。",
            "谁荣谁瘁之，动摇春风至。",
            "凄迷烟雨中，碧满闲庭际。",
            "王孙归不归，山深易寒气。"
        ],
        "notes": "",
        "id": "081aa9ce8cd0a511d5f09a80d0d70eee"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "天台山中十首  其一○",
        "preface": "",
        "paragraphs": [
            "为爱簷前竹，特立万竿玉。",
            "萧萧送雨声，沈沈照窗绿。",
            "风雪凌压之，可摧不可曲。",
            "澹然如幽人，长年在空谷。"
        ],
        "notes": "",
        "id": "b2dc00f7a3c9960807a84228cf1a5465"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "许来亭",
        "preface": "",
        "paragraphs": [
            "猗欤观石桥，境物皆天趣。",
            "山高碍鸟飞，瀑响惊龙睡。",
            "真流半千尊，只在云中住。",
            "验尽世间人，到此煎茶去。",
            "昙猷昔何为，苦苦欲相遇。",
            "餠峰忽面墙，石上穿双泪。",
            "他年许重来，老却青松树。"
        ],
        "notes": "",
        "id": "5e4fce0e016f2e6aea7ed6ddeeaf6975"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "拟寒山吴下庵居",
        "preface": "",
        "paragraphs": [
            "一昨离天台，事事皆不会。",
            "西风信杖藜，吹落齐关外。",
            "主人新卜筑，林塘倏苍荟。",
            "埤堄隠周遭，市声隔繁碎。",
            "出门与入门，朝昏随向背。",
            "浮图一两尖，云际忽相对。",
            "鴈阵拽如绳，鸦唤斜阳队。",
            "有僧来扣门，路跨田翁耒。",
            "人应笑我疎，我笑人多昧。",
            "古今佳遯情，可在此庵内。"
        ],
        "notes": "",
        "id": "e9a76d9f6ecc903df03735cf774a38f2"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "题杨梅山人渭川图",
        "preface": "",
        "paragraphs": [
            "不识山人面，今见山人竹。",
            "鹅溪半幅间，渭川千亩足。",
            "细细穿石泉，猗猗动寒绿。",
            "望之意已凉，况当亲㨫触。",
            "贤哉怀隠居，畴能继高躅。"
        ],
        "notes": "",
        "id": "59cc294806e84bf2e6b1b17bb688dd29"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "罗汉树",
        "preface": "",
        "paragraphs": [
            "人生天地间，飘然无根蔕。",
            "贵贱寿夭形，总被造物戏。",
            "达者常晏如，不作包桑计。",
            "如何闲草木，刚受人妩媚。",
            "寒松作大夫，枯木号居士。",
            "便有徼福人，未免斧斤至。",
            "孤高本无心，反以名疣赘。",
            "此树亦岁寒，婆娑立苍翠。",
            "著子秋累累，何啻五百位。",
            "颅圆从谁度，身紫何人赐。",
            "问之无人说，法门入不二。",
            "乔特不世情，与我却相类。",
            "许我折一枝，幽窗浸缶器。",
            "辞柯漏已空，森然遂生意。",
            "荏苒三暑寒，傲睨万物顇。",
            "翻思阴阳家，水木推生利。",
            "但存节操坚，莫讶垛根异。",
            "鴈荡与天台，泉石平生志。",
            "木上座脱洒，竹尊者风味。",
            "何当笑相逢，同归第一义。"
        ],
        "notes": "",
        "id": "c4e733731a4d80749ec2a65becfe1ab0"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "县胥归耕",
        "preface": "",
        "paragraphs": [
            "笼中无乐鸟，槛外无乐兽。",
            "何尝费饮啄，不忘念翔骤。",
            "子今既知此，欲拂事公袖。",
            "不将无事眉，闲为鞭笞皱。",
            "社瓮虽浊醪，胜醉歌楼酎。",
            "妇馌虽糗粝，胜冷书案豆。",
            "门前有追胥，皂衣皆我旧。",
            "布谷鸣春深，斯言诚可复。"
        ],
        "notes": "",
        "id": "44459047709a898aad3fd2becbb5d608"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "高鼓院桃村",
        "preface": "",
        "paragraphs": [
            "举头见青山，高与天齐平。",
            "俯首鉴灵泉，派分天池清。",
            "是中十亩园，烂若红霞蒸。",
            "夫差昔不国，舞榭歌台倾。",
            "风惊柳腰折，雨集蛙部鸣。",
            "霭霭墟里烟，纷纷鸡犬声。",
            "寂寥千载后，公来畅幽情。",
            "手种桃千株，草架屋数楹。",
            "厥壤宜芬芳，昭俭易落成。",
            "子孙相追随，日夕生遐征。",
            "公今云台仙，轻强垂百龄。",
            "支筇歌紫芝，倚松诵黄庭。",
            "绿阴长蟠实，白莲闯池生。",
            "客从何方来，畧不通姓名。",
            "自云多昔人，食之能飞升。",
            "更老上所尊，只恐蒲轮征。",
            "公乎笑而已，客言曾不听。",
            "归来向人说，洞口云纵横。"
        ],
        "notes": "",
        "id": "1d058c7ea1913f7733520defc168150a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "二虫诗",
        "preface": "",
        "paragraphs": [
            "蛛螫包祸心，满腹皆素丝。",
            "补缀曾无功，贪伤不知疲。",
            "谁云禁网密，施设近茅茨。",
            "旦暮待游蚋，所得亦已卑。",
            "蝎虎夸捷巧，缘壁行跂跂。",
            "蛜蝛青蝇辈，苦遭暗中窥。",
            "失身在蛛网，竟日秋簷垂。",
            "蛛犹惧蝎绐，睥睨不敢为。",
            "蛛网既已裂，蝎命不亦危。",
            "嗟哉复嗟哉，诚大黠小痴。",
            "纷纷事争夺，复何异于斯。",
            "我闵为解粘，蝎去何所知。",
            "但令嬉饱日，莫忘倒县时。",
            "感彼两物情，成此一篇诗。"
        ],
        "notes": "",
        "id": "11b27eff7bbae61b402d592daee9ddb4"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和上官右史韵",
        "preface": "",
        "paragraphs": [
            "夫子作春秋，大义明素王。",
            "至于游夏辈，一字不敢当。",
            "文风下秦汉，诗体更晋唐。",
            "世道有隆替，人才随翕张。",
            "致君与泽民，夷险公备尝。",
            "山川寻谢屐，风月归奚囊。",
            "满城风雨朝，采采篱下黄。",
            "临风怀美人，在彼天一方。"
        ],
        "notes": "",
        "id": "b9615d1efc48226de2dd628bcf5c289c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "上水心先生三首  其一",
        "preface": "",
        "paragraphs": [
            "文字滔滔江汉东，早从伊洛定宗风。",
            "中兴之后数人物，北斗以南唯此公。",
            "闻道治平犹草奏，向来持论不和戎。",
            "匪伊再入修门去，只有孤忠与昔同。"
        ],
        "notes": "",
        "id": "d36f9767102057d44d5139c12666fc31"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "上水心先生三首  其二",
        "preface": "",
        "paragraphs": [
            "华发萧骚减带围，可胜忧国更伤时。",
            "乐天名位微堪酒，灵运池塘不废诗。",
            "架上牙签烧烛短，窗间花影转春迟。",
            "天教惜取如椽笔，要勒磨崖大字碑。"
        ],
        "notes": "",
        "id": "b58432f22c348546c6b30d3f976dbfab"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "上水心先生三首  其三",
        "preface": "",
        "paragraphs": [
            "十年缾钵走天涯，四海声名一永嘉。",
            "不趁新霜尝橘柚，了无归梦到蒹葭。",
            "江头来往春强半，门外推敲月又斜。",
            "换骨夺胎如得妙，愿从勾漏问丹砂。"
        ],
        "notes": "",
        "id": "5d688d48d6f7153517f678c793432b7b"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄上制使贾端明二首  其一",
        "preface": "",
        "paragraphs": [
            "洛阳声贾自传胪，三十专城总要涂。",
            "黄鹤楼中纳云梦，碧油幢下重江都。",
            "争夸国士无双杰，堪对琼花独一株。",
            "王事只消谈笑了，好吟佳句继欧苏。"
        ],
        "notes": "",
        "id": "4714674a402bfcca200cb25b80c583dd"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄上制使贾端明二首  其二",
        "preface": "",
        "paragraphs": [
            "天台山压众峰高，极胜穷幽是石桥。",
            "在昔一诗留翠壁，至今万壑响青霄。",
            "淮南草木皆沾润，塞北烟尘即便销。",
            "将相功名古来有，可曾江上问渔樵。"
        ],
        "notes": "",
        "id": "13820c8aab637580540568241a784257"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "江心春日",
        "preface": "",
        "paragraphs": [
            "江边春日正迟迟，岸草汀蒲绿涨肥。",
            "有户不扃僧懒出，种花无地客来稀。",
            "破烟白鸟成双下，度壍昏鸦接翅归。",
            "流转自怜乡国异，风光随处不相违。"
        ],
        "notes": "",
        "id": "c0d9e1129a4c039569fee2f1d0366c36"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "次吕教授游江心韵",
        "preface": "",
        "paragraphs": [
            "鱼龙吹浪雪霏霏，更著青山倚落晖。",
            "一幅风帆到烟寺，十年尘土愧征衣。",
            "渔家蓑笠应堪换，老宿缾盂未可依。",
            "回首谢公楼上去，池塘春草昔人非。"
        ],
        "notes": "",
        "id": "1a166ae76321c21a3d14ca29a0286be0"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "湖上",
        "preface": "",
        "paragraphs": [
            "五年踏破几芒鞋，山色湖光识再来。",
            "鱼鸟散时浮鼓吹，烟云缺处见楼台。",
            "白绵飞尽苏公柳，青豆初尝处士梅。",
            "小立东风争渡急，句中无地著尘埃。"
        ],
        "notes": "",
        "id": "ae0b5645226606c6d648be4696df45a7"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "庵中牡丹",
        "preface": "",
        "paragraphs": [
            "谁将根底种灵丹，开处凡花比亦难。",
            "胜赏莫嫌僧院僻，久长留到子孙看。",
            "有时垂泪伤多雨，未肯扶头怯晓寒。",
            "自笑色空俱照了，也来随例并阑干。"
        ],
        "notes": "",
        "id": "be75ee8d6c5a1bc3334467402673f9aa"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "春郊有感",
        "preface": "",
        "paragraphs": [
            "用舍行藏只自伤，五年留滞在江乡。",
            "青松远引来南塔，白发犹欣见北堂。",
            "麦浪有时迎燕舞，菜花无頼学鶑黄。",
            "骑馿又打津头过，杨柳飞绵出短墙。"
        ],
        "notes": "",
        "id": "7c6bbe3f7fa86eb8804494ff85d9e5ce"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "舟中",
        "preface": "",
        "paragraphs": [
            "三月长安似梦中，回头春事已成空。",
            "桑麻暗锁村村雨，蒲稗新翻浦浦风。",
            "燕子不知家远近，杜鹃长怨客西东。",
            "篱根竹外无人见，犹有残花堕晓红。"
        ],
        "notes": "",
        "id": "531bd387391be3dac1491422dfe431d7"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "春日书怀",
        "preface": "",
        "paragraphs": [
            "静倚晴窗笑此生，出游归隠两无成。",
            "故园小作三春梦，倦翼长垂万里情。",
            "庭树欲红闻鸟閙，郊原新绿见人耕。",
            "湖山旧友如相问，只向梅花说姓名。"
        ],
        "notes": "",
        "id": "510d6389cb3d3d592e8fb9632c6d85ba"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "雪窦",
        "preface": "",
        "paragraphs": [
            "上尽崎岖脚力微，毳袍零碎染烟霏。",
            "妙高峰顶见日出，千丈岩前看雪飞。",
            "寒木著霜山衣锦，清池得月镜交辉。",
            "翩然又作东南去，肯落台温第二机。"
        ],
        "notes": "",
        "id": "6bdec8befa808a2bf9a4a3b70dc53028"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "鴈山夏夜",
        "preface": "",
        "paragraphs": [
            "浮岚空翠湿衣襟，合磵流泉奏玉琴。",
            "古殿芗寒起僧定，莫楼烟重咽钟音。",
            "随风萤火光明灭，得雨芭蕉语浅深。",
            "猛省南来二千里，不应翻作兔投林。"
        ],
        "notes": "",
        "id": "ea97cbe430922355cc28086e5061c730"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "张宰湖山堂",
        "preface": "",
        "paragraphs": [
            "别来萍梗浙东西，得向湖山手重携。",
            "风定波间鸥出没，云深天阔鴈高低。",
            "拟将修竹题归隠，长恐扁舟路欲迷。",
            "明日棹歌回首处，苇花苹叶冷凄凄。"
        ],
        "notes": "",
        "id": "efe8eeeb0b2cbe6212bf297bc4c57df2"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "狼山池上有感",
        "preface": "",
        "paragraphs": [
            "池上凉多生万松，登临怀感兴何穷。",
            "催诗不雨云空黑，结社无人莲自红。",
            "翡翠得鱼忙蘸水，蜻蜓避燕巧低风。",
            "灵龟未解蒙庄意，慇慇时来乱叶中。"
        ],
        "notes": "",
        "id": "1bdcffa153b4e6701ec2ba9f14b11614"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "蔡守监丞得祠次韵送之",
        "preface": "",
        "paragraphs": [
            "墨行儒名固可麾，愧无织锦别梭机。",
            "隔林喜听黄鹂语，离岸愁看画鹢飞。",
            "松菊未荒三径在，山川都是几人非。",
            "只应父老千行泪，立尽斜阳未肯归。"
        ],
        "notes": "",
        "id": "36dd83c23b356f1c955aacc911577425"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和杨节使登径山",
        "preface": "",
        "paragraphs": [
            "阊阖门西湖水临，深深院落见春心。",
            "梨花风弄影来去，燕子日长谈古今。",
            "起早每缘朝玉阙，归迟多是宴琼林。",
            "肯将吹竹弹丝耳，来听重云钟鼓音。"
        ],
        "notes": "",
        "id": "28d8f5c4611bb60a7173205acb5f7829"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "过无怀故庐",
        "preface": "",
        "paragraphs": [
            "壮岁无心预祖图，莫年卜筑伴林逋。",
            "闲名已在羲皇上，诗句曾将岛可奴。",
            "尚想风流悲断柳，更无人共致生刍。",
            "自怜淮海飘零客，也向春风听鹧鸪。"
        ],
        "notes": "",
        "id": "2490d0c2fea166d147a4d5e5446b6c18"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和白玉蟾韵",
        "preface": "",
        "paragraphs": [
            "蓬莱仙客兴无酬，汗漫来游海上州。",
            "明月满山歌踏踏，红尘入市笑休休。",
            "钓竿不用空遮日，诗句时能一掉头。",
            "醉后抱琴归去也，人间知是几春秋。"
        ],
        "notes": "",
        "id": "c9f6271d06a98789e2d55f1023917fba"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "舟中雪",
        "preface": "",
        "paragraphs": [
            "扁舟泊晚橹咿哑，飘洒随风整复斜。",
            "照夜初疑篷背月，隔溪遥认树头花。",
            "村深浦远人迷路，苇折荷倾鴈著沙。",
            "渔父披蓑归去后，带烟茅屋两三家。"
        ],
        "notes": "",
        "id": "acd4e9b688eaebc26b58276c23157d43"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "九日",
        "preface": "",
        "paragraphs": [
            "晓烟和露湿秋光，幽鸟声声在翠篁。",
            "世事又随明日别，菊花只作去年香。",
            "风前落帽人千古，云外惊寒鴈一行。",
            "脱木萧疎砧杵急，倚筇无语到斜阳。"
        ],
        "notes": "",
        "id": "70ae41547cd2b56eab9ddcd609235b00"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "闻边报",
        "preface": "",
        "paragraphs": [
            "高皇宏远立规模，建武犹能复壮图。",
            "闻道烟尘暗淮海，梦成风雨落江湖。",
            "可无归鴈传家信，定有非熊出钓徒。",
            "目断关河正愁绝，东风吹绿入平芜。"
        ],
        "notes": "",
        "id": "8a2c99922d74721ca38f88c7c1b2a614"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "赠画僧之金陵",
        "preface": "",
        "paragraphs": [
            "澹薄轻云横素秋，缓行篱落菊香浮。",
            "我今已是沟中断，君去还同水上鸥。",
            "钟磬僧敲烟际寺，管弦人在夕阳楼。",
            "一江风月浑依旧，六代英雄画得不。"
        ],
        "notes": "",
        "id": "b1f7c0fdcbfd4cc054e8741ca4388514"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "别心首座",
        "preface": "",
        "paragraphs": [
            "四面湖山展画屏，故人相见眼偏青。",
            "迎风春鸟语犹滑，过雨山花睡欲醒。",
            "出处既分南北海，别离空恨短长亭。",
            "明朝又作松江去，几棹烟波月满汀。"
        ],
        "notes": "",
        "id": "4f24215a0719b1eaedb72de1169ec9c5"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "仲子平下第二首  其一",
        "preface": "",
        "paragraphs": [
            "直道干时徒尔劳，归来门径长蓬蒿。",
            "朱研玉露点周易，灯拨金花读楚骚。",
            "时把渔竿钓烟雨，闲同僧饭荐溪芼。",
            "儿曹不会个中意，只管区区问绿袍。"
        ],
        "notes": "",
        "id": "daf7279f58825455b58538f72e1fc40c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "仲子平下第二首  其二",
        "preface": "",
        "paragraphs": [
            "不是云林胜市朝，都将名利等鸿毛。",
            "床头纸被今年破，林外霜风昨夜高。",
            "虚白室无儋石计，清新诗有十分豪。",
            "黄花时节明朝是，冷眼相看栗里陶。"
        ],
        "notes": "",
        "id": "8c0820bfe44ee998970e93516dfa7300"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "次陈平甫提干晚春韵",
        "preface": "",
        "paragraphs": [
            "莫云岂特看江东，朋旧如今四海中。",
            "花落不禁三日雨，颜衰消得几春风。",
            "簷前雏竹娟娟粉，阶下樱桃滴滴红。",
            "辛苦广骚将底用，弋人何处慕冥鸿。"
        ],
        "notes": "",
        "id": "8364418a8933715da4bfd6d4693091e8"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "次柳倅见寄",
        "preface": "",
        "paragraphs": [
            "是中空洞任天游，去住飘然百不忧。",
            "黄独有苗师懒瓒，碧云无语继汤休。",
            "才名如此分千里，道术相忘混九流。",
            "寄得诗来乘月看，满身风露一庭秋。"
        ],
        "notes": "",
        "id": "7a5b66171d5b8faeed730084291f8d99"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "见海门韩宰",
        "preface": "",
        "paragraphs": [
            "心远遥知地自偏，杖藜随处有云泉。",
            "朝来原上一犂雨，春到淮南二月天。",
            "短短菰蒲初弄水，依依杨柳欲摇烟。",
            "渊明自是无为者，能使懦夫怀凛然。"
        ],
        "notes": "",
        "id": "b858d2a04d7bdb33d69d9bf7075b23cb"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "徐丞见一堂",
        "preface": "",
        "paragraphs": [
            "菊长新丛春事成，先生归赋见深情。",
            "麻衣草座自行乐，明月清风人不争。",
            "郡榻莫留青眼旧，客星闲傍紫微明。",
            "个中万象浑无碍，门外何妨车马声。"
        ],
        "notes": "",
        "id": "315c1b924409f74be1750a42dafb4dcc"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "喜雨",
        "preface": "",
        "paragraphs": [
            "去年民病屡思安，天意为霖不作难。",
            "地脉无穷窥井浅，波光不断倚楼宽。",
            "梅林时落黄金弹，荷沼新擎碧玉盘。",
            "蛙吹莫供闲客耳，一时去和老农欢。"
        ],
        "notes": "",
        "id": "d498332d037508896d1eb68a656e055a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "鬭舞争飞住复飘，寒林开尽玉枝条。",
            "清缘煮茗开蓬户，冷为寻梅过野桥。",
            "髣髴村前出图画，依稀江上见渔樵。",
            "墙根屋角且宁耐，留与诗人款寂寥。"
        ],
        "notes": "",
        "id": "e9877df38544298f7ed4ce79689690ee"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送杜守",
        "preface": "",
        "paragraphs": [
            "一麾长啸静边陲，丹诏飞催上玉墀。",
            "送别莫辞行路远，感恩深是到州时。",
            "名垂岘首山能重，誓指江流水自知。",
            "他日登临见遗爱，太平楼外柳丝丝。"
        ],
        "notes": "",
        "id": "e40390c5476677800ce92dd4314d4e75"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送尹教授",
        "preface": "",
        "paragraphs": [
            "鴈塔题名二十年，青衫手板坐无毡。",
            "时清朝野诸公荐，句好江湖万口传。",
            "杜宇不啼淮树冷，宫鶑未老上林烟。",
            "麟台凤阁思灵彻，只在山边与水边。"
        ],
        "notes": "",
        "id": "ac97415536bdf73d816e495cb8435285"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送林陶懽",
        "preface": "",
        "paragraphs": [
            "不见陶懽今四载，欣然复会在通川。",
            "行囊觉重添新藁，颜貌如前转少年。",
            "到处诸侯争下榻，醉来骑马似乘船。",
            "掉头又向何方去，笑指长洲万顷莲。"
        ],
        "notes": "",
        "id": "2223f6501baf2141e30a412902aac22d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "宿旧巢",
        "preface": "",
        "paragraphs": [
            "故庐重到莫春时，物色风光总欠诗。",
            "柳絮有情飞满袖，牡丹无语恨空枝。",
            "燕归不用深垂幕，笋出应须密护篱。",
            "明日篮舆又东去，迢迢烟草绿相随。"
        ],
        "notes": "",
        "id": "60c7a6b2b8407e250b8b350cf84ae248"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "中秋",
        "preface": "",
        "paragraphs": [
            "满目依然明镜流，无家空折大刀头。",
            "人间动是经年别，客里尤深此夜愁。",
            "牢落关河还出塞，萧条江国更登楼。",
            "不知何处风砧发，添得诗人两鬓秋。"
        ],
        "notes": "",
        "id": "cbcafd339c44bba5cce2b66b1562d029"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "宿西禅",
        "preface": "",
        "paragraphs": [
            "竹杖芒鞋去问津，波生鸭绿草铺茵。",
            "雨迷阡陌留连客，风入园林著摸人。",
            "寂寞数家收市井，萧条一榻卧埃尘。",
            "避人幽鸟浑无语，桃李明朝依旧春。"
        ],
        "notes": "",
        "id": "5133c57ee56cbe8ce97a8a2758adbf85"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄赵检法",
        "preface": "",
        "paragraphs": [
            "津头梅白柳青青，却忆春时送别情。",
            "纸上有怀难尽写，梦中相见不分明。",
            "清台婉画从轻典，紫禁催班识重名。",
            "几欲寄君无好句，夕阳秋色满江城。"
        ],
        "notes": "",
        "id": "5e8e2c06baf7d4b206e3581e565c42fb"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和赵寺丞中秋韵",
        "preface": "",
        "paragraphs": [
            "太守能诗赵倚楼，良宵开宴领清秋。",
            "挂簷玉鉴明如洗，划汉银河近欲流。",
            "雅兴自来轻庾亮，颂声翕尔变营丘。",
            "关河万里须长啸，莫问膏腴在橘洲。"
        ],
        "notes": "",
        "id": "6b646c43971783227943d495d255bbbb"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "春雪",
        "preface": "",
        "paragraphs": [
            "竹边声细夜方阑，开尽南窗独自看。",
            "桃杏学梅唯欠瘦，池塘堆絮怪能寒。",
            "纤纤尚舞东风力，片片还随晓气干。",
            "芳草已滋三径绿，谁知陋巷有袁安。"
        ],
        "notes": "",
        "id": "d44e6305ee252ab69052485cb78835db"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "喝石岩",
        "preface": "",
        "paragraphs": [
            "皓首来迎宴坐师，山灵易地致俱胝。",
            "要知弘法回天力，但看精诚裂石时。",
            "一径藓苔春寂寞，断崖文字雨淋漓。",
            "徘徊想像登云处，风撼松杉万壑悲。"
        ],
        "notes": "",
        "id": "3cc497b022244705cfbe7eafbb0dcf1a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "菖蒲田",
        "preface": "",
        "paragraphs": [
            "一从神武挂冠缨，便入千峰适性情。",
            "已向耆英逃姓字，肯因杨柳作歌行。",
            "石田水冷菖蒲节，茅屋云深薜荔荣。",
            "白发山僧知此意，时时来听野泉声。"
        ],
        "notes": "",
        "id": "2f212148110ae5833bafd5d30eae8868"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "树王",
        "preface": "",
        "paragraphs": [
            "翠丝缜密赤心存，肤腠凌风溜雨皴。",
            "直节向时曾遇上，微荄率土莫非臣。",
            "轮囷古柏空生蜀，偃蹇寒松枉仕秦。",
            "瀑布青山堪带砺，森森同见万年春。"
        ],
        "notes": "",
        "id": "57849a079dbfff89e047fe5dafa6ad9c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "与印学正",
        "preface": "",
        "paragraphs": [
            "郢手由来善运斤，楚天空阔鹗书频。",
            "蛟龙岂是池中物，虮虱聊为地上臣。",
            "细雨斜风潜入夜，岸花汀草已知春。",
            "君如不负虚前席，治体当言寝积薪。"
        ],
        "notes": "",
        "id": "8da74aa244f3f49bb78875b28173cb00"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "上浙翁",
        "preface": "",
        "paragraphs": [
            "凌霄峰顶极高寒，中有高人把钓竿。",
            "万里江湖未归客，满天风雪独凭阑。",
            "医和世遇肱三折，慈氏门开指一弹。",
            "管领梅花春有意，免教回首望长安。"
        ],
        "notes": "",
        "id": "167a7edc977e0dcac0a30c39158e1514"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "见北磵",
        "preface": "",
        "paragraphs": [
            "橘洲骨冷不容呼，正始遗音扫地无。",
            "一代风流今北磵，十年妙语得西湖。",
            "人皆去献辽东豕，我亦来观屋上乌。",
            "春尽闭门无恙不，杨花飞作雪模糊。"
        ],
        "notes": "",
        "id": "47cf86bcd99db16757ff04a3b1995a23"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄江西益侍者",
        "preface": "",
        "paragraphs": [
            "狼伍峰前一御风，十年消息莫相通。",
            "山从入望何曾极，水若知愁不向东。",
            "芳草天迷云梦泽，垂杨烟暝馆娃宫。",
            "闻君已作包桑计，可念余生尚转蓬。"
        ],
        "notes": "",
        "id": "d6bb215eb9fecf98129da0fe533ff0b0"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "吴江",
        "preface": "",
        "paragraphs": [
            "不到松江又一年，且于佳处小留连。",
            "千寻彩影虹垂地，万顷清寒玉浸天。",
            "塘路罕逢骑马客，人家少似钓鱼船。",
            "三高冷眼应相笑，送往迎来亦可怜。"
        ],
        "notes": "",
        "id": "214f6cee03e3fdcceda22702d77ffb3d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "次赵莼湖饱看风雨楼韵",
        "preface": "",
        "paragraphs": [
            "江山高处据胡床，豪气如虹贯野塘。",
            "且去已知元亮醉，兴来非是次公狂。",
            "满天风雨供吟眺，一幅潇湘不卷藏。",
            "听得鸡鸣还待旦，莼羹虽美在他乡。"
        ],
        "notes": "",
        "id": "1d7be1016f6f4164227be722197c5049"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "次方蕙岩行春韵",
        "preface": "",
        "paragraphs": [
            "及时槃乐足幽闲，近自丘园远到关。",
            "见彩桃符知岁换，带黄杨柳觉春还。",
            "飘飘衣袂风雩转，草草杯行笑语间。",
            "高兴磊然降不下，更须相约过西山。"
        ],
        "notes": "",
        "id": "8b61e34ba5ec9b0a19ef577a963997e7"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄江阴史君尹梅津",
        "preface": "",
        "paragraphs": [
            "清简何曾五马荣，时艰念虑在生灵。",
            "江如谢脁诗中静，山似岳阳楼上青。",
            "戢戢鱼头曝冬日，翩翩鸦字出宸庭。",
            "三吴父老遥相祝，几向天边望福星。"
        ],
        "notes": "",
        "id": "ce126d15cd3548923ebfbb415c5e3637"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄池阳许史君",
        "preface": "",
        "paragraphs": [
            "紫塞将军有重名，雄藩正管翠微亭。",
            "西来江水依前碧，北面淮山似旧青。",
            "因报平安逢驿使，悬知临照老人星。",
            "寄言文选楼中主，莫道汤休语不灵。"
        ],
        "notes": "",
        "id": "8b2a8a09e58853d8a522b6808af5a11b"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "狼山",
        "preface": "",
        "paragraphs": [
            "仙子飞升岁月闲，游人犹向此跻攀。",
            "五峰寺踞葱茏处，孤塔云撑杳霭间。",
            "波渺渺边来汉水，望青青际是吴山。",
            "风帆沙鸟无今古，潮落潮生自往还。"
        ],
        "notes": "",
        "id": "d68fe7e9ba21071b6bbdae110d6d9c03"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄题钓台",
        "preface": "",
        "paragraphs": [
            "汉代高人曾钓此，至今山水有清辉。",
            "多年祠像真还不，旧日台矶是也非。",
            "尚想扁舟成独往，问他明月几时归。",
            "双双鸥鹭应相识，飞落前滩更不飞。"
        ],
        "notes": "",
        "id": "d9e0d8ad0de8747f4574c71f37964539"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送周伯弜帐管",
        "preface": "",
        "paragraphs": [
            "不见山楹喜见君，才名端不愧芳尘。",
            "青云自古迟佳士，白发如今尚选人。",
            "鹦鹉洲边文寂寞，滕王阁上句清新。",
            "相逢无语又相别，红叶残阳野水滨。"
        ],
        "notes": "",
        "id": "0022536790f62c8b79917d7157a83390"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送方常簿赴召",
        "preface": "",
        "paragraphs": [
            "门径森阴带草堂，修篁摇翠间垂杨。",
            "不知梦到三竿日，又拜除音一炷香。",
            "池上游鱼觅清影，天边仪凤集朝阳。",
            "袖中大有安时策，长乐钟声夜未央。"
        ],
        "notes": "",
        "id": "7168c286dd7be0516f3b831bd7cd6603"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "姑苏台放生",
        "preface": "",
        "paragraphs": [
            "高台一上一消魂，触目犹多古迹存。",
            "谿水流来闻越号，舟人指点是胥门。",
            "烟云弄晓青山澹，城郭初晴碧瓦昏。",
            "鱼跃鸢飞归至化，当时歌舞不须论。"
        ],
        "notes": "",
        "id": "c208a24f503bdfef2d64c65d061c9ec3"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "娇红腻紫炫晴芳，好本传来自洛阳。",
            "谱上有方曾换骨，花中无比合称王。",
            "道妆宜贮黄金屋，素艳堪居白玉堂。",
            "罗幕重重护风日，几家歌管惜春光。"
        ],
        "notes": "",
        "id": "5c9b5e01a5aedb71771724d0e3b6deec"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送朔斋右司赴宣城",
        "preface": "",
        "paragraphs": [
            "鸳鹭胡为久未归，江东民瘦要公肥。",
            "诏飜云露宫鸦湿，帆起秋风画鹢飞。",
            "把酒敬亭呼李白，高吟静练压玄晖。",
            "不须举手遮西日，花待刘郎对紫微。"
        ],
        "notes": "",
        "id": "af901dfd31db55b0936c2181df5a57b5"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和魏侍郎登虎丘",
        "preface": "",
        "paragraphs": [
            "朱轮千骑出行秋，览胜须登海涌丘。",
            "水与天光远相接，云遮山色半如羞。",
            "先贤祠下修时敬，古剑池边记昔游。",
            "醉墨淋浪足酬唱，归来鼓角动城头。"
        ],
        "notes": "",
        "id": "64569c8d758c7144c9715da36b9c2977"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "天台道中",
        "preface": "",
        "paragraphs": [
            "台岭岧峣道路长，周遭无数接青苍。",
            "溪头枯树如人立，峰顶孤松似伞张。",
            "片片开田种阶级，家家垒石作门墙。",
            "篮舆摇兀东风里，却忆西州上野航。"
        ],
        "notes": "",
        "id": "4034402bc9e9d1ea63ff6d74f5767089"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "万年开新塘",
        "preface": "",
        "paragraphs": [
            "八峰聚首最幽奇，驱石拦云贮碧池。",
            "倒拥旌幢千影树，平沈星象一枰碁。",
            "争鸣已被蛙先觉，归宿多应鹭未知。",
            "肝胆到来都照了，何须更待入门时。"
        ],
        "notes": "",
        "id": "645b0330aaa8b856cc397ec071d9a9a6"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "巾山",
        "preface": "",
        "paragraphs": [
            "一登峰顶思悠然，始觉城临沧海边。",
            "水趁半江流缺月，塔将双笔写青天。",
            "茫茫帆影随潮远，杳杳钟声带郭圆。",
            "可是任蕃来宿后，独留诗句到今传。"
        ],
        "notes": "",
        "id": "1a0eca47b3226446fda2a6aabed0a80e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "西渡",
        "preface": "",
        "paragraphs": [
            "复渡钱塘又六年，山川风物只依然。",
            "海潮有信看人老，江月无情却自圆。",
            "满櫂白苹催去国，五更朱旆喝朝天。",
            "独怜皓首江湖上，不立沙鸥一点烟。"
        ],
        "notes": "",
        "id": "0d592f13c9dd0bd2694a70dfbdcdb28a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "霜夜有感",
        "preface": "",
        "paragraphs": [
            "寒漏时闻一两声，夜窗危坐对孤檠。",
            "半千里外无家客，十五年前旧月明。",
            "世事萧萧黄叶下，交情汩汩白鸥惊。",
            "市人应笑疎狂甚，莫怪庞公不入城。"
        ],
        "notes": "",
        "id": "a367f41f3fd7519d93ba218759e2a974"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "扬州",
        "preface": "",
        "paragraphs": [
            "高陵为谷曲池平，亭馆多存旧日名。",
            "风月岂关兴废事，江山不尽古今情。",
            "浪花飞雪雄新堑，杨柳垂云护细营。",
            "欲识扬州奇绝处，庙前琼树尚敷荣。"
        ],
        "notes": "",
        "id": "77ace67e646d3a57831c7b7c0e6400cc"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "秀野园",
        "preface": "",
        "paragraphs": [
            "洛阳园圃久荒烟，秀野佳名向此传。",
            "云外移山高出屋，门前远水静兼天。",
            "四时争发花无数，五亩中分竹半边。",
            "不用笙歌与银烛，夜深渔唱月娟娟。"
        ],
        "notes": "",
        "id": "74353f748c9257d68a0124da6b126070"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和上官右史韵",
        "preface": "",
        "paragraphs": [
            "虽然身世两相违，不以无为碍有为。",
            "偶被闲名难免俗，因将黄叶强题诗。",
            "一年好是中秋节，万事能如采菊时。",
            "自古圣贤观出处，只今谁解帝王师。"
        ],
        "notes": "",
        "id": "7d205910f3c610bf0df18f4ded9796ec"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "归旧隠",
        "preface": "",
        "paragraphs": [
            "六载城尘閙压头，一朝脱屣返林丘。",
            "青山不远迎人笑，绿水依前遶郭流。",
            "随意野花开欲遍，尽情幽鸟语相留。",
            "门前若有敲门客，多谢山阴王子猷。"
        ],
        "notes": "",
        "id": "8bfc704111a9478dbaf2f2ab2fef7088"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "暮春",
        "preface": "",
        "paragraphs": [
            "顾我疎慵事事休，三间茅屋碧溪头。",
            "喜添新竹当门碍，踏破苍苔怕客游。",
            "菜叶不教随水去，松花应待及时收。",
            "有时乘兴登臯望，上水舟冲下水舟。"
        ],
        "notes": "",
        "id": "c9bb249008c0b66c0cfa9b6241674f72"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送正西堂",
        "preface": "",
        "paragraphs": [
            "弟兄相见竟何如，一见尤胜寄百书。",
            "况是青春三月莫，相看白首七旬余。",
            "劳生衮衮谁休息，世事悠悠我定居。",
            "索去自言生处乐，乾坤等是一蘧庐。"
        ],
        "notes": "",
        "id": "29ccf38efb038bcd2b3c82ed9b7d962a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄鄂渚印知府",
        "preface": "",
        "paragraphs": [
            "黄鹤楼前鹦鹉洲，高持麾节去悠悠。",
            "功名自古无双地，人物当今第一流。",
            "句里可逢崔颢者，樽前还得祢生不。",
            "思君日夜廑西望，欲买浔阳江上舟。"
        ],
        "notes": "",
        "id": "d95b7b3e36789e57ec09745a0981fae9"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "洞庭用白乐天韵  其一",
        "preface": "",
        "paragraphs": [
            "两丸跳掷几升沉，谁识僊源洞府深。",
            "月在波间明片玉，舟从水口出横金。",
            "夫差醉后无吴舞，范蠡来时有越吟。",
            "千古烟波兴废事，白鸥渔叟是知心。"
        ],
        "notes": "",
        "id": "ca37c2502cdf69edbdb8f8c1140ef3e3"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "洞庭用白乐天韵  其二",
        "preface": "",
        "paragraphs": [
            "西缈东峨日未沉，洞庭山水更幽深。",
            "微茫雪浪疑浮玉，杳霭烟霞似紫金。",
            "坛上绿毛遗灶冷，橘中皓首采芝吟。",
            "桃花洞口年年发，自是寻人不尽心。"
        ],
        "notes": "",
        "id": "e8d09c49f4d7475d3f0ba06eca06056f"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "丁巳生朝",
        "preface": "",
        "paragraphs": [
            "露白风清八月时，晨光初度透熹微。",
            "更添来岁一分健，便是浮生七十稀。",
            "识得荣枯皆是妄，了知出处未全非。",
            "旁人不用相薰祝，自有天香桂子飞。"
        ],
        "notes": "",
        "id": "04d4748d08daa3455e708ad3c3267fbf"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄冯深居",
        "preface": "",
        "paragraphs": [
            "人世还如客路同，可堪垂老尚飘蓬。",
            "旧年两向吴中见，今日相思白下东。",
            "乌鹊桥边望明月，凤凰台上咏秋风。",
            "满题红叶随流去，惆怅才高命不通。"
        ],
        "notes": "",
        "id": "34f01bc12068cb09abac13b44b17b635"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "董丞相去国",
        "preface": "",
        "paragraphs": [
            "宝祐丙辰七月前，相公力请得归田。",
            "圣朝已致无为治，天下今逢大有年。",
            "诸葛终身出师表，留侯底事学神僊。",
            "何人得似鸱夷子，万顷烟波一钓舡。"
        ],
        "notes": "",
        "id": "564a7db5f25a37c694bcbd47cb0bd399"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "挽高鼓院",
        "preface": "",
        "paragraphs": [
            "叶堕遥空万景沈，致刍谁不重伤心。",
            "仕当钓石归来蚤，闲比香山乐更深。",
            "一片新碑难载德，百年故土绝遗音。",
            "定从兜率天中去，莫向桃源路上寻。"
        ],
        "notes": "",
        "id": "6c4034968ab637a796ccb27c8d03bba7"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "上官右史",
        "preface": "",
        "paragraphs": [
            "螭坳立后别明光，岁晚婆娑庆幸堂。",
            "鹤怨只能随发白，菊愁竟不上腰黄。",
            "西归有地从先垄，北望长江是故乡。",
            "枌下解空情已尽，西风吹泪湿斜阳。"
        ],
        "notes": "",
        "id": "90cbbb936df95bfedb343f429069f43c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "陈府判",
        "preface": "",
        "paragraphs": [
            "考亭真派落姑苏，克己工夫到物初。",
            "文好祇教供草檄，命悭聊得坐题舆。",
            "循良殄瘁悲民社，儒道凋零泣里闾。",
            "素业可传双桂子，家留经训是菑畬。"
        ],
        "notes": "",
        "id": "fc072f8d5f2f96e226f0f7901dad22aa"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "陆主簿",
        "preface": "",
        "paragraphs": [
            "洽人恩惠在乡闾，石有玙璠水有珠。",
            "爱日欲烘阴枳棘，寿星怅望落姑苏。",
            "池台旧宅流沧海，丘垅新封近太湖。",
            "却忆渡江同到处，寒城渺渺夜啼乌。"
        ],
        "notes": "",
        "id": "e74613d37dbc13300c78c80808f5b6b8"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "高辇院",
        "preface": "",
        "paragraphs": [
            "人生七十古难过，贤德如公未足多。",
            "晚岁伤心非故土，东洲有泪是恩波。",
            "青松护垄云成盖，白玉遗箴世不磨。",
            "湖海旧游终践约，夕阳来此挂烟蓑。"
        ],
        "notes": "",
        "id": "33e2521420a35fbed7ec6a54d1c2d7ec"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "陆教授致政",
        "preface": "",
        "paragraphs": [
            "去秋哭子过蒸山，岂料今年逝不还。",
            "自是广文甘独冷，卑从神武乐高闲。",
            "枌闾南望无回日，莲土西归觉梦间。",
            "同队相看成白首，先将老泪为君潸。"
        ],
        "notes": "",
        "id": "3816d2c6bee17bb61d4081e5f2bebd3e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "陈子翔殿元",
        "preface": "",
        "paragraphs": [
            "少年飞鹗上秋空，二十四青杨柳风。",
            "庭草未沾恩绶绿，种花空作状元红。",
            "三更共渡追前事，半世生涯似梦中。",
            "燕子归来谈寂寞，旧巢零落布洲东。"
        ],
        "notes": "",
        "id": "f620f751f652e231e648c7fb1317fdb5"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "清月溪",
        "preface": "",
        "paragraphs": [
            "万劫高超一念轻，来非住相去何曾。",
            "定逢葱岭当年使，谁访洪川旧日僧。",
            "舍利未安无缝塔，伽梨空对短檠灯。",
            "凌霄多少薰风泪，吹入淮南紫翠层。"
        ],
        "notes": "",
        "id": "331b30172281246e5f20075931593568"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "江上雪",
        "preface": "",
        "paragraphs": [
            "人道瓯闽不识寒，北风吹雪夜漫漫。",
            "断蓬折苇沧江上，只作淮南旧日看。"
        ],
        "notes": "",
        "id": "fa78e5ed64e975334eefa9b788a5c6b0"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "湖上秋日",
        "preface": "",
        "paragraphs": [
            "湖上新晴人竞游，幽怀无处领清秋。",
            "夕阳送尽歌船了，始放钟声出寺楼。"
        ],
        "notes": "",
        "id": "d32615b1b17888322b1cd89f7507fd72"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "秋莲",
        "preface": "",
        "paragraphs": [
            "波面盈盈照影红，月寒露重怨房空。",
            "鹭鸶目趁鱼行急，惊得残粧散晓风。"
        ],
        "notes": "",
        "id": "0b18c13b0690a48b24288646a1559ea9"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "荷叶浦",
        "preface": "",
        "paragraphs": [
            "苕花蓼穗细明川，荷盖经风半欲眠。",
            "隔浦有人歌宛转，日斜不见采莲船。"
        ],
        "notes": "",
        "id": "ce6e1a1929828e01d16fe129d50395de"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "禁渡",
        "preface": "",
        "paragraphs": [
            "渺渺烟江春思长，杏花风急燕归忙。",
            "衔泥不解如精卫，又只来巢旧屋梁。"
        ],
        "notes": "",
        "id": "62984dcdb5cd1d28343a350c6647aeff"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "络纬",
        "preface": "",
        "paragraphs": [
            "沙塞风高纩帛轻，春蚕到死只吞声。",
            "寒机未织回文字，夜夜篱边诉月明。"
        ],
        "notes": "",
        "id": "bf438ff9d80720e1abf6ed86bd72621d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "起夫",
        "preface": "",
        "paragraphs": [
            "木叶初飞夫去时，家家连夜办征衣。",
            "关河只在淮南北，未著寒衣可得归。"
        ],
        "notes": "",
        "id": "6ec6af407b5a1d18713d75cdfff7fe1d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "卖菊",
        "preface": "",
        "paragraphs": [
            "故国风烟几换秋，今年看菊御街头。",
            "长安市上人无数，只买秋光不买愁。"
        ],
        "notes": "",
        "id": "abb1581228d079d7c2f2df0a2d27bb4c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄归",
        "preface": "",
        "paragraphs": [
            "燕子辞巢始别家，杜鹃啼处在天涯。",
            "十分春事都看了，尽是他人园里花。"
        ],
        "notes": "",
        "id": "dd9806f09f39441a9d78ea4240af390b"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "赠日者",
        "preface": "",
        "paragraphs": [
            "君推造化最幽玄，白屋曾经定状元。",
            "休向深云问消息，春风只在杏花园。"
        ],
        "notes": "",
        "id": "33120b987dcda9d4a76478a95dd130d5"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送人",
        "preface": "",
        "paragraphs": [
            "春尽江南二月时，盈盈陌上燕差池。",
            "游丝日暖垂千尺，不为行人系别离。"
        ],
        "notes": "",
        "id": "c9e655c7c674ea1475e88b751997aa06"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送僧还里",
        "preface": "",
        "paragraphs": [
            "送君重叠上高台，到得亲庭却早来。",
            "杨子江头应看取，无情潮水亦西回。"
        ],
        "notes": "",
        "id": "d14b7d6bb60d5b31d190d5ea89908cb7"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送僧归淮西二首  其一",
        "preface": "",
        "paragraphs": [
            "高堂无地寄征衣，淮水西边近解围。",
            "想得夜阑更秉烛，天寒木落一僧归。"
        ],
        "notes": "",
        "id": "564411c1bfa659a82e0389ea825fda02"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送僧归淮西二首  其二",
        "preface": "",
        "paragraphs": [
            "满目乡心怕著秋，东州见了又西州。",
            "明年莫看中秋月，曾是当时照别愁。"
        ],
        "notes": "",
        "id": "a5c13b869b0b1c82393266c20a1e32ea"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "北堂寄布",
        "preface": "",
        "paragraphs": [
            "消息虽真见若何，愁中日月手中梭。",
            "莫言不写平安信，布眼争如望眼多。"
        ],
        "notes": "",
        "id": "26d4cff0568aa9313175fc70eae389c9"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "同游归故隠",
        "preface": "",
        "paragraphs": [
            "庭前杏树手亲栽，曾见空花两度开。",
            "闻道蒙蒙烟雨里，乱禽争子落莓苔。"
        ],
        "notes": "",
        "id": "2057b57224d022f286e96c17b208ea2f"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送僧游岳",
        "preface": "",
        "paragraphs": [
            "上人年少易抛乡，湖海茫茫道路长。",
            "凭内州军莫游尽，鴈飞不肯过衡阳。"
        ],
        "notes": "",
        "id": "58b3b055c51ba5e610c6bd5a69cc4ce1"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "宿凤山寄枫桥诠无言",
        "preface": "",
        "paragraphs": [
            "泽国春深绿暗天，来时已不见君船。",
            "十年湖海飘零恨，一夜空山听杜鹃。"
        ],
        "notes": "",
        "id": "995842a5b330306551b7b91cf6a6f6f2"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "石湖晚泊",
        "preface": "",
        "paragraphs": [
            "磨子峰头日已倾，楞伽塔顶月初生。",
            "鸱夷去后烟波冷，怅望吴台与越城。"
        ],
        "notes": "",
        "id": "0ee43457d0ad71f0f21df581dab60fb7"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "西园晚春",
        "preface": "",
        "paragraphs": [
            "水影烟光上客衣，楼前燕子自由飞。",
            "秋千春去无人管，相伴垂杨舞落晖。"
        ],
        "notes": "",
        "id": "188c42f66031bc684fa2357ad67d593f"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "谢史春坊远招",
        "preface": "",
        "paragraphs": [
            "支林烟雨旧池台，麾节将春今几回。",
            "湖上梅花方做梦，楼头画角又相催。"
        ],
        "notes": "",
        "id": "132d4b5af00e587a78e373a06681cf64"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "徐神公墓",
        "preface": "",
        "paragraphs": [
            "出郭门东宿霭披，僊公灵迹尚堪追。",
            "空林日日传清响，敝帚年年付与谁。"
        ],
        "notes": "",
        "id": "0131024a995efba59ead7a546c4fa3fe"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送客",
        "preface": "",
        "paragraphs": [
            "迟迟送客过前溪，脱木风高日易低。",
            "寂寞归来理残菊，野禽啼在竹篱西。"
        ],
        "notes": "",
        "id": "b2d6f745ecf10164548c83fa1a9ccaae"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寒食",
        "preface": "",
        "paragraphs": [
            "荒冢无人捧土修，夕阳芳草替生愁。",
            "路傍知是谁家子，犹把花枝插满头。"
        ],
        "notes": "",
        "id": "3a01d5c4df6d8769fad1d1068bfc82ed"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "江路午行",
        "preface": "",
        "paragraphs": [
            "谁家吠犬出低篱，桥在村西人未知。",
            "白鸟自来还自去，柳阴浓处立多时。"
        ],
        "notes": "",
        "id": "976fcb59e7225c4af3c51c7eb11f60aa"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "归涂雪",
        "preface": "",
        "paragraphs": [
            "蹇馿骑破野村前，爱惜飞花懒著鞭。",
            "到得归来山舍晚，竹篱遥认煮茶烟。"
        ],
        "notes": "",
        "id": "c4637cc7d7085c54a3cfa2fb96e55ae2"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "秋霁",
        "preface": "",
        "paragraphs": [
            "一室虫悲万感生，林梢攧雨湿秋声。",
            "诗成后夜无人问，月到云间不肯明。"
        ],
        "notes": "",
        "id": "8c422ffae6dbf24c7858924a0f475e23"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送僧归武昌",
        "preface": "",
        "paragraphs": [
            "赤壁西边旧武昌，吴波蜀浪几兴亡。",
            "归来黄鹤楼前看，半是寒涛半夕阳。"
        ],
        "notes": "",
        "id": "fbd94c7a19a3599a85c34b00005923ca"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "晓过吴江",
        "preface": "",
        "paragraphs": [
            "雨洗云梳晓色迟，空江枫冷一虹垂。",
            "渔人偷钓烟波破，鸥鹭沙头睡不知。"
        ],
        "notes": "",
        "id": "85ffd37f155eb855252a6dfa063f35b3"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "渡江",
        "preface": "",
        "paragraphs": [
            "天地无情日夜流，树烟浓澹岸沈浮。",
            "浪花倏忽千堆雪，白似江南去客头。"
        ],
        "notes": "",
        "id": "94197cd8e54bc27f7c8f19088b266d1b"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "别菊",
        "preface": "",
        "paragraphs": [
            "世情迁变总由他，冷眼相看只此花。",
            "露叶霜枝愁不语，主人明日又天涯。"
        ],
        "notes": "",
        "id": "f46714848b5a020b78f624f6c45b1275"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "题饮仙图",
        "preface": "",
        "paragraphs": [
            "蹇馿破帽少陵寒，吐出歌辞字字酸。",
            "渭水骊山肠断日，诸公肯待醒时看。"
        ],
        "notes": "",
        "id": "b8a813efff78bd16d7dae49dc5499cab"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "牧野图",
        "preface": "",
        "paragraphs": [
            "焦头烈尾痛成功，麟阁何曾见画工。",
            "争似淡烟杨柳岸，四无阑圈自西东。"
        ],
        "notes": "",
        "id": "a15c9dffd865b3cc009916333da10d6c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "含晖亭上曾辞我，狼伍峰前又送君。",
            "只有月明相记忆，月明争得不逢云。"
        ],
        "notes": "",
        "id": "3e6be3eecc3a9814ccc4aeebc80a795e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "所寓",
        "preface": "",
        "paragraphs": [
            "旧恨新愁海样深，关河鱼鴈各飞沈。",
            "芭蕉也似知人意，日日窗前吐寸心。"
        ],
        "notes": "",
        "id": "b98f43f5ac355f45bd3f656e21bf6824"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "兰",
        "preface": "",
        "paragraphs": [
            "绝无人处有香飘，树底岩根雪未消。",
            "千古醒魂招不返，晚风斜日恨萧萧。"
        ],
        "notes": "",
        "id": "e78ad153d9144b0c006f220bef38c22d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "子规",
        "preface": "",
        "paragraphs": [
            "今古相传望帝魂，见之再拜感孤臣。",
            "天津桥上人初听，肠断江南三月春。"
        ],
        "notes": "",
        "id": "c058136cb1d7acc334491fa008992956"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "王乔",
        "preface": "",
        "paragraphs": [
            "弃世还如弃屣轻，玉箫吹彻月分明。",
            "许由不受尧天下，却道风瓢树有声。"
        ],
        "notes": "",
        "id": "70a64c03e3c524fea55cd57e21638ad0"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "见梅花",
        "preface": "",
        "paragraphs": [
            "闲爱梅花住武林，换人岁月已侵寻。",
            "水边竹外相逢瘦，一寸枝头一寸心。"
        ],
        "notes": "",
        "id": "90511977554ad5a88a38cc71a97a3c48"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "探梅",
        "preface": "",
        "paragraphs": [
            "冰雪催诗瘦入肩，几回山后又山前。",
            "枝头不见春消息，空倚阑干忆去年。"
        ],
        "notes": "",
        "id": "aac4bcf80675a192afe15141ba08a196"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "孤山",
        "preface": "",
        "paragraphs": [
            "老柏槎牙自古今，两翁陈迹石泉深。",
            "孤山风物皆迁变，只有梅花独姓林。"
        ],
        "notes": "",
        "id": "a0d932ae217b8156dab6326e1cc6bcb5"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "柳絮",
        "preface": "",
        "paragraphs": [
            "飞时如雪聚成毬，长是随风不自由。",
            "便使化为萍去后，烟波无限更飘流。"
        ],
        "notes": "",
        "id": "f4c3fe2f67a223ed8f6a2447521ed79d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "杨补之梅",
        "preface": "",
        "paragraphs": [
            "一幅霜绡染壑烟，茹琼吐雪似年年。",
            "上林多少春风面，白首杨郎正草玄。"
        ],
        "notes": "",
        "id": "0c24ae855b2440355a169c07826d9e8d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "昭阳殿里醉含情，三十六宫颜色轻。",
            "几向春风怜薄命，少陵诗史不书名。"
        ],
        "notes": "",
        "id": "68c3358458aa464f271bcdf4379de2b1"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "客陈园二首  其一",
        "preface": "",
        "paragraphs": [
            "原上萧条寒食雨，江边牢落苦吟身。",
            "朝来也伴园林主，分白移红学种春。"
        ],
        "notes": "",
        "id": "47d7d937b0393aa1f317698abe74f055"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "客陈园二首  其二",
        "preface": "",
        "paragraphs": [
            "客来日日待花开，待得花开客又回。",
            "未肯尽情皆吐露，似应留客少徘徊。"
        ],
        "notes": "",
        "id": "3dbc51f9be265eb554e7a8fdd86bb21b"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "吊无著塔",
        "preface": "",
        "paragraphs": [
            "一定空山五百年，不须惆怅启颓砖。",
            "路傍多少麒麟冢，转眼无人赠纸钱。"
        ],
        "notes": "",
        "id": "4989169883a8aa7ece16ce3f6822f6f9"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送赵宪使除郎归班二首  其一",
        "preface": "",
        "paragraphs": [
            "使星照福八州城，新岁还依玉座明。",
            "直上垂虹高处望，空江一片接天清。"
        ],
        "notes": "",
        "id": "e0af7684a8c85b01b70786de5d89d9b1"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送赵宪使除郎归班二首  其二",
        "preface": "",
        "paragraphs": [
            "淮云吹过浙西山，只在皇华指顾间。",
            "天际悠悠无定向，愿随霖雨不知还。"
        ],
        "notes": "",
        "id": "7c9ff5eed2c29e141b8cc304eb2b960a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "赠日者鉴堂",
        "preface": "",
        "paragraphs": [
            "镜里难逃陌上尘，广陵消息听来真。",
            "吴王故苑秋风起，欲采苹花寄远人。"
        ],
        "notes": "",
        "id": "1ebe401c0cfca919024754f28ec65bef"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "大梅山",
        "preface": "",
        "paragraphs": [
            "梅子青黄几烟雨，荷衣零落又秋风。",
            "松花满地无人食，粥鼓斋鱼两寺中。"
        ],
        "notes": "",
        "id": "c97f560ca9fc323700240b8e0c471cba"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "海门道中",
        "preface": "",
        "paragraphs": [
            "云驶前林雨脚回，炎风赫日马蹄埃。",
            "道傍官柳应相笑，十二年中四往来。"
        ],
        "notes": "",
        "id": "fa52cc7c03f55501e294976e28dd12da"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "春日二首  其一",
        "preface": "",
        "paragraphs": [
            "柳塘春水涨如醅，掠眼风光燕子回。",
            "最苦杏花留不得，夜来雷雨尽惊开。"
        ],
        "notes": "",
        "id": "75230ac16ccd74e6a2f44a9d304cb517"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "春日二首  其二",
        "preface": "",
        "paragraphs": [
            "乍雨新晴媚物华，孤烟落日晚人家。",
            "柳摇浅浅深深水，篱露红红白白花。"
        ],
        "notes": "",
        "id": "f1bad3d95dba44cee0d8354cdfa16743"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "赠殷道人",
        "preface": "",
        "paragraphs": [
            "经旬门巷揜苍苔，不觉春从何处来。",
            "想见道人殷七七，万红千紫为渠开。"
        ],
        "notes": "",
        "id": "b1126072ec158dc539a33630f0d926fe"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "山居四首  其一",
        "preface": "",
        "paragraphs": [
            "四壁萧然一室风，只多诗债与诗穷。",
            "枯梅尽日临窗舞，时有寒禽动竹丛。"
        ],
        "notes": "",
        "id": "487f883623920752b366e2959c06dd89"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "山居四首  其二",
        "preface": "",
        "paragraphs": [
            "欲向西山学采薇，可怜身瘦得名肥。",
            "天边多少能鸣鴈，不到衡阳不肯归。"
        ],
        "notes": "",
        "id": "afdae49354f158ffd46000a481157983"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "山居四首  其三",
        "preface": "",
        "paragraphs": [
            "因笑红尘个个忙，故人沦落在殊方。",
            "地炉无火灰成字，却傍前轩曝夕阳。"
        ],
        "notes": "",
        "id": "21ded20ca44130c34e328da764bc7757"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "山居四首  其四",
        "preface": "",
        "paragraphs": [
            "覆榻一床单纸被，挂身三事旧麻衣。",
            "吾庐只在深云里，笑折梅花月下归。"
        ],
        "notes": "",
        "id": "833e6cf3c52f43460bb59d252444cdfa"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "永宁寺",
        "preface": "",
        "paragraphs": [
            "寺出平郊开雨云，村藏桃李几家春。",
            "尘埃不渡沧洲梦，杨柳溪桥影照人。"
        ],
        "notes": "",
        "id": "a1adf3e033cfb03ccdc52b102d5afbf9"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和天目见寄",
        "preface": "",
        "paragraphs": [
            "共折梅花竹岭西，白云粘袖带诗归。",
            "东风著尽青青子，双径峰前落照微。"
        ],
        "notes": "",
        "id": "4cc151f7e589a78ab28745e27d49df42"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和天目上竺守岁",
        "preface": "",
        "paragraphs": [
            "林木悲嘶带断霞，淡烟楼阁梵王家。",
            "明朝岁律从头起，绕遍山茶一树花。"
        ],
        "notes": "",
        "id": "b84c725f3088ab5f314e7199f18b1eea"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "礼嵩明教塔二首  其一",
        "preface": "",
        "paragraphs": [
            "饥寒万卷寄萧疎，越路三千去上书。",
            "明主既知尧舜事，故山依旧爱吾庐。"
        ],
        "notes": "",
        "id": "079eae516c3e0cc94c66003e8becbd53"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "礼嵩明教塔二首  其二",
        "preface": "",
        "paragraphs": [
            "落磵流泉势欲豗，断碑古塔蚀苍苔。",
            "雨声一夜卷春去，风撼千山我独来。"
        ],
        "notes": "",
        "id": "c70106733fdc469039844392104dd5f4"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "登刘寺后山",
        "preface": "",
        "paragraphs": [
            "落日山光半有无，白鸥渔艇散晴湖。",
            "贵妃泉石无人管，寂寞孤僧信杖扶。"
        ],
        "notes": "",
        "id": "b0b71bac14e6ff94ecdc6ade239ab951"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "牵牛花",
        "preface": "",
        "paragraphs": [
            "星河明灭映篱根，风露开成碧玉温。",
            "晓色未开忙歛恨，柔条无力绊天孙。"
        ],
        "notes": "",
        "id": "ad83f330e02bb2e7f8c0a8f2a3d7246f"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "春寒",
        "preface": "",
        "paragraphs": [
            "草色青青没烧瘢，游人未敢踏春寒。",
            "梅花吐尽溪头雪，只有沙鸥独自看。"
        ],
        "notes": "",
        "id": "7c9189f846981b68b84463c0eafbaf73"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "与郑明府四首  其一",
        "preface": "",
        "paragraphs": [
            "疎烟漠漠走风沙，古木寒芜欲莫鸦。",
            "拾穗村童涉溪水，数声渔笛隔芦花。"
        ],
        "notes": "",
        "id": "7d493adbcbb8dc22a7301fe449efa2f2"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "与郑明府四首  其二",
        "preface": "",
        "paragraphs": [
            "柴门窄窄对江开，脉脉寒潮入浦回。",
            "笑语邻翁倚篱落，夕阳微处竹舆来。"
        ],
        "notes": "",
        "id": "035a58c8f4bb44b9bc37dbdbd2696b0e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "与郑明府四首  其三",
        "preface": "",
        "paragraphs": [
            "结束才容四五人，绠长尤恐井生浑。",
            "浊醪不受殷勤劝，笑把黄花过一村。"
        ],
        "notes": "",
        "id": "b7e932d2d2b0905270bab42c0566bda2"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "与郑明府四首  其四",
        "preface": "",
        "paragraphs": [
            "天外横河泣露寒，中秋月好傍楼看。",
            "高标不及康庐远，难博渊明一笑懽。"
        ],
        "notes": "",
        "id": "ffa353397f70b753376b42977842f102"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送人",
        "preface": "",
        "paragraphs": [
            "疎雨梧桐滴滴秋，凉吹别袂上归舟。",
            "釜山青立苍茫外，潮落潮生一点愁。"
        ],
        "notes": "",
        "id": "2e0030c19dca43ac06323065b0cdf1ef"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送月上人之东州",
        "preface": "",
        "paragraphs": [
            "洞庭波上木兰舟，只解年年载客愁。",
            "月到甬东天似水，钓丝全力重金钩。"
        ],
        "notes": "",
        "id": "6517a2453857d9bcf0f47dc1f1e33a43"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送祖书记之武昌",
        "preface": "",
        "paragraphs": [
            "黄鹤楼前旧月明，吴王台上莫秋声。",
            "离情只在斜阳里，断柳荒烟写不成。"
        ],
        "notes": "",
        "id": "de74e84c88e2765d3283df02ec8867b1"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "华夷图",
        "preface": "",
        "paragraphs": [
            "禹迹茫茫宇宙宽，等闲移向壁间安。",
            "从头指点须开展，莫只东南角上看。"
        ],
        "notes": "",
        "id": "0ad291c4baef4a032f48ba2e64e70f41"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "池梅",
        "preface": "",
        "paragraphs": [
            "水浄方塘晓镜清，依依冷照玉娉婷。",
            "昭君莫怨毛延寿，此意如何画得成。"
        ],
        "notes": "",
        "id": "ff17efc9f4aae7c2aceba727d909926f"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "春意",
        "preface": "",
        "paragraphs": [
            "山客偶来城里住，频年孤负惜芳心。",
            "一株杨柳南池上，日日看春到浅深。"
        ],
        "notes": "",
        "id": "870c9bf03fdb40cd042ac0ad606d443d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "哀通人俘虏二首  其一",
        "preface": "",
        "paragraphs": [
            "沙漠无春雪满天，不知旧岁与新年。",
            "如何化得身双翼，飞向南方学杜鹃。"
        ],
        "notes": "",
        "id": "a66774ce6c38d07d9ed5329fff4300a4"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "哀通人俘虏二首  其二",
        "preface": "",
        "paragraphs": [
            "见鴈南飞欲寄音，裂衣刳血写乡心。",
            "书成刬地添惆怅，又恐无人射上林。"
        ],
        "notes": "",
        "id": "6486d98cbb5e164cebe0ff129c90a0a8"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "酬杜北山",
        "preface": "",
        "paragraphs": [
            "杜君世胄本蝉联，流落南天不记年。",
            "买个草堂湖上住，醉吟如在曲江边。"
        ],
        "notes": "",
        "id": "6bfda26d97dc1e0b94c9f50b98ef9324"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "初至建邺",
        "preface": "",
        "paragraphs": [
            "六朝陈迹认应难，只有春风燕子还。",
            "陌上花开又花落，看人来往是钟山。"
        ],
        "notes": "",
        "id": "f57d18ae6e97a75565d81ed21eab0c21"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "怀吴中",
        "preface": "",
        "paragraphs": [
            "消息传来竟不真，杨花落后更无春。",
            "谁知十载游吴梦，却作桑干渡水人。"
        ],
        "notes": "",
        "id": "bf54b77418f8ac85c4c1b29954a28663"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "行宫词",
        "preface": "",
        "paragraphs": [
            "一片红云拥不开，天津桥上久徘徊。",
            "当时未了中兴业，应待君王法驾来。"
        ],
        "notes": "",
        "id": "f1e0d6140531d8dfdee619c60fdbe32b"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "晋元帝庙",
        "preface": "",
        "paragraphs": [
            "元帝遗宫在石头，年年长吏祀春秋。",
            "几多整顿乾坤手，闲遶回廊看不休。"
        ],
        "notes": "",
        "id": "6613acb71e87425e0b300d0db6c457b9"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "王荆公半山祠",
        "preface": "",
        "paragraphs": [
            "来往钟山住半腰，骑馿松下莫萧萧。",
            "只因墩号分人我，到了经纶恨不消。"
        ],
        "notes": "",
        "id": "045ea55a060382348e52ed735e0a0ebd"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "桃红菊",
        "preface": "",
        "paragraphs": [
            "桃叶桃根逐水流，冷烟凉月几番秋。",
            "篱边强作春风面，满地黄金不替愁。"
        ],
        "notes": "",
        "id": "27bbd2240f01e8d69c501c359699f56b"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "酬张槎溪",
        "preface": "",
        "paragraphs": [
            "一笑相逢白下城，秋光满路雨初晴。",
            "沧江上与天河接，应是乘槎到玉清。"
        ],
        "notes": "",
        "id": "6f5f430b989100c94b517e707e0bfcb5"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "用赵倅韵二首  其一",
        "preface": "",
        "paragraphs": [
            "江山陈迹六朝遗，寂历寒花野水湄。",
            "犹有石头城畔月，夜深还照昔人诗。"
        ],
        "notes": "",
        "id": "ac6d180f6749907e5f886f946e99be48"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "用赵倅韵二首  其二",
        "preface": "",
        "paragraphs": [
            "凭高一望兴何穷，晴雨朝昏景不同。",
            "莫向吟边苦怀古，败荷疎柳怯西风。"
        ],
        "notes": "",
        "id": "75b99195fdae496ffff83c838cfa7384"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄题孤屿琚师半云",
        "preface": "",
        "paragraphs": [
            "江上悠悠寄此身，一间茅屋半边云。",
            "长年相伴闲怡悦，去住无心不用分。"
        ],
        "notes": "",
        "id": "fcd2437b205da77c332dbe077b653882"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送黄宰之江陵",
        "preface": "",
        "paragraphs": [
            "滑石桥寒玉万寻，到君游日正春深。",
            "诗人今拥油幢坐，曾听孤猿月下吟。"
        ],
        "notes": "",
        "id": "b1ca0b4570b33d2de2655b8fdf787bd6"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄归",
        "preface": "",
        "paragraphs": [
            "鴈过天南菊又开，故乡抛了十年来。",
            "可怜乱后皆无定，梦过寒江却自回。"
        ],
        "notes": "",
        "id": "70c931175a862a4df7069f8c27dde8eb"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "立虚舟游洞庭",
        "preface": "",
        "paragraphs": [
            "君向洞庭看秋色，软琉璃地黄金国。",
            "兴来题破晓霜天，七十二峰几点墨。"
        ],
        "notes": "",
        "id": "b46bb6b9b4dbd4c86bbe87083418c773"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "赠四明赵秀才",
        "preface": "",
        "paragraphs": [
            "梅雪初消柳欲金，弄春天气昼沈沈。",
            "当时东越西吴事，试上高台为一吟。"
        ],
        "notes": "",
        "id": "a1be3d0d36ff773bc6b4964be113bc30"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "梅溪",
        "preface": "",
        "paragraphs": [
            "三花两蘂开枝上，淡月微云动水边。",
            "坐到夜深谁是伴，阳春雪曲和潺湲。"
        ],
        "notes": "",
        "id": "7f5e614735e404fa1dea1e59360587b2"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "赵计议半云",
        "preface": "",
        "paragraphs": [
            "苍苍茫茫烟树昏，静是青山动是云。",
            "待得从龙为雨后，一间茅屋与平分。"
        ],
        "notes": "",
        "id": "efe32fb6f4fd2620646f1fe4fa8ba1ff"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "忆冯宗谕",
        "preface": "",
        "paragraphs": [
            "去岁无辜出帝乡，石头城下水云长。",
            "凤凰台上多今古，李白题诗恐断肠。"
        ],
        "notes": "",
        "id": "6d1b0b76c98ec6fb31a14d9b5c4fb242"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "题远景山水四首  其一",
        "preface": "",
        "paragraphs": [
            "老树风烟醉，危桥野水寒。",
            "玉流飞作线，牵补断云残。"
        ],
        "notes": "",
        "id": "106ea387e588ba9eddb72ae41674f19b"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "题远景山水四首  其二",
        "preface": "",
        "paragraphs": [
            "刹景重遮壑，钟声出莫楼。",
            "欲寻归寺路，滩畔问渔舟。"
        ],
        "notes": "",
        "id": "f582a7f9e1ab22f8cdd70832accb819a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "题远景山水四首  其三",
        "preface": "",
        "paragraphs": [
            "缭白认飞流，千峰暗不收。",
            "何人拄寒瘦，担雨到溪头。"
        ],
        "notes": "",
        "id": "c3e645d5da7f8d3c4c528626063846df"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "题远景山水四首  其四",
        "preface": "",
        "paragraphs": [
            "山远天高下，云深树有无。",
            "出关曾万里，惯识晓行图。"
        ],
        "notes": "",
        "id": "9defaabdf2593d7fcf36334d4826ecfe"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "杜少陵像",
        "preface": "",
        "paragraphs": [
            "许国丹心苦，唐天春日低。",
            "蹇馿应借得，吟过瀼溪西。"
        ],
        "notes": "",
        "id": "9bbeccd0f2b07158e0edc699e72e1eed"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "贾浪仙像",
        "preface": "",
        "paragraphs": [
            "撚须耸瘦肩，蹇步兀如颠。",
            "大尹不冲撞，清狂直上天。"
        ],
        "notes": "",
        "id": "62c2744bc7ed9a0131e2f88fa78e8648"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "题江心寺",
        "preface": "",
        "paragraphs": [
            "晏岁着脚来东瓯，始觉坤轴东南浮。",
            "百川同归无异味，有如天子朝诸侯。",
            "何年飞落两巨石，孤撑肮脏分江流。",
            "初疑炼失女娲手，又恐鳌脱任公钩。",
            "冯夷海若不敢有，涌出精舍中连洲。",
            "楼高百尺蜃吐气，塔耸双角龙昂头。",
            "蒲牢撞撞鼍坎坎，潮声衮衮风飕飕。",
            "妙高峰顶德云住，海门山上焦公留。",
            "长淮在望铁瓮近，大浪不洗英雄愁。",
            "孰知隶古百粤地，今为礼乐衣冠州。",
            "池塘春草年年绿，谢公胜事遗江楼。",
            "蓝田无颣蟾驾夜，黄金作颗人家秋。",
            "客帆渺茫拂辰极，渔舠散漫同凫鸥。",
            "丽天红日记初浴，五云扶上烟氛收。",
            "孤臣涕泗如此水，恨不从帝崆峒游。"
        ],
        "notes": "",
        "id": "b0d49869673c79c0022f56c5aa4aa06e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "次水心先生鴈山韵",
        "preface": "",
        "paragraphs": [
            "方壶圆峤神僊经，远不可到虚其名。",
            "东嘉自古山水郡，往往俗驾回山灵。",
            "了知天地不终惜，鴈荡殿出集大成。",
            "辋川无人王宰死，五日十日徒劳形。",
            "有生莫厌行荦确，四十九折重盘萦。",
            "珠玑乱撒龙鬭富，楼殿巧著僧争清。",
            "巅崖咫尺分阴晴，幽壑噫欠生雷霆。",
            "新诗弹压得二妙，厖眉雪顶交懽迎。",
            "煮茶夜坐发深省，古涧旋汲铜花青。",
            "老子于此兴不浅，落红千点春无情。"
        ],
        "notes": "",
        "id": "5698ccba15413c2ef9e5e66533409e69"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "登狼山",
        "preface": "",
        "paragraphs": [
            "江南见山犹可惜，千里万里行不极。",
            "江北见山绝可怜，三峰两峰谩堆积。",
            "平生未识蜀道难，頼此为余双眼碧。",
            "真人僊去狼不来，突兀与江相怒射。",
            "寻诗更上最高峰，莫叹能消几緉屐。",
            "水光山色只依然，顾我重来鬓非昔。",
            "笑归丘壑横胸臆，别倩东风吹脚力。"
        ],
        "notes": "",
        "id": "9736315f07b8479e023fcf79c1cd55bd"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和宁川王大卿寄游天台韵",
        "preface": "",
        "paragraphs": [
            "我观人生天地间，古今吁嗟行路难。",
            "跻攀尺寸不可上，太行蜀道凋朱颜。",
            "天台胜绝神僊录，遐方企仰倾心读。",
            "跬步之间未暇登，多缘重耳而轻目。",
            "胸量汪汪沧海窄，笔端旧有回天力。",
            "莫年闲伴赤松游，兴来不负东山屐。",
            "华顶万八千丈高，衡南泰北齐堪招。",
            "凌风矫首欲飞举，收拾万象穷秋毫。",
            "方广云中忽披觌，半千圣者皆相识。",
            "妙法轰轰两涧宣，危磴蜒蜒一潭碧。",
            "安得妙手李伯时，貌取牛背刘凝之。",
            "猗欤樗散岩壑底，与世聿兀略不覊。",
            "爱山只愁山可移，独许明月清风知。",
            "兴公按图曾作赋，拂庵未到先题诗。"
        ],
        "notes": "",
        "id": "cf04458a561edf95e34d4e42a9b0c15c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "大夫去作栋梁材，无复清阴覆绿苔。",
            "惆怅月波亭上望，夜深惟见鹤归来。"
        ],
        "notes": "",
        "id": "be946f13ef23c3e08fede14d2b4fbe60"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "惜松",
        "preface": "",
        "paragraphs": [
            "不为栽松种茯苓，祇缘山色四时青。",
            "老僧只恐移松去，留与青山作画屏。"
        ],
        "notes": "",
        "id": "2a07e7d1afad462302d95bfc7415e852"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "赞达磨偈",
        "preface": "",
        "paragraphs": [
            "踏翻地轴与天关，合国人追不再还。",
            "去去一身轻似叶，长江千古浪如山。"
        ],
        "notes": "",
        "id": "f335ccb5d7cea1178a6d3433e99e01b5"
    }
]