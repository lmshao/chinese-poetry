[
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "径山冬日",
        "preface": "",
        "paragraphs": [
            "东西两径幽，岁晚得周游。",
            "壑雪阴犹在，溪云冻不浮。",
            "鸟惊樵斧重，猿挂树枝柔。",
            "怕有梅花发，因行到水头。"
        ],
        "notes": "",
        "id": "30400f311c61508b1191b6f0eeaa31d3"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "洞霄宫",
        "preface": "",
        "paragraphs": [
            "夹道列苍官，回回水屈盘。",
            "一峰天柱杪，九鏁洞云寒。",
            "涧草受春绿，山茶落晓丹。",
            "霜髯雪眉叟，倚杖听惊湍。"
        ],
        "notes": "",
        "id": "37579a4bb4abd7e4f07247c3774922d4"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "虎丘",
        "preface": "",
        "paragraphs": [
            "沧海何年涌，秦传虎踞丘。",
            "池空剑光冷，坟缺鬼吟愁。",
            "石碍楼台侧，烟深草木浮。",
            "吴人贪胜槩，春尽亦来游。"
        ],
        "notes": "",
        "id": "d1fcf37fc076f6d64bdc929c5fc07644"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "枫桥",
        "preface": "",
        "paragraphs": [
            "出郭初逢寺，长洲茂苑西。",
            "塔风喧梵语，石雨暗唐题。",
            "日莫山如染，春深草欲迷。",
            "门前有流水，旧号越来溪。"
        ],
        "notes": "",
        "id": "974f2e8b0b43fc33ef7f167ce5a39e4e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "齐云楼",
        "preface": "",
        "paragraphs": [
            "高压子城𬮱，簷牙半入云。",
            "人烟极目尽，天语举头闻。",
            "齐鲁犹堪望，江淮渺莫分。",
            "平生湖海气，独倚到斜曛。"
        ],
        "notes": "",
        "id": "6ae6bf25679ad8dd5bb13551915f9584"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "姑苏台",
        "preface": "",
        "paragraphs": [
            "古今兴废事，天地不能齐。",
            "水阔连湖外，山多在郭西。",
            "登临烟雨后，怅望夕阳低。",
            "若问乌栖曲，城头夜夜啼。"
        ],
        "notes": "",
        "id": "910217ede0bef298e038a7903f98e631"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "洞庭翠峰",
        "preface": "",
        "paragraphs": [
            "峰点浮螺翠，遥波界玉田。",
            "云中听鸡犬，路入趁渔船。",
            "浓淡霜天晓，青黄橘户烟。",
            "寺因明觉住，清响有人传。"
        ],
        "notes": "",
        "id": "008fc54e6ffef1ef9f515faf1c915e64"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "道场山",
        "preface": "",
        "paragraphs": [
            "水国山为重，僧居占上头。",
            "钟声冠别寺，塔杪入他州。",
            "岩响寒泉雨，风欺老树秋。",
            "定回缘爱月，增起殿前楼。"
        ],
        "notes": "",
        "id": "48868bae27f3ed27d4b1c159860704c2"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "径山天开图画",
        "preface": "",
        "paragraphs": [
            "幽涧泻泠泠，千峰叠障屏。",
            "晓云开混沌，远水接沧溟。",
            "松影摇禅榻，苔衣上浄瓶。",
            "尘中梦不到，争欲买丹青。"
        ],
        "notes": "",
        "id": "6cb44f9ac2fd29b7ca2081e2fa34d884"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "石头城",
        "preface": "",
        "paragraphs": [
            "西风动古情，更上石头城。",
            "一片斜阳外，几番曾力争。",
            "天青云破碎，草碧鹭分明。",
            "寂寞潮回处，如今亦耦耕。"
        ],
        "notes": "",
        "id": "33c527450f023e11715eee688c7cfcb9"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "雨华台",
        "preface": "",
        "paragraphs": [
            "高立讲经台，浮云四面开。",
            "地中遗石子，天上雨华来。",
            "塔老香灯冷，夜深神鬼哀。",
            "回看六朝事，只有冢成堆。"
        ],
        "notes": "",
        "id": "bcfe81f9e96915b4cddfde2b2b198c16"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "乌衣园",
        "preface": "",
        "paragraphs": [
            "乌衣园里过，不觉立多时。",
            "旧事人能说，春风燕得知。",
            "倒垂池上柳，斜插酒边旗。",
            "来往城南路，年年长别离。"
        ],
        "notes": "",
        "id": "c03dd22e882e5189825984d018906774"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "金山",
        "preface": "",
        "paragraphs": [
            "长江界楚吴，屹立两浮屠。",
            "潮觉山高下，云知树有无。",
            "狂澜中砥柱，静夜浑仪图。",
            "僧应何方供，飘飘踏一芦。"
        ],
        "notes": "",
        "id": "953e02102a4758bb651c7dfdfd3ed6da"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "海门古城",
        "preface": "",
        "paragraphs": [
            "昔闻天祚际，城此镇东州。",
            "坏堑寻余镞，荒祠立故侯。",
            "荆榛无茂日，禾黍几番秋。",
            "江上寒潮水，依然到石头。"
        ],
        "notes": "",
        "id": "4af5f779d53e8c5f604a70375fd9d1d7"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "狼山",
        "preface": "",
        "paragraphs": [
            "寺因先幻有，仙迹本虞君。",
            "渡口几点屋，山腰一抹云。",
            "长江浮地轴，孤塔焕天文。",
            "欲问秦皇事，高崖迥不闻。"
        ],
        "notes": "",
        "id": "6ffc68e8d5dad96ca27d9c7b91f029cd"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "破山兴福寺",
        "preface": "",
        "paragraphs": [
            "此山名最重，常建昔题来。",
            "大士讲经处，老龙拏石开。",
            "庭前缨络树，池内白莲台。",
            "几载惟闻说，何当到一回。"
        ],
        "notes": "",
        "id": "877b75bb22f4de2bafd6f38cf38eb3d9"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "霅城",
        "preface": "",
        "paragraphs": [
            "苕霅频年梦，今秋始一过。",
            "水霾寒气早，山出晚晴多。",
            "巷陌喧菱市，楼台接櫂歌。",
            "一般清绝处，城里见渔蓑。"
        ],
        "notes": "",
        "id": "ff79c985343382b68ad0c7c73637554d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "琼花",
        "preface": "",
        "paragraphs": [
            "胜地足繁华，灵根最可嘉。",
            "人间无别种，后土独开花。",
            "玉帐三千客，珠帘十万家。",
            "年年到初夏，来此醉流霞。"
        ],
        "notes": "",
        "id": "b54492b859ec8cf56b0500bab32c59af"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "芍药",
        "preface": "",
        "paragraphs": [
            "旧说扬州有，移来此地栽。",
            "年年送春后，处处见花开。",
            "红药还相似，朱颜换不回。",
            "晴窗添水浸，吟媿谢公才。"
        ],
        "notes": "",
        "id": "2db947bb2475078b670e52cae76cca47"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "水仙",
        "preface": "",
        "paragraphs": [
            "仙家遗玉种，岁晚发幽芳。",
            "露重金杯侧，天寒翠袖长。",
            "神犹步洛汜，梦不到高唐。",
            "待得春风觉，游蜂空断肠。"
        ],
        "notes": "",
        "id": "fce1d47d08c13f69a2dcd5980e2e85d1"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "凤仙花",
        "preface": "",
        "paragraphs": [
            "凤者世难逢，花开瑞亦同。",
            "九苞元有种，五色自成丛。",
            "竹实无心食，池光照影中。",
            "玉箫吹不彻，飞起向秋风。"
        ],
        "notes": "",
        "id": "fcd116d0e38551a655c0126826124751"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "胆瓶蕉",
        "preface": "",
        "paragraphs": [
            "解报窗前雨，清声细可听。",
            "一身都是胆，数叶共生缾。",
            "不作抽书样，休寻本草经。",
            "夏虫犹怕苦，莫敢近青青。"
        ],
        "notes": "",
        "id": "25bfbd7af6a53bf03e5f44043087f1fc"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "石菖蒲",
        "preface": "",
        "paragraphs": [
            "烟雨暝朝昏，龙湫鴈荡滨。",
            "移根来别处，终日伴闲身。",
            "劲气冲如发，寒芒凛辟尘。",
            "年年看花者，应笑不曾春。"
        ],
        "notes": "",
        "id": "e0575c3008e540793c843c63b6cb35a2"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "金鱼",
        "preface": "",
        "paragraphs": [
            "造物真成戏，鳞中亦有殊。",
            "黄金凡几尾，碧沼自相濡。",
            "众口安能铄，悬腰但可模。",
            "多因名色误，不得泳江湖。"
        ],
        "notes": "",
        "id": "512b05b09ac0bd9dc0e04d8e4c7b7d40"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "移竹",
        "preface": "",
        "paragraphs": [
            "南庭多绿竹，移种近西墙。",
            "远待三年后，阴成一片凉。",
            "月铺金鏁碎，风度玉铿锵。",
            "定爱常来坐，中间顿石床。"
        ],
        "notes": "",
        "id": "0a872233b41e00ca42f189465f9293a1"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "闻鴈有感",
        "preface": "",
        "paragraphs": [
            "秋思堪悲处，江城鴈到初。",
            "先声落羁旅，寒阵过空虚。",
            "淅淅黄芦际，茫茫碧水余。",
            "愁人在沙漠，可有寄来书。"
        ],
        "notes": "",
        "id": "d2cc8449ebe749d94e79d2215ec53360"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "竹邻",
        "preface": "",
        "paragraphs": [
            "虚怀似此君，所至爱为邻。",
            "寒影过墙绿，清风无俗尘。",
            "恐孤栖凤侣，不作钓鱼身。",
            "昔有吟人癖，移家更苦辛。"
        ],
        "notes": "",
        "id": "fb292fe1d29a1f7bb12383c33384752a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "蝶",
        "preface": "",
        "paragraphs": [
            "一捻翅如霜，闲飞宫样黄。",
            "年年因物化，日日为花忙。",
            "风雨惊相失，儿童趁欲狂。",
            "寻常见图画，安得遇滕王。"
        ],
        "notes": "",
        "id": "0a015fa72ec4c722897122856be1bfb6"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "蜘蛛",
        "preface": "",
        "paragraphs": [
            "罗网挂虚簷，将身僻罅潜。",
            "露含罾眼细，月镂藕丝织。",
            "作茧输他巧，飞虫苦被黏。",
            "静中观节物，能有几时炎。"
        ],
        "notes": "",
        "id": "188f4a396feaf260b514bb9ed26d683c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "茶花",
        "preface": "",
        "paragraphs": [
            "茗有花难识，山中采得来。",
            "试从枝上看，全胜琖中开。",
            "绿叶微如桂，黄心大似梅。",
            "晴窗澹相对，能遣睡魔回。"
        ],
        "notes": "",
        "id": "1f68a0c36f60dbaf030aa4039481746d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "题草书洗兵马",
        "preface": "",
        "paragraphs": [
            "诸将收功日，山东平定时。",
            "妙须怀素笔，草出少陵诗。",
            "风雨驱驰疾，龙蛇变化宜。",
            "何当崖石上，见写次山碑。"
        ],
        "notes": "",
        "id": "c4c62fe4d1d538be9fa381752516bd64"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "陈圃疏方池",
        "preface": "",
        "paragraphs": [
            "细𣃁苍苔地，东西曲带坡。",
            "取泥高壅竹，积水旋栽荷。",
            "明月自先到，清风应更多。",
            "丁宁安畧彴，时复小经过。"
        ],
        "notes": "",
        "id": "f59430b4cb335b0de6218491b7cc5ced"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "大水伤田家",
        "preface": "",
        "paragraphs": [
            "沙头秋日黄，烟水白茫茫。",
            "无处分畦畛，伤时贵粃糠。",
            "家鹅随野鹜，农父作渔郎。",
            "禹力成千古，孤吟欲断肠。"
        ],
        "notes": "",
        "id": "3f5acd54a705431ad6dc264cde0c618e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "宿福胜寺",
        "preface": "",
        "paragraphs": [
            "投宿三十里，过山千万层。",
            "天寒犹有菊，寺静更无僧。",
            "掘芋充朝供，寻薪点夜灯。",
            "望云归未得，惆怅一枝藤。"
        ],
        "notes": "",
        "id": "179cee3131ad47ccd907fb3ca16cb3f8"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "中秋下含辉亭",
        "preface": "",
        "paragraphs": [
            "秋意足凄冷，归心只自怜。",
            "乱峰分落照，只鴈度遥天。",
            "拙学千金帚，浮生上水船。",
            "含晖亭畔月，最好别时圆。"
        ],
        "notes": "",
        "id": "0b9b8a373a34f4b75e31ed3dfcd51bdd"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "风回急有声，欲住更娉婷。",
            "顷刻增奇观，依稀得细听。",
            "空庭禽啄树，吟屋冻生瓶。",
            "多是邻僧爱，柴扉晚不扃。"
        ],
        "notes": "",
        "id": "70c4c331232d057169b2e3f93b6f2fb5"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "庭池",
        "preface": "",
        "paragraphs": [
            "窗外空无有，清池瞰屋除。",
            "去萍嫌碍月，留藻怕惊鱼。",
            "夜雨知深浅，晨光透碧虚。",
            "时时来顾影，照见白髭疎。"
        ],
        "notes": "",
        "id": "b3b4c4411e67609c5e59da777e0bb16f"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "叠石",
        "preface": "",
        "paragraphs": [
            "澄彻池光上，嵸巃相对闲。",
            "谁将太湖石，叠作小庐山。",
            "种树蟠春长，栽花带土悭。",
            "当时真隠者，只在篆烟间。"
        ],
        "notes": "",
        "id": "20452a5c6fd548f4107bf2dce5d10234"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "竹院",
        "preface": "",
        "paragraphs": [
            "爱竹真成癖，相传子又孙。",
            "苍寒云翳翳，碧浄玉温温。",
            "月散惊龙化，风喧醒鹤魂。",
            "几回清不寐，因雪夜开门。"
        ],
        "notes": "",
        "id": "d08245eb716dfb116cb729bfeb91986f"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "南塔",
        "preface": "",
        "paragraphs": [
            "韶光将歛艳，麦野绿成堆。",
            "庵内人如在，庭前柏自栽。",
            "炉烟沿石碧，经梵杂风哀。",
            "诸子知仁孝，逢春好一来。"
        ],
        "notes": "",
        "id": "a40d7a089b55053bd6cda8ccaa78007b"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "海陵道中",
        "preface": "",
        "paragraphs": [
            "来往吴陵路，渔樵是切邻。",
            "雨容轻湿晓，水气暗浮春。",
            "野鴈情如客，汀鸥黠近人。",
            "梅花篷底见，倍觉有精神。"
        ],
        "notes": "",
        "id": "ff707288659edc2e610d56d85a0a4ffb"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "山居",
        "preface": "",
        "paragraphs": [
            "山寺偏宜夏，游尘不染苔。",
            "烟光收迥野，江影上层台。",
            "竹笋侵崖出，藤花借树开。",
            "幽禽如解意，飞去又飞来。"
        ],
        "notes": "",
        "id": "82ab96d3c8613e1d0aafe1d872cea8bf"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "秋晚庵中",
        "preface": "",
        "paragraphs": [
            "江边成独宿，彻夜听吟蛩。",
            "窗月低残影，客衣寒未重。",
            "林疎出幽磬，风迥递村舂。",
            "细采东篱菊，晓云横瘦筇。"
        ],
        "notes": "",
        "id": "eb448c7120d0bc01af0ab5452063d9c6"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "闲居",
        "preface": "",
        "paragraphs": [
            "孤云自舒卷，万类各生成。",
            "迈世有贫士，长年无俗情。",
            "林塘初雨过，山鸟不时鸣。",
            "为问沧浪客，何须歌濯缨。"
        ],
        "notes": "",
        "id": "26cc2a0cc701c7e0848b298ebf743dc8"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和许提干宿平远",
        "preface": "",
        "paragraphs": [
            "倾盖话平远，阴阴清昼长。",
            "沧波没鸥鹭，烟草暗牛羊。",
            "楼影欹东岭，钟声出上方。",
            "新诗吟不足，就月屡移床。"
        ],
        "notes": "",
        "id": "8494970102825f6657812e1f8e95a0d4"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "病起",
        "preface": "",
        "paragraphs": [
            "江臯生远趣，尽日独沈吟。",
            "雨洗四郊浄，云分片地阴。",
            "黄梅成树落，青稻入村深。",
            "农事今如许，犹能一散襟。"
        ],
        "notes": "",
        "id": "58e8dbaf4170c580620aeb5a368ec98d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "山村初夏",
        "preface": "",
        "paragraphs": [
            "麦熟鸟声乐，桑空蚕箔温。",
            "阴阴傍山路，曲曲抱溪村。",
            "唤雨鸠夫妇，添林竹子孙。",
            "牛羊杂樵牧，随月到柴门。"
        ],
        "notes": "",
        "id": "28612c8321ca717e4be59284fbb272ef"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "中秋",
        "preface": "",
        "paragraphs": [
            "今夜中秋月，相看异楚江。",
            "侵阶如有雪，透屋欲无窗。",
            "鹊为无枝遶，钟因得句撞。",
            "不知风露冷，吟到影成双。"
        ],
        "notes": "",
        "id": "e7421ba56cb6618220a97a303d8cebdf"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "林酒仙",
        "preface": "",
        "paragraphs": [
            "持犯苦相分，陶沈曲糵真。",
            "世间皆醉梦，师是独醒人。",
            "难合虚开口，长留坐化身。",
            "春风过东寺，苔砌落花新。"
        ],
        "notes": "",
        "id": "d6f3122534452f7e187f42d79c7009e7"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "腊雪",
        "preface": "",
        "paragraphs": [
            "从前知雪意，祇向夜中来。",
            "光逼鸡窗晓，寒催蝶梦回。",
            "开门思煮茗，摇树怕伤梅。",
            "高处偏多积，因高却易𬯎。"
        ],
        "notes": "",
        "id": "3ed2f34206c49ae2f539a461ce2df4aa"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "大阅",
        "preface": "",
        "paragraphs": [
            "吴宫旧有名，阅武事非轻。",
            "金鼓从天落，戈鍪照雪明。",
            "令严云鸟绝，机发鬼神惊。",
            "士气贾余勇，归笳奏太平。"
        ],
        "notes": "",
        "id": "b6023f078acdcc5bd19027b4ea842527"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "春雪",
        "preface": "",
        "paragraphs": [
            "乾坤公道在，又见雪来苏。",
            "贵贱皆白屋，高低尽坦涂。",
            "莫嫌春力浅，犹胜去年无。",
            "却忆寻芳者，还成访戴图。"
        ],
        "notes": "",
        "id": "fe05d5b3bfa25511fe385e75822438c3"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送春",
        "preface": "",
        "paragraphs": [
            "又送春归去，幽居转寂寥。",
            "林花皆落尽，鬓雪不曾消。",
            "明日无三月，愁吟过一宵。",
            "更添簷外雨，点点在芭蕉。"
        ],
        "notes": "",
        "id": "1b992d10c5109578e9efbaf08c333586"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "清明",
        "preface": "",
        "paragraphs": [
            "寒食清明节，家家拜扫辰。",
            "酒杯难醉土，泪眼不知春。",
            "旧冢连新冢，今人叹昔人。",
            "路傍无主认，几个石麒麟。"
        ],
        "notes": "",
        "id": "e5974f3ffaf929885ba8a7545f9e3fde"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "哀通城",
        "preface": "",
        "paragraphs": [
            "闻道通城破，伤心不可论。",
            "隔江三日火，故里几人存。",
            "哭透青天裂，冤衔白昼昏。",
            "时逢过来者，恐是梦中魂。"
        ],
        "notes": "",
        "id": "75b981f84cfd95461fe77d7b69d82f1f"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "掬泉",
        "preface": "",
        "paragraphs": [
            "一坳寒贮玉，非沼又非渠。",
            "捉月弄清浅，把山摇碧虚。",
            "久晴应不竭，积雨亦无余。",
            "陆羽来题品，他泉定弗如。"
        ],
        "notes": "",
        "id": "777c08dd46516589d7554b7d038db7b4"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "时敬庵",
        "preface": "",
        "paragraphs": [
            "主人时孝敬，结屋尉幽灵。",
            "山近岚生砌，池清月在庭。",
            "鸟行窥施食，鹤立听看经。",
            "有客来相过，林扉且莫扃。"
        ],
        "notes": "",
        "id": "7e69439c6c59a892581311b42a4093c6"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "夜坐",
        "preface": "",
        "paragraphs": [
            "露坐黄昏后，城居若在村。",
            "天阴萤火亮，秋近草虫喧。",
            "老去浑无睡，贫来不闭门。",
            "也知疎拙甚，此意与谁论。"
        ],
        "notes": "",
        "id": "e96f6360ef2fe05cb6a9a13a688039cb"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "年年逢七夕，鹊遶故枝惊。",
            "天上谁曾会，人间自动情。",
            "巧云还易散，曲月岂长明。",
            "大拙无如我，孤吟晓未成。"
        ],
        "notes": "",
        "id": "966e6103facc88725e639531ed476700"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "雪中访赵守宗簿",
        "preface": "",
        "paragraphs": [
            "终岁揜柴荆，雪中乘兴行。",
            "水光相莽苍，云意自从横。",
            "风压孤舟重，烟消野店明。",
            "休寻戴安道，且访谢宣城。"
        ],
        "notes": "",
        "id": "fd24669575ac4213e126593499ca7498"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送赵守寺丞除郎",
        "preface": "",
        "paragraphs": [
            "专城不两年，千骑促朝天。",
            "星宿明前席，江神护奏篇。",
            "梅开堠亭雪，柳绽御楼烟。",
            "怅望寒汀晚，芦花一钓船。"
        ],
        "notes": "",
        "id": "a681a12ee47e5484fa643f239f0ddf12"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送仲新恩",
        "preface": "",
        "paragraphs": [
            "倍喜逢乡老，离家岁月长。",
            "衣沾新雨露，面带旧风霜。",
            "云气侵晴槛，泉声入夜堂。",
            "明朝出山去，后会说重阳。"
        ],
        "notes": "",
        "id": "a6bb9773e5ce0f639bf0f26936bda9d1"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送凌佥判",
        "preface": "",
        "paragraphs": [
            "江臯秋意足，倚策送君行。",
            "戍皷声方断，登楼赋已成。",
            "野潮漫晓白，乡岫出烟迎。",
            "只有津亭柳，摇摇系别情。"
        ],
        "notes": "",
        "id": "4de34d7c9df523d3a5deb4c5cc3f3db4"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送孙教授翔父",
        "preface": "",
        "paragraphs": [
            "泮宫留不得，廊庙叹才难。",
            "远送嫌江碍，深思上阁看。",
            "菊开秋意足，鴈到水天寒。",
            "德释关民社，何须问改官。"
        ],
        "notes": "",
        "id": "4621c3004fadde3ab072c819e004cd9a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄赵东阁",
        "preface": "",
        "paragraphs": [
            "与君生己酉，年月日时中。",
            "除郤吟相似，其它事不同。",
            "梦寒春草绿，天阔莫江空。",
            "见面知何处，东华踏软红。"
        ],
        "notes": "",
        "id": "2f6027f76e90cd7dc2e9555955ebc294"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "访方蕙岩不值",
        "preface": "",
        "paragraphs": [
            "吴城多第宅，毋过蕙岩家。",
            "不是门如海，都缘刺似麻。",
            "风声虚动竹，日影渐移花。",
            "清兴浑无奈，归来自煮茶。"
        ],
        "notes": "",
        "id": "a9d65c04b276d615ad7936d4b6673673"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和宋松竹",
        "preface": "",
        "paragraphs": [
            "保障风寒地，勤劳不问家。",
            "年来对松竹，客至话桑麻。",
            "灵运池塘草，玄都观里花。",
            "打门惊梦起，上苑赐新茶。"
        ],
        "notes": "",
        "id": "6644af7f07f50d2722c27cefa179d382"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和方新恩",
        "preface": "",
        "paragraphs": [
            "诗礼擅英华，源流奕世家。",
            "已攀天上桂，不弃道傍麻。",
            "乌鹊朝来噪，青灯昨夜花。",
            "惭无报琼句，相对只杯茶。"
        ],
        "notes": "",
        "id": "05564573655348a4cb75b12728c85c3b"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送致政许朝请",
        "preface": "",
        "paragraphs": [
            "相遇在东州，相分十五秋。",
            "挂冠当健日，见子早封侯。",
            "城外钟寒寺，山阴雪夜舟。",
            "还经钓台过，不媿客星游。"
        ],
        "notes": "",
        "id": "15dc08cd03039b98cce9ac6d7a3608f7"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "方蕙岩宅",
        "preface": "",
        "paragraphs": [
            "移宅住园中，高怀便不同。",
            "生涯虽最少，乐地却无穷。",
            "人记为州日，家传处士风。",
            "闲来对岩石，坐到夕阳红。"
        ],
        "notes": "",
        "id": "08f66d06f0d3ab82d5a96c4d8d80edfc"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "题陈藏一山房",
        "preface": "",
        "paragraphs": [
            "浩浩人如海，吟居独可嘉。",
            "远山长入户，万卷是生涯。",
            "挂石添名画，分缾插买花。",
            "多应市朝客，无暇到君家。"
        ],
        "notes": "",
        "id": "7869345e5de256df8fcc7635d9ba584d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄龟翁史君",
        "preface": "",
        "paragraphs": [
            "添藁近方开，传从越上来。",
            "不曾经道句，真个是仙才。",
            "禹庙题新在，兰亭到几回。",
            "莫教儿辈觉，瓜戍恐相催。"
        ],
        "notes": "",
        "id": "89cf9a8c340d14ca749f36db66ef66e5"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄项秘监",
        "preface": "",
        "paragraphs": [
            "吴中住岁余，所乐在诗书。",
            "有句题幽石，无人识借居。",
            "蓬莱最高处，雅颂正关渠。",
            "此道能如古，今谁伴直庐。"
        ],
        "notes": "",
        "id": "d7759f29c4e62c749eed9165ee7eb5ba"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄御史王少卿",
        "preface": "",
        "paragraphs": [
            "朝阳有鸣凤，天下喜初闻。",
            "去棹轻如叶，闲心淡似云。",
            "杯羹留奉母，一饭不忘君。",
            "千古濠梁水，流清涤世氛。"
        ],
        "notes": "",
        "id": "99c0e68557a1b3125c612358af49f19d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和黄东浦早秋韵",
        "preface": "",
        "paragraphs": [
            "门径半交莎，幽居事若何。",
            "地偏人到少，云淡自怡多。",
            "林杪危凉叶，池容减翠荷。",
            "翻思种阳艳，终竟不如禾。"
        ],
        "notes": "",
        "id": "060d37df0bc80b2f7ef8f176b2214e66"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄郑司业直院右史",
        "preface": "",
        "paragraphs": [
            "由来行所学，最是得时难。",
            "春草书带绿，东风御柳寒。",
            "金炉烟喷晓，玉署漏声残。",
            "献纳丝纶样，流传盛代看。"
        ],
        "notes": "",
        "id": "025835f086e5fd49520f938499ee22db"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "次韵赵竹所书诗卷后",
        "preface": "",
        "paragraphs": [
            "江湖三十载，每听说君诗。",
            "古寺过逢处，寒城欲莫时。",
            "自看霜落后，唯倚竹相知。",
            "吟垒惭无律，虚劳为出奇。"
        ],
        "notes": "",
        "id": "552a1633b1852adfa5fded0115132646"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "周伯弜诗送僧至吴",
        "preface": "",
        "paragraphs": [
            "周友别多时，湖山翠染衣。",
            "宦情如纸薄，诗句逐云飞。",
            "一片孤鸿影，三高钓雪矶。",
            "只消传此意，知我似君稀。"
        ],
        "notes": "",
        "id": "b4e52d89127f7e586c952e5aaea327c1"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "书薛野鹤水竹稿",
        "preface": "",
        "paragraphs": [
            "野性昂如鹤，期君寿合坚。",
            "虽然传去世，必定得为仙。",
            "华表千年后，崖铭几字全。",
            "诗名长不泯，集是石龟编。"
        ],
        "notes": "",
        "id": "e3b518e4ed0f1a6d7ab779ed8a957a79"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送周肖白",
        "preface": "",
        "paragraphs": [
            "新年才两日，又见送行人。",
            "画好难投俗，诗工不疗贫。",
            "烟深杨柳岸，雨瘦鹭鸶身。",
            "且莫东归去，京华易得春。"
        ],
        "notes": "",
        "id": "1dc3c402955ccec709199abd7c40d379"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "题石瑶林山录",
        "preface": "",
        "paragraphs": [
            "天姥紫芝岑，僊灵宅下临。",
            "幽光千古月，孝德一生心。",
            "拱木秋声早，寒泉泪滴深。",
            "彼苍知不远，同聘入书林。"
        ],
        "notes": "",
        "id": "ec48f42982ce11dfe2440f756006c29c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "足庵寄朱新父",
        "preface": "",
        "paragraphs": [
            "知机何太蚤，庵以足为题。",
            "动静关天理，纤洪类物齐。",
            "鱼游池水满，鸟宿树枝低。",
            "来往门前客，黄尘没马蹄。"
        ],
        "notes": "",
        "id": "b175540ce85a0826c2e8e9346c9de813"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "汤西楼新居",
        "preface": "",
        "paragraphs": [
            "闻君移住处，相近太平坊。",
            "旧日同吟侣，新来认草堂。",
            "避喧犹未可，在陋亦何妨。",
            "只有西楼月，清光不改常。"
        ],
        "notes": "",
        "id": "e2d27b81a4901b4be50019e9f91983d9"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和王郎中韵",
        "preface": "",
        "paragraphs": [
            "淮水入吴深，乘流住到今。",
            "石幢寒日影，铁塔夜风吟。",
            "举世无知己，惟公识此心。",
            "朝来惠新作，三叹有余音。"
        ],
        "notes": "",
        "id": "cfdb88a08d1c11bd2d6a3cd36ecfe43f"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "梅山",
        "preface": "",
        "paragraphs": [
            "历阳风土秀，清气在梅山。",
            "自古英灵出，垂名天地间。",
            "相传司业句，又逐省郎还。",
            "岁岁春消息，宁忘问故关。"
        ],
        "notes": "",
        "id": "ee2f2eb57acbfac81b1df6f206b300c3"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "小合",
        "preface": "",
        "paragraphs": [
            "老子小婆娑，装成安乐窝。",
            "不堪人狭隘，足称自吟哦。",
            "爱日烘窗煖，承簷听雨多。",
            "来春在铃下，思治作民和。"
        ],
        "notes": "",
        "id": "b798b4fbb1e6b59f90261387606c052a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "吊毛惜惜",
        "preface": "",
        "paragraphs": [
            "妓者有毛嫱，高沙骂贼狂。",
            "一身虽就死，千古不曾亡。",
            "嗟尔男儿活，羞它冢树傍。",
            "史应收烈传，祀合御睢阳。"
        ],
        "notes": "",
        "id": "c2b833befe3371ddfedbeb3ca555a74b"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "晓谷",
        "preface": "",
        "paragraphs": [
            "长夜何时旦，藏修只任真。",
            "惜阴常起早，吹律自生春。",
            "处处闻啼鸟，声声若应人。",
            "日高云散后，方始正衣巾。"
        ],
        "notes": "",
        "id": "439eb4e653167a6d5909d7d799314390"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送张明府知黄岗",
        "preface": "",
        "paragraphs": [
            "去作黄岗县，风寒护上流。",
            "近时登要路，皆用试边头。",
            "赤壁应无恙，雪堂还在不。",
            "多将民疾苦，归日奏宸旒。"
        ],
        "notes": "",
        "id": "c52381783cdcfc9349b2132987f0bfa5"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送潘提干",
        "preface": "",
        "paragraphs": [
            "圣代重伦魁，难教佐外台。",
            "天文动星象，云气上蓬莱。",
            "道士携琴送，吟船载鹤回。",
            "中兴紫岩老，今日又重来。"
        ],
        "notes": "",
        "id": "67fe9992cc50c2386b51e4f8243668bc"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送王右曹知南剑",
        "preface": "",
        "paragraphs": [
            "列宿守延平，旌旗过浙迎。",
            "地传龙化剑，州傍水为城。",
            "劲气民情直，澄波政样清。",
            "公庭应事简，所得是诗名。"
        ],
        "notes": "",
        "id": "6b087247cc78187b4f191ac54a3b9f50"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送山阴僧还西山",
        "preface": "",
        "paragraphs": [
            "香城高处住，瀑布挂簷间。",
            "莫雨滕王阁，白云秦望山。",
            "到家如客寄，直语对人悭。",
            "却忆来时路，松门夜不关。"
        ],
        "notes": "",
        "id": "cf4956fc8a13eede714336d72cbb370c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "赠缝人",
        "preface": "",
        "paragraphs": [
            "传来家法远，妙在自通方。",
            "到处逢僧说，前年离帝乡。",
            "腰围怜我瘦，舞袖为谁长。",
            "不用悬牌额，兰深路有香。"
        ],
        "notes": "",
        "id": "b974e2448eeffa3cccfc39c42c1fcdd4"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "云谷日者",
        "preface": "",
        "paragraphs": [
            "卖卜不论钱，开囊乞赠篇。",
            "先生虽有术，野客不知年。",
            "披雪穿吴市，占星落楚天。",
            "茫茫寰海内，为觅隠神僊。"
        ],
        "notes": "",
        "id": "cf1b92994ff70a514a612e652991809c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送陈省元归通川",
        "preface": "",
        "paragraphs": [
            "买宅船桥住，情深得共论。",
            "儿能学吴语，老念出齐门。",
            "绿树阴行色，清江涨别痕。",
            "邻人相过处，欢乐胜羌村。"
        ],
        "notes": "",
        "id": "91fdd49b3c41e5ac22ff25d665150b73"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "岁晚过上竺礼天目",
        "preface": "",
        "paragraphs": [
            "幽怀日成趣，与世不相闻。",
            "瘦似梅花树，闲如竺岭云。",
            "叶间新句法，石上旧苔纹。",
            "送我溪桥路，松梢又夕曛。"
        ],
        "notes": "",
        "id": "e41ce8298d79acff441c7dd4e91931e7"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和天目送行",
        "preface": "",
        "paragraphs": [
            "握手下层翠，秋声动泬寥。",
            "叶寒山径响，雨积水程遥。",
            "古甸分烟树，孤城带晚潮。",
            "怀人在空谷，谊不就旌招。"
        ],
        "notes": "",
        "id": "a4c43240936408b11c2fc1f3918427c6"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "访天目梁渚",
        "preface": "",
        "paragraphs": [
            "烟渚落渔篷，行行访隠踪。",
            "野禽冲断径，樵子指前峰。",
            "云閟安禅石，霜清得句钟。",
            "长淮一千里，九日却重逢。"
        ],
        "notes": "",
        "id": "ef4077b8097d4b2075532981112caf0d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "谢焕书记画",
        "preface": "",
        "paragraphs": [
            "住寺近郊台，禅林扣遍回。",
            "门从斋后闭，客自雨中来。",
            "静胜方知妙，吟成不敢催。",
            "相思渺何许，时展画图开。"
        ],
        "notes": "",
        "id": "8b7da4e40dbab1672ff8228b8d95bb8c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送江西益禅人",
        "preface": "",
        "paragraphs": [
            "世路今方隘，情亲别更难。",
            "孤篷和雨宿，十月渡江寒。",
            "诗到愁时涩，书来约岁阑。",
            "青青狼伍寺，何日共阑干。"
        ],
        "notes": "",
        "id": "f08a3a56bf861c827b71e90da7dae7ae"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送深禅人归衡岳隠山",
        "preface": "",
        "paragraphs": [
            "江浙参寻遍，仍思故隠山。",
            "不知人住处，惟见鴈飞还。",
            "说法龙来听，长年云闭关。",
            "莫将残菜叶，流落在溪间。"
        ],
        "notes": "",
        "id": "1bfc3d18e6fb6dbc73a4f6ff4b0f18f5"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送同游归里",
        "preface": "",
        "paragraphs": [
            "俱有萱庭念，相依岁月深。",
            "平时行乐地，此夜别离心。",
            "晓渡吴云湿，秋生楚岫阴。",
            "独怜乌鹊喜，不到我家林。"
        ],
        "notes": "",
        "id": "949425ee3449aed92191118473602e12"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄远",
        "preface": "",
        "paragraphs": [
            "拄策穷西望，闲云去复生。",
            "乱鸦栖落日，孤鴈叫寒更。",
            "坐久灯生晕，衣单梦不成。",
            "遥知今夜月，还向故人明。"
        ],
        "notes": "",
        "id": "438b739c469ef9bcc1fd4e5487d5c598"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送珂书记游金陵",
        "preface": "",
        "paragraphs": [
            "两度扣幽扃，知君无俗情。",
            "远抛孤屿碧，久住冷泉清。",
            "吟骨瘦欲出，行囊贫得轻。",
            "天寒犹未返，贪看石头城。"
        ],
        "notes": "",
        "id": "c23784827d5b1f304e65e7422d7879a3"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "更深亭",
        "preface": "",
        "paragraphs": [
            "幽趣上林梢，添高一把茅。",
            "乾坤常在定，日月自相交。",
            "云怕人知处，门开僧不敲。",
            "丛台歌舞散，空有燕来巢。"
        ],
        "notes": "",
        "id": "27d66646231964bd242d15163a6c0f43"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "怀人",
        "preface": "",
        "paragraphs": [
            "自觉怀人远，闲房独揜扃。",
            "去时梅著子，归晚竹添丁。",
            "海岸无山碧，天涯有草青。",
            "春潮知信候，日日过夷亭。"
        ],
        "notes": "",
        "id": "6bca76f9e5cf9415fb90b073648aa325"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送僧东归",
        "preface": "",
        "paragraphs": [
            "欲作庐山去，幡然兴已收。",
            "故乡一夜梦，明月两中秋。",
            "落叶堆寒色，孤帆挂远愁。",
            "不知从此后，谁上仲宣楼。"
        ],
        "notes": "",
        "id": "38d8666b0215f8986d52c01b40886b6a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送沅清谿游江西",
        "preface": "",
        "paragraphs": [
            "桐庐山下水，彻底照人清。",
            "流向西江去，吟高旧日声。",
            "洪崖千丈雪，黄鹤一楼晴。",
            "知是何时到，随缘不算程。"
        ],
        "notes": "",
        "id": "5e139c22bb8a2817450207fb2e83382a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "写照王肖岩",
        "preface": "",
        "paragraphs": [
            "王君善写真，当世独超伦。",
            "才见皆能识，方知妙入神。",
            "鸳行传国士，麟阁貌功臣。",
            "安有工夫到，寒岩枯木身。"
        ],
        "notes": "",
        "id": "989db5e382bc0d69934bfe1fb546669c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄冷泉康书状",
        "preface": "",
        "paragraphs": [
            "康庐有隠君，久爱北山文。",
            "磵底弄清泚，岭头吟白云。",
            "月随行处影，猿向定中闻。",
            "寄得书来说，怜余在鹭群。"
        ],
        "notes": "",
        "id": "bba28b34552086508d5384bbc324be06"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "渡越",
        "preface": "",
        "paragraphs": [
            "半月金陵路，今朝渡浙河。",
            "回头吴岫在，到耳越音多。",
            "贺监湖边柳，右军池上鹅。",
            "宛然风物在，人事几消磨。"
        ],
        "notes": "",
        "id": "cca03d7ed4bc932e145eed46da4a7635"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "剡中",
        "preface": "",
        "paragraphs": [
            "雨宿剡中寺，晓行犹未晴。",
            "诸峰云不定，叠磵水争鸣。",
            "野店穿心过，村樵当面横。",
            "寻思戴安道，千古一谿清。"
        ],
        "notes": "",
        "id": "1ec727c19e2688d9d41815c6abb2a5da"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "新昌石像",
        "preface": "",
        "paragraphs": [
            "愿力坚如石，三生凿得开。",
            "始知真实相，元不假胚胎。",
            "宝阁层层见，香云冉冉回。",
            "尽诚皈敬者，莫待下生来。"
        ],
        "notes": "",
        "id": "02b54074cc68464f53212d8ec45e9f6f"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "天姥",
        "preface": "",
        "paragraphs": [
            "自登天姥岭，飞雪满千峰。",
            "采药难寻径，啼猿不见踪。",
            "赤城应改色，白道定相逢。",
            "渐觉吾庐近，微闻日暮钟。"
        ],
        "notes": "",
        "id": "9e63afc241a8ef89691008a725283255"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "石桥",
        "preface": "",
        "paragraphs": [
            "绝景隔凡尘，探幽雪未分。",
            "飞来双磵瀑，摊作一桥云。",
            "圣迹常时现，人间到处闻。",
            "煎茶亭上立，花乳自纷纷。"
        ],
        "notes": "",
        "id": "115f50eb7c24443e796de94a4d521870"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送照晦岩赴下竺",
        "preface": "",
        "paragraphs": [
            "法道日堪嗟，邪师似稻麻。",
            "灵山承付嘱，佛陇正传家。",
            "曲水慈云石，芗风御苑花。",
            "昙猷桥畔别，烟树思无涯。"
        ],
        "notes": "",
        "id": "8fc8b3acb59b73f4390b71aa0ee5f6c2"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "桐柏观",
        "preface": "",
        "paragraphs": [
            "仙者曾居地，峰峦特异常。",
            "泉飘箫乐响，松暗洞门藏。",
            "玉井通三岛，琼台接上苍。",
            "有时闻鹤下，醮罢月侵廊。"
        ],
        "notes": "",
        "id": "eca237d83e4e65f343184b877d2ec899"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "酬赵菊庄",
        "preface": "",
        "paragraphs": [
            "读来诗百首，清绝少如君。",
            "碧水有明月，青天无片云。",
            "台山才一见，衡岳又相分。",
            "此处多回鴈，新题到里枌。"
        ],
        "notes": "",
        "id": "5f3ea34180b5a9007f7996e5f58b2302"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "华顶峰",
        "preface": "",
        "paragraphs": [
            "台岭碧重重，中高华顶峰。",
            "尽头沧海出，半被白云封。",
            "屋冷僧抛去，僊来井有踪。",
            "绝无猿鸟路，争得世人逢。"
        ],
        "notes": "",
        "id": "fe999024ec99708d04f21ec3131c90c9"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "罗汉树",
        "preface": "",
        "paragraphs": [
            "岭上罗汉树，魁梧迥不群。",
            "死心虽灭火，直气尚凌云。",
            "空得浑无物，中能著数君。",
            "非同木居士，题号涉功勋。"
        ],
        "notes": "",
        "id": "179ec33e57d2fdef182ff150dfe80bde"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "宿广闰寺庾岭方丈",
        "preface": "",
        "paragraphs": [
            "两程行始到，寺与海波邻。",
            "插草炖煌士，传衣庾岭人。",
            "话长缘久别，月澹欲侵晨。",
            "忆在凌霄日，相同是夙因。"
        ],
        "notes": "",
        "id": "e420c35d3032c14cf902128c2efb5fa8"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄南叔凯",
        "preface": "",
        "paragraphs": [
            "苦思南叔凯，相别已多年。",
            "生与慈云近，灯从智者传。",
            "怜渠如我癖，忤俗是诗篇。",
            "桥畔青松老，期来看瀑泉。"
        ],
        "notes": "",
        "id": "0ff36bbfb8448cde1595c63fb9b7228b"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "雪中",
        "preface": "",
        "paragraphs": [
            "篮舆走白沙，风雪正交加。",
            "片石皆成玉，茎茅尽著花。",
            "禽危巢欲堕，樵失路应差。",
            "归晚堪寻处，清溪一线斜。"
        ],
        "notes": "",
        "id": "bb9ca541eb29e278212eb13c613e2e1e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寒岩",
        "preface": "",
        "paragraphs": [
            "信宿到寒岩，灵踪出晓岚。",
            "悬崖嵌似凿，著屋巧如龛。",
            "石月观心处，霜钟是对谭。",
            "徧寻双隠句，风叶已䰐𩭹。"
        ],
        "notes": "",
        "id": "85a19c5bfd5aec89000dc3440c69bef1"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "明岩",
        "preface": "",
        "paragraphs": [
            "不与众峰同，才容寸步通。",
            "跨门岩响屧，县度水行空。",
            "僧住知无厌，人来看莫穷。",
            "相传幽洞透，寒拾往还中。"
        ],
        "notes": "",
        "id": "749a799a0c1210fd73b0632293363dc7"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "天封",
        "preface": "",
        "paragraphs": [
            "神指灵墟地，峰从华顶分。",
            "东封时未至，西域教先闻。",
            "丈室高皇字，重修笠泽文。",
            "幽寻三十里，穿破石桥云。"
        ],
        "notes": "",
        "id": "0cc86a5be047451e811cae67b174f023"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "赤城",
        "preface": "",
        "paragraphs": [
            "秀气融台岳，虚玄第玉京。",
            "飞霞染丹石，危堞露层城。",
            "华雨无时歇，松风夹道鸣。",
            "昙猷洗肠处，泉井至今赪。"
        ],
        "notes": "",
        "id": "89a1536736a827ce2c98a68c55eb9477"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "莲华峰",
        "preface": "",
        "paragraphs": [
            "绝顶高峰上，如何下手栽。",
            "崔嵬出云际，菡萏向天开。",
            "大寂身千劫，浮图雪一桅。",
            "横担楖栗去，曾有几人来。"
        ],
        "notes": "",
        "id": "911b04a90adc71255f86a3127a01e77c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "台城道中",
        "preface": "",
        "paragraphs": [
            "枝暗花成子，风飘絮作萍。",
            "雨侵溪涨白，山脱晚云青。",
            "又过仙人渡，还登酌水亭。",
            "往来人自老，双鹭立烟汀。"
        ],
        "notes": "",
        "id": "9ef904348eb8ccb193ac05006e58b8b5"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄吴荆溪大监",
        "preface": "",
        "paragraphs": [
            "水心铭未立，属望在荆溪。",
            "一字如山重，何人落笔题。",
            "昌黎悬斗柄，皇甫接天梯。",
            "草木无情者，垂垂露泣低。"
        ],
        "notes": "",
        "id": "654be5b4583ad46e0b8fd7730d7332b5"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "碧沼",
        "preface": "",
        "paragraphs": [
            "潋滟一池莲，禅房住半边。",
            "北通关市路，西透马塍泉。",
            "碧色冷摇日，香风近扑天。",
            "远公虽不作，清社有人传。"
        ],
        "notes": "",
        "id": "21c6e97944d3606cca1338adc09f60c8"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "酬上官右史",
        "preface": "",
        "paragraphs": [
            "住山今几年，归兴只飘然。",
            "野水无边际，浮云自变迁。",
            "螭坳曾侍立，渔火对愁眠。",
            "二老成来往，三生定有缘。"
        ],
        "notes": "",
        "id": "bd885e1e166d2db90bfc9136a167cacc"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "泊然",
        "preface": "",
        "paragraphs": [
            "真个无营者，方能向此居。",
            "花间谁是蝶，池上不知鱼。",
            "竹户清阴碎，苔阶翠点疎。",
            "东西几片壁，只贴坐忘书。"
        ],
        "notes": "",
        "id": "63bac806de9b0c254325f3401b90bb19"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "天台道中",
        "preface": "",
        "paragraphs": [
            "麦垅桑麻接，行行百里赊。",
            "一番飞谷雨，满地落桐花。",
            "水曲成三渡，山坳忽数家。",
            "归来襟袖上，犹带赤城霞。"
        ],
        "notes": "",
        "id": "5b63d0cbc499f760c68d3b09a0002309"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "怡云",
        "preface": "",
        "paragraphs": [
            "云是无心物，悠悠天地间。",
            "长年抱幽石，何处觅深山。",
            "白日看舒卷，清风任往还。",
            "有时随雨去，不似老僧闲。"
        ],
        "notes": "",
        "id": "0e83f8589289491905b07bd264882fb9"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "施东洲苍云",
        "preface": "",
        "paragraphs": [
            "东洲一片云，凝住石湖滨。",
            "群岫堆苍玉，万松生翠鳞。",
            "相看碑上字，不死墓中人。",
            "曾笔中兴事，伤时在泣麟。"
        ],
        "notes": "",
        "id": "3a7accd2bb944897a561e7b68952d415"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "渔父",
        "preface": "",
        "paragraphs": [
            "身外即江山，流行坎止间。",
            "烟波垂钓直，天地一舟闲。",
            "到岸卖鱼去，无钱得酒还。",
            "不知尘世换，几度月弯弯。"
        ],
        "notes": "",
        "id": "ab82c5a4f7195b6d1942ad103b6dcacf"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "水竹园",
        "preface": "",
        "paragraphs": [
            "开园多傍水，种竹近临臯。",
            "试问诸君子，何须快剪刀。",
            "清风招六逸，碧浪识三高。",
            "却笑任公子，持竿欲钓鳌。"
        ],
        "notes": "",
        "id": "fd9d6050722fc34dc871b44351d92c37"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄张书监",
        "preface": "",
        "paragraphs": [
            "张公深隠处，花墅竹间篱。",
            "不作明时用，能令薄俗移。",
            "高风喧地籁，清节照天池。",
            "月下常来往，幽禽野鹿知。"
        ],
        "notes": "",
        "id": "7a96fb139aed91e21a9f7ebd4d6a80d2"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "琴川图",
        "preface": "",
        "paragraphs": [
            "胜处著幽亭，烟林四望平。",
            "高山千古意，流水七弦情。",
            "偃室犹堪仰，虞风旧有名。",
            "丹青难下手，松竹自传声。"
        ],
        "notes": "",
        "id": "7c346276becee4b9a978a2b81383ee64"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "上官右史庆幸堂",
        "preface": "",
        "paragraphs": [
            "先生何庆幸，年老乐安闲。",
            "得地无多亩，营堂不数间。",
            "种花皆结子，移石便成山。",
            "只有双双鹤，相随日往还。"
        ],
        "notes": "",
        "id": "23efd45078196d0f1c286802626ae651"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "竹石",
        "preface": "",
        "paragraphs": [
            "修篁拥翠幢，魁石坐端方。",
            "劲节经寒在，新梢入夏长。",
            "云从根上起，玉向实中藏。",
            "为雨从龙后，清风满菊堂。"
        ],
        "notes": "",
        "id": "0bf6706998fa7153074af5a911fac5d3"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "润云",
        "preface": "",
        "paragraphs": [
            "高结据空虚，吴中大隠居。",
            "碧云生暮景，清气浥楼书。",
            "座上通玄客，门前长者车。",
            "东隅贯休阁，相望复何如。"
        ],
        "notes": "",
        "id": "ecb5faa0c33eaf89900c94e36c340e1e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "宜静",
        "preface": "",
        "paragraphs": [
            "日月忙推毂，乾坤著草亭。",
            "一波才底定，万化自消停。",
            "幽极风敲竹，微闻鹤振翎。",
            "白云虽自在，争似远山青。"
        ],
        "notes": "",
        "id": "e9aa931d168f0053c2a1515c9966c9ec"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "梅月",
        "preface": "",
        "paragraphs": [
            "堂上传风雅，高标一段奇。",
            "韵清梅蘸水，生白月来时。",
            "有影皆成画，无声总是诗。",
            "屋头春信早，催发向南枝。"
        ],
        "notes": "",
        "id": "31f2353bb045f068be033b8dca8007bb"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "过郑文昌庵",
        "preface": "",
        "paragraphs": [
            "腊天三四日，曾到锦峰来。",
            "世上无知己，松根坐古苔。",
            "茶烟凝户晓，风雪打舡回。",
            "却忆星辰履，如今安在哉。"
        ],
        "notes": "",
        "id": "50ddb64910bf6620b0dacde5c576057d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和洪提举送平斋集",
        "preface": "",
        "paragraphs": [
            "平斋大全集，千古播幽芳。",
            "骚雅杜陵老，雄深马子长。",
            "天能留稷契，世可致虞唐。",
            "乐府尤清丽，难回铁石肠。"
        ],
        "notes": "",
        "id": "c89f81959c530bedebdcb4bfcc6bf467"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "得坐",
        "preface": "",
        "paragraphs": [
            "一室坐春空，寥寥万境容。",
            "月移旁砌竹，风借别楼钟。",
            "暗处元非滞，明边亦是逢。",
            "五更侵早起，清露滴长松。"
        ],
        "notes": "",
        "id": "427cc528e94b854d057dd75f0d4db075"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "落花",
        "preface": "",
        "paragraphs": [
            "万紫及千红，枝头一饷空。",
            "多因伤夜雨，曾不怨春风。",
            "片片随流去，纷纷夕照中。",
            "自开还自落，只与去年同。"
        ],
        "notes": "",
        "id": "4ad190fe821d8bb15f749fa98d98b453"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "秋日庵居",
        "preface": "",
        "paragraphs": [
            "开门一迳通，花木四时同。",
            "阴密松成盖，香多桂作丛。",
            "凿池要皓月，移竹种清风。",
            "未息尘机者，应难到此中。"
        ],
        "notes": "",
        "id": "b860950c93c14414e23157d4bf24c181"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "九日",
        "preface": "",
        "paragraphs": [
            "今逢重九名，居野见幽清。",
            "地静黄花早，天空落叶声。",
            "耕人齐上垄，荒日半沈城。",
            "除却陶彭泽，同谁话此情。"
        ],
        "notes": "",
        "id": "4572f83827edc8952f860aad65b16984"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "火合",
        "preface": "",
        "paragraphs": [
            "装折围炉地，方方七尺强。",
            "易容元亮膝，难著浄名床。",
            "省炭功虽小，烧香味较长。",
            "晏然宜袖手，免去暴朝阳。"
        ],
        "notes": "",
        "id": "7564b57941ad214bda77cbe82ba6da5e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "乖目相者",
        "preface": "",
        "paragraphs": [
            "一双乖角眼，阅世妙无伦。",
            "白日常穿市，青云少见人。",
            "未尝眠锁店，午后听钟邻。",
            "盍向边头看，谁为阁上麟。"
        ],
        "notes": "",
        "id": "5c590c7995052e28cb18071606bbe9bb"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "披云庵",
        "preface": "",
        "paragraphs": [
            "绝顶住居安，千峰翠作攒。",
            "风吹云影破，天漏月光寒。",
            "野水无行路，孤松半倚看。",
            "有时吟到晓，清韵激飞湍。"
        ],
        "notes": "",
        "id": "475a2a8902f0b7a590ea6475dd41309b"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "马宋英画松",
        "preface": "",
        "paragraphs": [
            "元气淋漓湿，画师今几人。",
            "宋英传古色，韦偃是前身。",
            "森竦髯如猬，粼皴铁作鳞。",
            "蟠根岩壑底，多幸不遭秦。"
        ],
        "notes": "",
        "id": "b4a37056fe874958fe7358e67009b30a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄题赵山台莲华方丈",
        "preface": "",
        "paragraphs": [
            "十尺方围地，一枰云锦衣。",
            "禅心不著水，天女暗投机。",
            "莫道荣枯异，谁云语默非。",
            "荷间休结屋，趣入道山归。"
        ],
        "notes": "",
        "id": "f2d4d3d14ed1f51522e8e192a5c23d19"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "啸岩",
        "preface": "",
        "paragraphs": [
            "丘石虎西蹲，月明烟水村。",
            "扣舷穿蠡口，长啸彻苏门。",
            "要得却胡骑，应须梦至尊。",
            "苦吟天地窄，万物本同根。"
        ],
        "notes": "",
        "id": "9403016ff0b83f19f62b178574a6a0de"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送印宝章知温州",
        "preface": "",
        "paragraphs": [
            "东嘉山水郡，灵运后知名。",
            "孤屿云簪笔，清江玉带城。",
            "伏波思鴈远，春草梦诗成。",
            "五马人生贵，二难时共荣。"
        ],
        "notes": "",
        "id": "8f6f121bd64b13959d18fa0344eafbe4"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "蒙斋",
        "preface": "",
        "paragraphs": [
            "蒙居养正斋，清景湛灵台。",
            "叠石移山至，开池待月来。",
            "是谁游象外，求我放心回。",
            "庭际风敲竹，分阴满绿苔。"
        ],
        "notes": "",
        "id": "a3c26dcb7420adca67483bfe15725a57"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "水心先生挽章二首  其一",
        "preface": "",
        "paragraphs": [
            "归自金陵后，情疎狎隠沦。",
            "身缘忧国瘦，家为著书贫。",
            "江海星沈夜，池塘草不春。",
            "门生天下是，椽笔付何人。"
        ],
        "notes": "",
        "id": "cc38e8bb356c609cfb5837fdabb9bf4b"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "水心先生挽章二首  其二",
        "preface": "",
        "paragraphs": [
            "孤屿秋风寺，三过夫子家。",
            "古心坚铁石，软语带烟霞。",
            "别岭栖双径，逢人问永嘉。",
            "重看送行句，殒泪墨欹斜。"
        ],
        "notes": "",
        "id": "fa0770bc6c52bbba981fcf169589038d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "方蕙岩常簿二首  其一",
        "preface": "",
        "paragraphs": [
            "名教非无乐，何缘事上眉。",
            "不闲因接物，先老为忧时。",
            "两郡垂棠荫，东园长桂枝。",
            "用公浑未尽，一世有余悲。"
        ],
        "notes": "",
        "id": "5a454969f231aa7afc420d0eeae8a65e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "方蕙岩常簿二首  其二",
        "preface": "",
        "paragraphs": [
            "夙昔住山缘，来吴已八年。",
            "独怜寒塔影，时到碧岩前。",
            "埋玉亡何日，愁云过别天。",
            "东风减回首，家学子能传。"
        ],
        "notes": "",
        "id": "469ac715826acdb6f2d50cd343b4299f"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "张廉州奏院",
        "preface": "",
        "paragraphs": [
            "合浦归来久，迟敲月下门。",
            "今朝隔生死，无处问乾坤。",
            "斜日寒天短，愁云远水吞。",
            "湖趺溪畔石，空忆系舟痕。"
        ],
        "notes": "",
        "id": "e11fe1f2e386bf0aa0a80d1eace5dec5"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "吴荆溪大监",
        "preface": "",
        "paragraphs": [
            "遥辞下石桥，南岳阻招邀。",
            "五载未相见，三除不入朝。",
            "玉楼催作记，琼阙伴吹箫。",
            "叹世无知己，文章竟寂寥。"
        ],
        "notes": "",
        "id": "0d958bb8f4c35b71ebdb189a19fa1950"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "赵东阁奏院",
        "preface": "",
        "paragraphs": [
            "东阁王孙贵，才名似谪仙。",
            "可怜颁郡下，不及盖棺前。",
            "家乏千金计，诗应万古传。",
            "生来同四柱，岂料哭君先。"
        ],
        "notes": "",
        "id": "1a18e62e9f4945d090ad6105a7b1c43c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "周伯弜明府",
        "preface": "",
        "paragraphs": [
            "昨过杨州日，知君病已侵。",
            "殊非折腰具，竟作断弦吟。",
            "远信逢秋笛，惊哀彻树禽。",
            "有才无命者，从古至于今。"
        ],
        "notes": "",
        "id": "853187f6ae06ac2de7886cc1a2868ff6"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "印佥判",
        "preface": "",
        "paragraphs": [
            "才业魁多士，英声早岁驰。",
            "宦涂将晚达，贤路有深知。",
            "月借山城白，风飘鼓角悲。",
            "用公浑不尽，珠树照清时。"
        ],
        "notes": "",
        "id": "a29b4ac0d8f3412625aa650b78fae94c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "陆税院",
        "preface": "",
        "paragraphs": [
            "甫里云间谱，知几类计然。",
            "本期抛旧宅，岂料见新阡。",
            "宦远无年及，门高有子传。",
            "乡音何处认，哀泣似淮堧。"
        ],
        "notes": "",
        "id": "be137d69cf95e5f499faa17269eb9ccf"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "陈孺人",
        "preface": "",
        "paragraphs": [
            "静正成家道，贤明训子孙。",
            "园林冬出笋，霜露早摧萱。",
            "有泪瞻遗像，无言似倚门。",
            "伤心夜台月，不照再承恩。"
        ],
        "notes": "",
        "id": "6575e7ea909df89df3bcd19ad8fb516f"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "宁少耘",
        "preface": "",
        "paragraphs": [
            "逢师竹涧旁，岁惨下归航。",
            "我独疑深隠，僧来说坐亡。",
            "草墟曾住寺，尘鏁别营房。",
            "渺渺吴中道，无因过上塘。"
        ],
        "notes": "",
        "id": "1b9031f3a01decc80a5e4eeeeb2f09ef"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "舟别浦禅师塔",
        "preface": "",
        "paragraphs": [
            "诸老凋零尽，江湖转忆君。",
            "人经十年换，寺革一番焚。",
            "庭冷池来月，山空塔裹云。",
            "惟应有游衲，时到炷炉薰。"
        ],
        "notes": "",
        "id": "d18dd710c3abffb6f2cef5494e2e3dff"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "天台山中十首  其一",
        "preface": "",
        "paragraphs": [
            "道丧几千载，不复还其淳。",
            "强者用诈力，弱者伤夷沦。",
            "芒芒大块中，何人得其真。",
            "已矣难重陈，吾将谁与邻。"
        ],
        "notes": "",
        "id": "9648ddc96efb16d78b7753043304ac98"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "天台山中十首  其二",
        "preface": "",
        "paragraphs": [
            "千山万山中，翠薜相交罗。",
            "春风来何迟，积雪常峩峩。",
            "折木有清响，采薇闻远歌。",
            "不因寻石桥，长年无人过。"
        ],
        "notes": "",
        "id": "88f4cb9ab212e523ae3cd406f8becb8e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "天台山中十首  其三",
        "preface": "",
        "paragraphs": [
            "面对香炉峰，朝昏起云雾。",
            "飘飘无定形，忽被风吹去。",
            "去去还复留，半挂长松树。",
            "悠然会我心，政自有佳趣。"
        ],
        "notes": "",
        "id": "a4dd39bace632f7ca581345c46507214"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "天台山中十首  其四",
        "preface": "",
        "paragraphs": [
            "四时多幽禽，日日鸣前林。",
            "呼唤烟树重，应答山水深。",
            "静中无别响，独听有余音。",
            "载歌仍载吟，半晴还半阴。"
        ],
        "notes": "",
        "id": "0a8131fd62377ad718496c7747df3638"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "天台山中十首  其五",
        "preface": "",
        "paragraphs": [
            "涧底有清泉，日夜鸣涓涓。",
            "风声过树头，月色当窗前。",
            "起坐不成寐，白发悲流年。",
            "向来称达人，两耳何缘溅。"
        ],
        "notes": "",
        "id": "0406ab9cb7678374d03ab4d0dd930d2e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "天台山中十首  其六",
        "preface": "",
        "paragraphs": [
            "山中产灵药，四望清蔼蔼。",
            "神僊久不逢，世上何人采。",
            "桃源路岂遥，蓬莱非隔海。",
            "惟有天地根，古今常独在。"
        ],
        "notes": "",
        "id": "dce9ca6a1d4fe794537018d9a9a68969"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "天台山中十首  其七",
        "preface": "",
        "paragraphs": [
            "兰生在深林，众草相陆沈。",
            "微承雨露滋，积受霜雪侵。",
            "幽芗时一吹，樵牧空见寻。",
            "采采当我前，远此违世心。"
        ],
        "notes": "",
        "id": "ccdc4d8fae52b27d6cf434b359bd5c57"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "天台山中十首  其八",
        "preface": "",
        "paragraphs": [
            "红红白白花，万万千千树。",
            "开亦不知名，落亦不知数。",
            "幽禽来上啼，野鹿衔将去。",
            "可望不可攀，四向高无路。"
        ],
        "notes": "",
        "id": "76eab28bcf61374a924d07279262107f"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "天台山中十首  其九",
        "preface": "",
        "paragraphs": [
            "野草纷其类，托根孤高地。",
            "谁荣谁瘁之，动摇春风至。",
            "凄迷烟雨中，碧满闲庭际。",
            "王孙归不归，山深易寒气。"
        ],
        "notes": "",
        "id": "61a3f04bf7a5c12a3921e6209a9a4b20"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "天台山中十首  其一○",
        "preface": "",
        "paragraphs": [
            "为爱簷前竹，特立万竿玉。",
            "萧萧送雨声，沈沈照窗绿。",
            "风雪凌压之，可摧不可曲。",
            "澹然如幽人，长年在空谷。"
        ],
        "notes": "",
        "id": "15040106aca59f45780fdf950df7eecf"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "许来亭",
        "preface": "",
        "paragraphs": [
            "猗欤观石桥，境物皆天趣。",
            "山高碍鸟飞，瀑响惊龙睡。",
            "真流半千尊，只在云中住。",
            "验尽世间人，到此煎茶去。",
            "昙猷昔何为，苦苦欲相遇。",
            "餠峰忽面墙，石上穿双泪。",
            "他年许重来，老却青松树。"
        ],
        "notes": "",
        "id": "7a5ad2403d0290490fd206da6ab48a4f"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "拟寒山吴下庵居",
        "preface": "",
        "paragraphs": [
            "一昨离天台，事事皆不会。",
            "西风信杖藜，吹落齐关外。",
            "主人新卜筑，林塘倏苍荟。",
            "埤堄隠周遭，市声隔繁碎。",
            "出门与入门，朝昏随向背。",
            "浮图一两尖，云际忽相对。",
            "鴈阵拽如绳，鸦唤斜阳队。",
            "有僧来扣门，路跨田翁耒。",
            "人应笑我疎，我笑人多昧。",
            "古今佳遯情，可在此庵内。"
        ],
        "notes": "",
        "id": "96b48e0b502c5433d6a8ac3669804dd4"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "题杨梅山人渭川图",
        "preface": "",
        "paragraphs": [
            "不识山人面，今见山人竹。",
            "鹅溪半幅间，渭川千亩足。",
            "细细穿石泉，猗猗动寒绿。",
            "望之意已凉，况当亲㨫触。",
            "贤哉怀隠居，畴能继高躅。"
        ],
        "notes": "",
        "id": "792078cbea7e66b478c04f11a414ad21"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "罗汉树",
        "preface": "",
        "paragraphs": [
            "人生天地间，飘然无根蔕。",
            "贵贱寿夭形，总被造物戏。",
            "达者常晏如，不作包桑计。",
            "如何闲草木，刚受人妩媚。",
            "寒松作大夫，枯木号居士。",
            "便有徼福人，未免斧斤至。",
            "孤高本无心，反以名疣赘。",
            "此树亦岁寒，婆娑立苍翠。",
            "著子秋累累，何啻五百位。",
            "颅圆从谁度，身紫何人赐。",
            "问之无人说，法门入不二。",
            "乔特不世情，与我却相类。",
            "许我折一枝，幽窗浸缶器。",
            "辞柯漏已空，森然遂生意。",
            "荏苒三暑寒，傲睨万物顇。",
            "翻思阴阳家，水木推生利。",
            "但存节操坚，莫讶垛根异。",
            "鴈荡与天台，泉石平生志。",
            "木上座脱洒，竹尊者风味。",
            "何当笑相逢，同归第一义。"
        ],
        "notes": "",
        "id": "65ec36de53caf4c2c18a63477ef042fd"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "县胥归耕",
        "preface": "",
        "paragraphs": [
            "笼中无乐鸟，槛外无乐兽。",
            "何尝费饮啄，不忘念翔骤。",
            "子今既知此，欲拂事公袖。",
            "不将无事眉，闲为鞭笞皱。",
            "社瓮虽浊醪，胜醉歌楼酎。",
            "妇馌虽糗粝，胜冷书案豆。",
            "门前有追胥，皂衣皆我旧。",
            "布谷鸣春深，斯言诚可复。"
        ],
        "notes": "",
        "id": "3122b28eab006a53a68a60457e4ad045"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "高鼓院桃村",
        "preface": "",
        "paragraphs": [
            "举头见青山，高与天齐平。",
            "俯首鉴灵泉，派分天池清。",
            "是中十亩园，烂若红霞蒸。",
            "夫差昔不国，舞榭歌台倾。",
            "风惊柳腰折，雨集蛙部鸣。",
            "霭霭墟里烟，纷纷鸡犬声。",
            "寂寥千载后，公来畅幽情。",
            "手种桃千株，草架屋数楹。",
            "厥壤宜芬芳，昭俭易落成。",
            "子孙相追随，日夕生遐征。",
            "公今云台仙，轻强垂百龄。",
            "支筇歌紫芝，倚松诵黄庭。",
            "绿阴长蟠实，白莲闯池生。",
            "客从何方来，畧不通姓名。",
            "自云多昔人，食之能飞升。",
            "更老上所尊，只恐蒲轮征。",
            "公乎笑而已，客言曾不听。",
            "归来向人说，洞口云纵横。"
        ],
        "notes": "",
        "id": "bb8b84a1a5f5b6c464c2a4f6c2611379"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "二虫诗",
        "preface": "",
        "paragraphs": [
            "蛛螫包祸心，满腹皆素丝。",
            "补缀曾无功，贪伤不知疲。",
            "谁云禁网密，施设近茅茨。",
            "旦暮待游蚋，所得亦已卑。",
            "蝎虎夸捷巧，缘壁行跂跂。",
            "蛜蝛青蝇辈，苦遭暗中窥。",
            "失身在蛛网，竟日秋簷垂。",
            "蛛犹惧蝎绐，睥睨不敢为。",
            "蛛网既已裂，蝎命不亦危。",
            "嗟哉复嗟哉，诚大黠小痴。",
            "纷纷事争夺，复何异于斯。",
            "我闵为解粘，蝎去何所知。",
            "但令嬉饱日，莫忘倒县时。",
            "感彼两物情，成此一篇诗。"
        ],
        "notes": "",
        "id": "8ed2222f2df4f30f132eb34c7733474c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和上官右史韵",
        "preface": "",
        "paragraphs": [
            "夫子作春秋，大义明素王。",
            "至于游夏辈，一字不敢当。",
            "文风下秦汉，诗体更晋唐。",
            "世道有隆替，人才随翕张。",
            "致君与泽民，夷险公备尝。",
            "山川寻谢屐，风月归奚囊。",
            "满城风雨朝，采采篱下黄。",
            "临风怀美人，在彼天一方。"
        ],
        "notes": "",
        "id": "9b56086da4134aebdc634d2e7c393fab"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "上水心先生三首  其一",
        "preface": "",
        "paragraphs": [
            "文字滔滔江汉东，早从伊洛定宗风。",
            "中兴之后数人物，北斗以南唯此公。",
            "闻道治平犹草奏，向来持论不和戎。",
            "匪伊再入修门去，只有孤忠与昔同。"
        ],
        "notes": "",
        "id": "42e2b6364ae3206659bbe930b16913c4"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "上水心先生三首  其二",
        "preface": "",
        "paragraphs": [
            "华发萧骚减带围，可胜忧国更伤时。",
            "乐天名位微堪酒，灵运池塘不废诗。",
            "架上牙签烧烛短，窗间花影转春迟。",
            "天教惜取如椽笔，要勒磨崖大字碑。"
        ],
        "notes": "",
        "id": "eb015c21f4998c37369959d54be0884d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "上水心先生三首  其三",
        "preface": "",
        "paragraphs": [
            "十年缾钵走天涯，四海声名一永嘉。",
            "不趁新霜尝橘柚，了无归梦到蒹葭。",
            "江头来往春强半，门外推敲月又斜。",
            "换骨夺胎如得妙，愿从勾漏问丹砂。"
        ],
        "notes": "",
        "id": "c128f0eb4b5f8ee8a8203682586b2eb5"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄上制使贾端明二首  其一",
        "preface": "",
        "paragraphs": [
            "洛阳声贾自传胪，三十专城总要涂。",
            "黄鹤楼中纳云梦，碧油幢下重江都。",
            "争夸国士无双杰，堪对琼花独一株。",
            "王事只消谈笑了，好吟佳句继欧苏。"
        ],
        "notes": "",
        "id": "de583963d96fd992c38efadc6bcf1527"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄上制使贾端明二首  其二",
        "preface": "",
        "paragraphs": [
            "天台山压众峰高，极胜穷幽是石桥。",
            "在昔一诗留翠壁，至今万壑响青霄。",
            "淮南草木皆沾润，塞北烟尘即便销。",
            "将相功名古来有，可曾江上问渔樵。"
        ],
        "notes": "",
        "id": "b6ed64629946badc4868d5ffa891da37"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "江心春日",
        "preface": "",
        "paragraphs": [
            "江边春日正迟迟，岸草汀蒲绿涨肥。",
            "有户不扃僧懒出，种花无地客来稀。",
            "破烟白鸟成双下，度壍昏鸦接翅归。",
            "流转自怜乡国异，风光随处不相违。"
        ],
        "notes": "",
        "id": "ec0622f50fbdab5449dd9dc44e30bc4a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "次吕教授游江心韵",
        "preface": "",
        "paragraphs": [
            "鱼龙吹浪雪霏霏，更著青山倚落晖。",
            "一幅风帆到烟寺，十年尘土愧征衣。",
            "渔家蓑笠应堪换，老宿缾盂未可依。",
            "回首谢公楼上去，池塘春草昔人非。"
        ],
        "notes": "",
        "id": "a78a0a5273a9c32afe8b10cb939daefe"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "湖上",
        "preface": "",
        "paragraphs": [
            "五年踏破几芒鞋，山色湖光识再来。",
            "鱼鸟散时浮鼓吹，烟云缺处见楼台。",
            "白绵飞尽苏公柳，青豆初尝处士梅。",
            "小立东风争渡急，句中无地著尘埃。"
        ],
        "notes": "",
        "id": "97096caea21d183daf682394fba000a5"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "庵中牡丹",
        "preface": "",
        "paragraphs": [
            "谁将根底种灵丹，开处凡花比亦难。",
            "胜赏莫嫌僧院僻，久长留到子孙看。",
            "有时垂泪伤多雨，未肯扶头怯晓寒。",
            "自笑色空俱照了，也来随例并阑干。"
        ],
        "notes": "",
        "id": "7fc8dd642714723961b2084676ac38f0"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "春郊有感",
        "preface": "",
        "paragraphs": [
            "用舍行藏只自伤，五年留滞在江乡。",
            "青松远引来南塔，白发犹欣见北堂。",
            "麦浪有时迎燕舞，菜花无頼学鶑黄。",
            "骑馿又打津头过，杨柳飞绵出短墙。"
        ],
        "notes": "",
        "id": "7ef970f8a3fda16026106058e5a12bce"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "舟中",
        "preface": "",
        "paragraphs": [
            "三月长安似梦中，回头春事已成空。",
            "桑麻暗锁村村雨，蒲稗新翻浦浦风。",
            "燕子不知家远近，杜鹃长怨客西东。",
            "篱根竹外无人见，犹有残花堕晓红。"
        ],
        "notes": "",
        "id": "c7d71c3084c5e2c3dda256dc3a1db538"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "春日书怀",
        "preface": "",
        "paragraphs": [
            "静倚晴窗笑此生，出游归隠两无成。",
            "故园小作三春梦，倦翼长垂万里情。",
            "庭树欲红闻鸟閙，郊原新绿见人耕。",
            "湖山旧友如相问，只向梅花说姓名。"
        ],
        "notes": "",
        "id": "9410ebf2da6f6271d9b36280b25621e2"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "雪窦",
        "preface": "",
        "paragraphs": [
            "上尽崎岖脚力微，毳袍零碎染烟霏。",
            "妙高峰顶见日出，千丈岩前看雪飞。",
            "寒木著霜山衣锦，清池得月镜交辉。",
            "翩然又作东南去，肯落台温第二机。"
        ],
        "notes": "",
        "id": "1673dd2832018670c292baa67db57db3"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "鴈山夏夜",
        "preface": "",
        "paragraphs": [
            "浮岚空翠湿衣襟，合磵流泉奏玉琴。",
            "古殿芗寒起僧定，莫楼烟重咽钟音。",
            "随风萤火光明灭，得雨芭蕉语浅深。",
            "猛省南来二千里，不应翻作兔投林。"
        ],
        "notes": "",
        "id": "aa473f23aebd9c091910cbea91f2ea5b"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "张宰湖山堂",
        "preface": "",
        "paragraphs": [
            "别来萍梗浙东西，得向湖山手重携。",
            "风定波间鸥出没，云深天阔鴈高低。",
            "拟将修竹题归隠，长恐扁舟路欲迷。",
            "明日棹歌回首处，苇花苹叶冷凄凄。"
        ],
        "notes": "",
        "id": "833ea611e1a6a3034b6dc6f988b4f1b7"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "狼山池上有感",
        "preface": "",
        "paragraphs": [
            "池上凉多生万松，登临怀感兴何穷。",
            "催诗不雨云空黑，结社无人莲自红。",
            "翡翠得鱼忙蘸水，蜻蜓避燕巧低风。",
            "灵龟未解蒙庄意，慇慇时来乱叶中。"
        ],
        "notes": "",
        "id": "b6542d980d85520b234e7a6de735c55c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "蔡守监丞得祠次韵送之",
        "preface": "",
        "paragraphs": [
            "墨行儒名固可麾，愧无织锦别梭机。",
            "隔林喜听黄鹂语，离岸愁看画鹢飞。",
            "松菊未荒三径在，山川都是几人非。",
            "只应父老千行泪，立尽斜阳未肯归。"
        ],
        "notes": "",
        "id": "401ffacdad6dc993926d8f8c997fbaab"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和杨节使登径山",
        "preface": "",
        "paragraphs": [
            "阊阖门西湖水临，深深院落见春心。",
            "梨花风弄影来去，燕子日长谈古今。",
            "起早每缘朝玉阙，归迟多是宴琼林。",
            "肯将吹竹弹丝耳，来听重云钟鼓音。"
        ],
        "notes": "",
        "id": "7994cf516110b809d0c41eee5be0a261"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "过无怀故庐",
        "preface": "",
        "paragraphs": [
            "壮岁无心预祖图，莫年卜筑伴林逋。",
            "闲名已在羲皇上，诗句曾将岛可奴。",
            "尚想风流悲断柳，更无人共致生刍。",
            "自怜淮海飘零客，也向春风听鹧鸪。"
        ],
        "notes": "",
        "id": "4b525ad27216e7d19df0647c97c8c0bb"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和白玉蟾韵",
        "preface": "",
        "paragraphs": [
            "蓬莱仙客兴无酬，汗漫来游海上州。",
            "明月满山歌踏踏，红尘入市笑休休。",
            "钓竿不用空遮日，诗句时能一掉头。",
            "醉后抱琴归去也，人间知是几春秋。"
        ],
        "notes": "",
        "id": "a03b9ac7f217a122a399629c73085e57"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "舟中雪",
        "preface": "",
        "paragraphs": [
            "扁舟泊晚橹咿哑，飘洒随风整复斜。",
            "照夜初疑篷背月，隔溪遥认树头花。",
            "村深浦远人迷路，苇折荷倾鴈著沙。",
            "渔父披蓑归去后，带烟茅屋两三家。"
        ],
        "notes": "",
        "id": "5680f8c43fa4b51ebe3ec94ab46a2730"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "九日",
        "preface": "",
        "paragraphs": [
            "晓烟和露湿秋光，幽鸟声声在翠篁。",
            "世事又随明日别，菊花只作去年香。",
            "风前落帽人千古，云外惊寒鴈一行。",
            "脱木萧疎砧杵急，倚筇无语到斜阳。"
        ],
        "notes": "",
        "id": "aad966fbbd321c877dbfad29c749bf5b"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "闻边报",
        "preface": "",
        "paragraphs": [
            "高皇宏远立规模，建武犹能复壮图。",
            "闻道烟尘暗淮海，梦成风雨落江湖。",
            "可无归鴈传家信，定有非熊出钓徒。",
            "目断关河正愁绝，东风吹绿入平芜。"
        ],
        "notes": "",
        "id": "2dbd6d2ddaec05add0cd7715a8dfb05a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "赠画僧之金陵",
        "preface": "",
        "paragraphs": [
            "澹薄轻云横素秋，缓行篱落菊香浮。",
            "我今已是沟中断，君去还同水上鸥。",
            "钟磬僧敲烟际寺，管弦人在夕阳楼。",
            "一江风月浑依旧，六代英雄画得不。"
        ],
        "notes": "",
        "id": "9ba199c0f88de1d73fa857b342579c9a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "别心首座",
        "preface": "",
        "paragraphs": [
            "四面湖山展画屏，故人相见眼偏青。",
            "迎风春鸟语犹滑，过雨山花睡欲醒。",
            "出处既分南北海，别离空恨短长亭。",
            "明朝又作松江去，几棹烟波月满汀。"
        ],
        "notes": "",
        "id": "fa51a3a1affaef02e7a04ebb68cff0ba"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "仲子平下第二首  其一",
        "preface": "",
        "paragraphs": [
            "直道干时徒尔劳，归来门径长蓬蒿。",
            "朱研玉露点周易，灯拨金花读楚骚。",
            "时把渔竿钓烟雨，闲同僧饭荐溪芼。",
            "儿曹不会个中意，只管区区问绿袍。"
        ],
        "notes": "",
        "id": "8b9c8459166209af3c896a41a7e5a4b7"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "仲子平下第二首  其二",
        "preface": "",
        "paragraphs": [
            "不是云林胜市朝，都将名利等鸿毛。",
            "床头纸被今年破，林外霜风昨夜高。",
            "虚白室无儋石计，清新诗有十分豪。",
            "黄花时节明朝是，冷眼相看栗里陶。"
        ],
        "notes": "",
        "id": "1183582d7ea3091276af7b63be7df365"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "次陈平甫提干晚春韵",
        "preface": "",
        "paragraphs": [
            "莫云岂特看江东，朋旧如今四海中。",
            "花落不禁三日雨，颜衰消得几春风。",
            "簷前雏竹娟娟粉，阶下樱桃滴滴红。",
            "辛苦广骚将底用，弋人何处慕冥鸿。"
        ],
        "notes": "",
        "id": "eff9de681aa837624e49ccb1dc89e116"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "次柳倅见寄",
        "preface": "",
        "paragraphs": [
            "是中空洞任天游，去住飘然百不忧。",
            "黄独有苗师懒瓒，碧云无语继汤休。",
            "才名如此分千里，道术相忘混九流。",
            "寄得诗来乘月看，满身风露一庭秋。"
        ],
        "notes": "",
        "id": "f10575e4ceb0e26aef4155f56df30f86"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "见海门韩宰",
        "preface": "",
        "paragraphs": [
            "心远遥知地自偏，杖藜随处有云泉。",
            "朝来原上一犂雨，春到淮南二月天。",
            "短短菰蒲初弄水，依依杨柳欲摇烟。",
            "渊明自是无为者，能使懦夫怀凛然。"
        ],
        "notes": "",
        "id": "b9f82f0065be62cac977b2094fb56bf9"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "徐丞见一堂",
        "preface": "",
        "paragraphs": [
            "菊长新丛春事成，先生归赋见深情。",
            "麻衣草座自行乐，明月清风人不争。",
            "郡榻莫留青眼旧，客星闲傍紫微明。",
            "个中万象浑无碍，门外何妨车马声。"
        ],
        "notes": "",
        "id": "3210651b16031b1e813eba9f2aa14eb3"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "喜雨",
        "preface": "",
        "paragraphs": [
            "去年民病屡思安，天意为霖不作难。",
            "地脉无穷窥井浅，波光不断倚楼宽。",
            "梅林时落黄金弹，荷沼新擎碧玉盘。",
            "蛙吹莫供闲客耳，一时去和老农欢。"
        ],
        "notes": "",
        "id": "87eb97c1317ef1425a93c3652fc42fb8"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "鬭舞争飞住复飘，寒林开尽玉枝条。",
            "清缘煮茗开蓬户，冷为寻梅过野桥。",
            "髣髴村前出图画，依稀江上见渔樵。",
            "墙根屋角且宁耐，留与诗人款寂寥。"
        ],
        "notes": "",
        "id": "936c7d838c4969b67a6d6787f25344a2"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送杜守",
        "preface": "",
        "paragraphs": [
            "一麾长啸静边陲，丹诏飞催上玉墀。",
            "送别莫辞行路远，感恩深是到州时。",
            "名垂岘首山能重，誓指江流水自知。",
            "他日登临见遗爱，太平楼外柳丝丝。"
        ],
        "notes": "",
        "id": "992b090e69ad5457d1cc0c9904f132eb"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送尹教授",
        "preface": "",
        "paragraphs": [
            "鴈塔题名二十年，青衫手板坐无毡。",
            "时清朝野诸公荐，句好江湖万口传。",
            "杜宇不啼淮树冷，宫鶑未老上林烟。",
            "麟台凤阁思灵彻，只在山边与水边。"
        ],
        "notes": "",
        "id": "a3ec58e6af09159604e775d6ce3ebea2"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送林陶懽",
        "preface": "",
        "paragraphs": [
            "不见陶懽今四载，欣然复会在通川。",
            "行囊觉重添新藁，颜貌如前转少年。",
            "到处诸侯争下榻，醉来骑马似乘船。",
            "掉头又向何方去，笑指长洲万顷莲。"
        ],
        "notes": "",
        "id": "1867f8e0bf1c2c24d5ef1536c690ccfd"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "宿旧巢",
        "preface": "",
        "paragraphs": [
            "故庐重到莫春时，物色风光总欠诗。",
            "柳絮有情飞满袖，牡丹无语恨空枝。",
            "燕归不用深垂幕，笋出应须密护篱。",
            "明日篮舆又东去，迢迢烟草绿相随。"
        ],
        "notes": "",
        "id": "128bebba6d58da23f90c7c5f6a0d096c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "中秋",
        "preface": "",
        "paragraphs": [
            "满目依然明镜流，无家空折大刀头。",
            "人间动是经年别，客里尤深此夜愁。",
            "牢落关河还出塞，萧条江国更登楼。",
            "不知何处风砧发，添得诗人两鬓秋。"
        ],
        "notes": "",
        "id": "51254b23635a14e6fc01e7837adcc6fd"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "宿西禅",
        "preface": "",
        "paragraphs": [
            "竹杖芒鞋去问津，波生鸭绿草铺茵。",
            "雨迷阡陌留连客，风入园林著摸人。",
            "寂寞数家收市井，萧条一榻卧埃尘。",
            "避人幽鸟浑无语，桃李明朝依旧春。"
        ],
        "notes": "",
        "id": "34b47262b67fae9ec8c0a02d4ea372c5"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄赵检法",
        "preface": "",
        "paragraphs": [
            "津头梅白柳青青，却忆春时送别情。",
            "纸上有怀难尽写，梦中相见不分明。",
            "清台婉画从轻典，紫禁催班识重名。",
            "几欲寄君无好句，夕阳秋色满江城。"
        ],
        "notes": "",
        "id": "0eec755f4ff4b1bc82ef31dea4e08023"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和赵寺丞中秋韵",
        "preface": "",
        "paragraphs": [
            "太守能诗赵倚楼，良宵开宴领清秋。",
            "挂簷玉鉴明如洗，划汉银河近欲流。",
            "雅兴自来轻庾亮，颂声翕尔变营丘。",
            "关河万里须长啸，莫问膏腴在橘洲。"
        ],
        "notes": "",
        "id": "2d1d39c806c4d5d4f10cbdbc305c5a39"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "春雪",
        "preface": "",
        "paragraphs": [
            "竹边声细夜方阑，开尽南窗独自看。",
            "桃杏学梅唯欠瘦，池塘堆絮怪能寒。",
            "纤纤尚舞东风力，片片还随晓气干。",
            "芳草已滋三径绿，谁知陋巷有袁安。"
        ],
        "notes": "",
        "id": "7d3315e3bf60318970bdf699645b8e5a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "喝石岩",
        "preface": "",
        "paragraphs": [
            "皓首来迎宴坐师，山灵易地致俱胝。",
            "要知弘法回天力，但看精诚裂石时。",
            "一径藓苔春寂寞，断崖文字雨淋漓。",
            "徘徊想像登云处，风撼松杉万壑悲。"
        ],
        "notes": "",
        "id": "de2d9b0d81064411c9ba73ba8b9f7c16"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "菖蒲田",
        "preface": "",
        "paragraphs": [
            "一从神武挂冠缨，便入千峰适性情。",
            "已向耆英逃姓字，肯因杨柳作歌行。",
            "石田水冷菖蒲节，茅屋云深薜荔荣。",
            "白发山僧知此意，时时来听野泉声。"
        ],
        "notes": "",
        "id": "32c797ec2f12c271f35476becb8b2bad"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "树王",
        "preface": "",
        "paragraphs": [
            "翠丝缜密赤心存，肤腠凌风溜雨皴。",
            "直节向时曾遇上，微荄率土莫非臣。",
            "轮囷古柏空生蜀，偃蹇寒松枉仕秦。",
            "瀑布青山堪带砺，森森同见万年春。"
        ],
        "notes": "",
        "id": "0164417a123d81ce57cd73e58ceb2113"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "与印学正",
        "preface": "",
        "paragraphs": [
            "郢手由来善运斤，楚天空阔鹗书频。",
            "蛟龙岂是池中物，虮虱聊为地上臣。",
            "细雨斜风潜入夜，岸花汀草已知春。",
            "君如不负虚前席，治体当言寝积薪。"
        ],
        "notes": "",
        "id": "06a3df3cefe8f4f476c55a70943e0ecd"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "上浙翁",
        "preface": "",
        "paragraphs": [
            "凌霄峰顶极高寒，中有高人把钓竿。",
            "万里江湖未归客，满天风雪独凭阑。",
            "医和世遇肱三折，慈氏门开指一弹。",
            "管领梅花春有意，免教回首望长安。"
        ],
        "notes": "",
        "id": "2d3225eb086d7167eed2d433fb5fb59a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "见北磵",
        "preface": "",
        "paragraphs": [
            "橘洲骨冷不容呼，正始遗音扫地无。",
            "一代风流今北磵，十年妙语得西湖。",
            "人皆去献辽东豕，我亦来观屋上乌。",
            "春尽闭门无恙不，杨花飞作雪模糊。"
        ],
        "notes": "",
        "id": "25ca0d25a553533f50de8d7b1adb5168"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄江西益侍者",
        "preface": "",
        "paragraphs": [
            "狼伍峰前一御风，十年消息莫相通。",
            "山从入望何曾极，水若知愁不向东。",
            "芳草天迷云梦泽，垂杨烟暝馆娃宫。",
            "闻君已作包桑计，可念余生尚转蓬。"
        ],
        "notes": "",
        "id": "18c51d5e7d4e317afa02ea0dd067c033"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "吴江",
        "preface": "",
        "paragraphs": [
            "不到松江又一年，且于佳处小留连。",
            "千寻彩影虹垂地，万顷清寒玉浸天。",
            "塘路罕逢骑马客，人家少似钓鱼船。",
            "三高冷眼应相笑，送往迎来亦可怜。"
        ],
        "notes": "",
        "id": "3f17dffcfff055a9a18f6e434572eb6d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "次赵莼湖饱看风雨楼韵",
        "preface": "",
        "paragraphs": [
            "江山高处据胡床，豪气如虹贯野塘。",
            "且去已知元亮醉，兴来非是次公狂。",
            "满天风雨供吟眺，一幅潇湘不卷藏。",
            "听得鸡鸣还待旦，莼羹虽美在他乡。"
        ],
        "notes": "",
        "id": "f70cf1cd5ec872f89c7df295252ebdea"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "次方蕙岩行春韵",
        "preface": "",
        "paragraphs": [
            "及时槃乐足幽闲，近自丘园远到关。",
            "见彩桃符知岁换，带黄杨柳觉春还。",
            "飘飘衣袂风雩转，草草杯行笑语间。",
            "高兴磊然降不下，更须相约过西山。"
        ],
        "notes": "",
        "id": "a94d68d1d99bc707aae8974a9f001c08"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄江阴史君尹梅津",
        "preface": "",
        "paragraphs": [
            "清简何曾五马荣，时艰念虑在生灵。",
            "江如谢脁诗中静，山似岳阳楼上青。",
            "戢戢鱼头曝冬日，翩翩鸦字出宸庭。",
            "三吴父老遥相祝，几向天边望福星。"
        ],
        "notes": "",
        "id": "64cbff70541dcc2b5e3fce4fdaccedfc"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄池阳许史君",
        "preface": "",
        "paragraphs": [
            "紫塞将军有重名，雄藩正管翠微亭。",
            "西来江水依前碧，北面淮山似旧青。",
            "因报平安逢驿使，悬知临照老人星。",
            "寄言文选楼中主，莫道汤休语不灵。"
        ],
        "notes": "",
        "id": "5a3076b1febb2bddf0b7332654b6d937"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "狼山",
        "preface": "",
        "paragraphs": [
            "仙子飞升岁月闲，游人犹向此跻攀。",
            "五峰寺踞葱茏处，孤塔云撑杳霭间。",
            "波渺渺边来汉水，望青青际是吴山。",
            "风帆沙鸟无今古，潮落潮生自往还。"
        ],
        "notes": "",
        "id": "6296a7b3ad34c916d48179c76d637ac3"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄题钓台",
        "preface": "",
        "paragraphs": [
            "汉代高人曾钓此，至今山水有清辉。",
            "多年祠像真还不，旧日台矶是也非。",
            "尚想扁舟成独往，问他明月几时归。",
            "双双鸥鹭应相识，飞落前滩更不飞。"
        ],
        "notes": "",
        "id": "84560f9ed6c3461ae6f46bcaf437314c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送周伯弜帐管",
        "preface": "",
        "paragraphs": [
            "不见山楹喜见君，才名端不愧芳尘。",
            "青云自古迟佳士，白发如今尚选人。",
            "鹦鹉洲边文寂寞，滕王阁上句清新。",
            "相逢无语又相别，红叶残阳野水滨。"
        ],
        "notes": "",
        "id": "1594f8e15ae8c94428258d47b8d5c0c1"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送方常簿赴召",
        "preface": "",
        "paragraphs": [
            "门径森阴带草堂，修篁摇翠间垂杨。",
            "不知梦到三竿日，又拜除音一炷香。",
            "池上游鱼觅清影，天边仪凤集朝阳。",
            "袖中大有安时策，长乐钟声夜未央。"
        ],
        "notes": "",
        "id": "a8411b28f98decaab5682289ba292c51"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "姑苏台放生",
        "preface": "",
        "paragraphs": [
            "高台一上一消魂，触目犹多古迹存。",
            "谿水流来闻越号，舟人指点是胥门。",
            "烟云弄晓青山澹，城郭初晴碧瓦昏。",
            "鱼跃鸢飞归至化，当时歌舞不须论。"
        ],
        "notes": "",
        "id": "b05a4011afc96899e7775deef3afbecf"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "娇红腻紫炫晴芳，好本传来自洛阳。",
            "谱上有方曾换骨，花中无比合称王。",
            "道妆宜贮黄金屋，素艳堪居白玉堂。",
            "罗幕重重护风日，几家歌管惜春光。"
        ],
        "notes": "",
        "id": "0cdb81e4fc74896f3ad28e1a83578462"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送朔斋右司赴宣城",
        "preface": "",
        "paragraphs": [
            "鸳鹭胡为久未归，江东民瘦要公肥。",
            "诏飜云露宫鸦湿，帆起秋风画鹢飞。",
            "把酒敬亭呼李白，高吟静练压玄晖。",
            "不须举手遮西日，花待刘郎对紫微。"
        ],
        "notes": "",
        "id": "ee77f65481916f8fcf707e96061a23b5"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和魏侍郎登虎丘",
        "preface": "",
        "paragraphs": [
            "朱轮千骑出行秋，览胜须登海涌丘。",
            "水与天光远相接，云遮山色半如羞。",
            "先贤祠下修时敬，古剑池边记昔游。",
            "醉墨淋浪足酬唱，归来鼓角动城头。"
        ],
        "notes": "",
        "id": "b8f9ebd22ac8da49b08d045694b35be7"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "天台道中",
        "preface": "",
        "paragraphs": [
            "台岭岧峣道路长，周遭无数接青苍。",
            "溪头枯树如人立，峰顶孤松似伞张。",
            "片片开田种阶级，家家垒石作门墙。",
            "篮舆摇兀东风里，却忆西州上野航。"
        ],
        "notes": "",
        "id": "fee64330284d582e3c472ade351039e0"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "万年开新塘",
        "preface": "",
        "paragraphs": [
            "八峰聚首最幽奇，驱石拦云贮碧池。",
            "倒拥旌幢千影树，平沈星象一枰碁。",
            "争鸣已被蛙先觉，归宿多应鹭未知。",
            "肝胆到来都照了，何须更待入门时。"
        ],
        "notes": "",
        "id": "1b49763ea9b036ff77b043cb146c3020"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "巾山",
        "preface": "",
        "paragraphs": [
            "一登峰顶思悠然，始觉城临沧海边。",
            "水趁半江流缺月，塔将双笔写青天。",
            "茫茫帆影随潮远，杳杳钟声带郭圆。",
            "可是任蕃来宿后，独留诗句到今传。"
        ],
        "notes": "",
        "id": "0b8e5eb8977fe886d21f8b1a0e153425"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "西渡",
        "preface": "",
        "paragraphs": [
            "复渡钱塘又六年，山川风物只依然。",
            "海潮有信看人老，江月无情却自圆。",
            "满櫂白苹催去国，五更朱旆喝朝天。",
            "独怜皓首江湖上，不立沙鸥一点烟。"
        ],
        "notes": "",
        "id": "44f14429725839dc3dfe898f34fc0688"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "霜夜有感",
        "preface": "",
        "paragraphs": [
            "寒漏时闻一两声，夜窗危坐对孤檠。",
            "半千里外无家客，十五年前旧月明。",
            "世事萧萧黄叶下，交情汩汩白鸥惊。",
            "市人应笑疎狂甚，莫怪庞公不入城。"
        ],
        "notes": "",
        "id": "158df53de977c3dd5a110468de62b907"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "扬州",
        "preface": "",
        "paragraphs": [
            "高陵为谷曲池平，亭馆多存旧日名。",
            "风月岂关兴废事，江山不尽古今情。",
            "浪花飞雪雄新堑，杨柳垂云护细营。",
            "欲识扬州奇绝处，庙前琼树尚敷荣。"
        ],
        "notes": "",
        "id": "89fd90e7651e0dbdd77a2d77f5b71f72"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "秀野园",
        "preface": "",
        "paragraphs": [
            "洛阳园圃久荒烟，秀野佳名向此传。",
            "云外移山高出屋，门前远水静兼天。",
            "四时争发花无数，五亩中分竹半边。",
            "不用笙歌与银烛，夜深渔唱月娟娟。"
        ],
        "notes": "",
        "id": "d557d28600adda44f89e08ad5df5461c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和上官右史韵",
        "preface": "",
        "paragraphs": [
            "虽然身世两相违，不以无为碍有为。",
            "偶被闲名难免俗，因将黄叶强题诗。",
            "一年好是中秋节，万事能如采菊时。",
            "自古圣贤观出处，只今谁解帝王师。"
        ],
        "notes": "",
        "id": "ce8feaa33a5ee335e87328129432193c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "归旧隠",
        "preface": "",
        "paragraphs": [
            "六载城尘閙压头，一朝脱屣返林丘。",
            "青山不远迎人笑，绿水依前遶郭流。",
            "随意野花开欲遍，尽情幽鸟语相留。",
            "门前若有敲门客，多谢山阴王子猷。"
        ],
        "notes": "",
        "id": "585531265f664fa8f43ca4bfe18aede6"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "暮春",
        "preface": "",
        "paragraphs": [
            "顾我疎慵事事休，三间茅屋碧溪头。",
            "喜添新竹当门碍，踏破苍苔怕客游。",
            "菜叶不教随水去，松花应待及时收。",
            "有时乘兴登臯望，上水舟冲下水舟。"
        ],
        "notes": "",
        "id": "94ee45bb6b6735c12a410e864eb20470"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送正西堂",
        "preface": "",
        "paragraphs": [
            "弟兄相见竟何如，一见尤胜寄百书。",
            "况是青春三月莫，相看白首七旬余。",
            "劳生衮衮谁休息，世事悠悠我定居。",
            "索去自言生处乐，乾坤等是一蘧庐。"
        ],
        "notes": "",
        "id": "c282f8332278ad0c365b6d49d4f4f681"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄鄂渚印知府",
        "preface": "",
        "paragraphs": [
            "黄鹤楼前鹦鹉洲，高持麾节去悠悠。",
            "功名自古无双地，人物当今第一流。",
            "句里可逢崔颢者，樽前还得祢生不。",
            "思君日夜廑西望，欲买浔阳江上舟。"
        ],
        "notes": "",
        "id": "5d1d745d38ff19c8d4d8d8d1dd23d1b5"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "洞庭用白乐天韵  其一",
        "preface": "",
        "paragraphs": [
            "两丸跳掷几升沉，谁识僊源洞府深。",
            "月在波间明片玉，舟从水口出横金。",
            "夫差醉后无吴舞，范蠡来时有越吟。",
            "千古烟波兴废事，白鸥渔叟是知心。"
        ],
        "notes": "",
        "id": "6e1c730da0580c3dbee48e401a9e010a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "洞庭用白乐天韵  其二",
        "preface": "",
        "paragraphs": [
            "西缈东峨日未沉，洞庭山水更幽深。",
            "微茫雪浪疑浮玉，杳霭烟霞似紫金。",
            "坛上绿毛遗灶冷，橘中皓首采芝吟。",
            "桃花洞口年年发，自是寻人不尽心。"
        ],
        "notes": "",
        "id": "39b1ad1ad71688d3ea6da42c5d5e36e9"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "丁巳生朝",
        "preface": "",
        "paragraphs": [
            "露白风清八月时，晨光初度透熹微。",
            "更添来岁一分健，便是浮生七十稀。",
            "识得荣枯皆是妄，了知出处未全非。",
            "旁人不用相薰祝，自有天香桂子飞。"
        ],
        "notes": "",
        "id": "8618380b524a5e18d11b4a04d74513df"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄冯深居",
        "preface": "",
        "paragraphs": [
            "人世还如客路同，可堪垂老尚飘蓬。",
            "旧年两向吴中见，今日相思白下东。",
            "乌鹊桥边望明月，凤凰台上咏秋风。",
            "满题红叶随流去，惆怅才高命不通。"
        ],
        "notes": "",
        "id": "81ca3ebda14b5e12f46354294f4cb66e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "董丞相去国",
        "preface": "",
        "paragraphs": [
            "宝祐丙辰七月前，相公力请得归田。",
            "圣朝已致无为治，天下今逢大有年。",
            "诸葛终身出师表，留侯底事学神僊。",
            "何人得似鸱夷子，万顷烟波一钓舡。"
        ],
        "notes": "",
        "id": "514b64dd0538c7827f5fe2a0d0f75b6c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "挽高鼓院",
        "preface": "",
        "paragraphs": [
            "叶堕遥空万景沈，致刍谁不重伤心。",
            "仕当钓石归来蚤，闲比香山乐更深。",
            "一片新碑难载德，百年故土绝遗音。",
            "定从兜率天中去，莫向桃源路上寻。"
        ],
        "notes": "",
        "id": "13c540c2766aef0766b1e3893de0e46c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "上官右史",
        "preface": "",
        "paragraphs": [
            "螭坳立后别明光，岁晚婆娑庆幸堂。",
            "鹤怨只能随发白，菊愁竟不上腰黄。",
            "西归有地从先垄，北望长江是故乡。",
            "枌下解空情已尽，西风吹泪湿斜阳。"
        ],
        "notes": "",
        "id": "f36d78586f75f57bacf2c7ebb28cae4a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "陈府判",
        "preface": "",
        "paragraphs": [
            "考亭真派落姑苏，克己工夫到物初。",
            "文好祇教供草檄，命悭聊得坐题舆。",
            "循良殄瘁悲民社，儒道凋零泣里闾。",
            "素业可传双桂子，家留经训是菑畬。"
        ],
        "notes": "",
        "id": "65a53728c7a7a5165f937175e47236e8"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "陆主簿",
        "preface": "",
        "paragraphs": [
            "洽人恩惠在乡闾，石有玙璠水有珠。",
            "爱日欲烘阴枳棘，寿星怅望落姑苏。",
            "池台旧宅流沧海，丘垅新封近太湖。",
            "却忆渡江同到处，寒城渺渺夜啼乌。"
        ],
        "notes": "",
        "id": "39c39d3d75706bf95e5c09f00ff646d4"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "高辇院",
        "preface": "",
        "paragraphs": [
            "人生七十古难过，贤德如公未足多。",
            "晚岁伤心非故土，东洲有泪是恩波。",
            "青松护垄云成盖，白玉遗箴世不磨。",
            "湖海旧游终践约，夕阳来此挂烟蓑。"
        ],
        "notes": "",
        "id": "cfe00973e74fb45caf2da685f09cfb07"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "陆教授致政",
        "preface": "",
        "paragraphs": [
            "去秋哭子过蒸山，岂料今年逝不还。",
            "自是广文甘独冷，卑从神武乐高闲。",
            "枌闾南望无回日，莲土西归觉梦间。",
            "同队相看成白首，先将老泪为君潸。"
        ],
        "notes": "",
        "id": "155614a9c2efab1e2a8844df55c18e01"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "陈子翔殿元",
        "preface": "",
        "paragraphs": [
            "少年飞鹗上秋空，二十四青杨柳风。",
            "庭草未沾恩绶绿，种花空作状元红。",
            "三更共渡追前事，半世生涯似梦中。",
            "燕子归来谈寂寞，旧巢零落布洲东。"
        ],
        "notes": "",
        "id": "945b4d6ccba627628a8856eb91872fc2"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "清月溪",
        "preface": "",
        "paragraphs": [
            "万劫高超一念轻，来非住相去何曾。",
            "定逢葱岭当年使，谁访洪川旧日僧。",
            "舍利未安无缝塔，伽梨空对短檠灯。",
            "凌霄多少薰风泪，吹入淮南紫翠层。"
        ],
        "notes": "",
        "id": "7cb4bb48250842b0fa25b7b1ee54d7c9"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "江上雪",
        "preface": "",
        "paragraphs": [
            "人道瓯闽不识寒，北风吹雪夜漫漫。",
            "断蓬折苇沧江上，只作淮南旧日看。"
        ],
        "notes": "",
        "id": "bf567ba8031c5343d4deb59bebb7113a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "湖上秋日",
        "preface": "",
        "paragraphs": [
            "湖上新晴人竞游，幽怀无处领清秋。",
            "夕阳送尽歌船了，始放钟声出寺楼。"
        ],
        "notes": "",
        "id": "5cf1da87a5d4d082bcce3b85078ec2d2"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "秋莲",
        "preface": "",
        "paragraphs": [
            "波面盈盈照影红，月寒露重怨房空。",
            "鹭鸶目趁鱼行急，惊得残粧散晓风。"
        ],
        "notes": "",
        "id": "ffc01990c1265fce933e593a6c6e5736"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "荷叶浦",
        "preface": "",
        "paragraphs": [
            "苕花蓼穗细明川，荷盖经风半欲眠。",
            "隔浦有人歌宛转，日斜不见采莲船。"
        ],
        "notes": "",
        "id": "b9554c154f933f87aad3525b777a7fdd"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "禁渡",
        "preface": "",
        "paragraphs": [
            "渺渺烟江春思长，杏花风急燕归忙。",
            "衔泥不解如精卫，又只来巢旧屋梁。"
        ],
        "notes": "",
        "id": "aca31e08bcfc9aaa6256d79db68bc0fb"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "络纬",
        "preface": "",
        "paragraphs": [
            "沙塞风高纩帛轻，春蚕到死只吞声。",
            "寒机未织回文字，夜夜篱边诉月明。"
        ],
        "notes": "",
        "id": "fd711739e30fa3b6166255bff2edbaca"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "起夫",
        "preface": "",
        "paragraphs": [
            "木叶初飞夫去时，家家连夜办征衣。",
            "关河只在淮南北，未著寒衣可得归。"
        ],
        "notes": "",
        "id": "baf863e0686cec58d68e7fbf7d69acb8"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "卖菊",
        "preface": "",
        "paragraphs": [
            "故国风烟几换秋，今年看菊御街头。",
            "长安市上人无数，只买秋光不买愁。"
        ],
        "notes": "",
        "id": "acafa4ae65de9eb64fcc642d645d1319"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄归",
        "preface": "",
        "paragraphs": [
            "燕子辞巢始别家，杜鹃啼处在天涯。",
            "十分春事都看了，尽是他人园里花。"
        ],
        "notes": "",
        "id": "5e9e4fa83637d85e26c8f35cffb3297f"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "赠日者",
        "preface": "",
        "paragraphs": [
            "君推造化最幽玄，白屋曾经定状元。",
            "休向深云问消息，春风只在杏花园。"
        ],
        "notes": "",
        "id": "77901be73c9a317febd02933149d6b8e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送人",
        "preface": "",
        "paragraphs": [
            "春尽江南二月时，盈盈陌上燕差池。",
            "游丝日暖垂千尺，不为行人系别离。"
        ],
        "notes": "",
        "id": "e89186fc954e5c1950037d771ff0d6e5"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送僧还里",
        "preface": "",
        "paragraphs": [
            "送君重叠上高台，到得亲庭却早来。",
            "杨子江头应看取，无情潮水亦西回。"
        ],
        "notes": "",
        "id": "01c2d92b7b3c9ccc7caf905e07e61d93"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送僧归淮西二首  其一",
        "preface": "",
        "paragraphs": [
            "高堂无地寄征衣，淮水西边近解围。",
            "想得夜阑更秉烛，天寒木落一僧归。"
        ],
        "notes": "",
        "id": "a0d973c450fdc39ad0441e05d8033bf3"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送僧归淮西二首  其二",
        "preface": "",
        "paragraphs": [
            "满目乡心怕著秋，东州见了又西州。",
            "明年莫看中秋月，曾是当时照别愁。"
        ],
        "notes": "",
        "id": "c83c0cfad990d6c04ff9411e607d3df8"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "北堂寄布",
        "preface": "",
        "paragraphs": [
            "消息虽真见若何，愁中日月手中梭。",
            "莫言不写平安信，布眼争如望眼多。"
        ],
        "notes": "",
        "id": "28aad0ad6b2fd4437f69dea4cd3070de"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "同游归故隠",
        "preface": "",
        "paragraphs": [
            "庭前杏树手亲栽，曾见空花两度开。",
            "闻道蒙蒙烟雨里，乱禽争子落莓苔。"
        ],
        "notes": "",
        "id": "3da9a11a7d6a5d6bf55d7c91364045f4"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送僧游岳",
        "preface": "",
        "paragraphs": [
            "上人年少易抛乡，湖海茫茫道路长。",
            "凭内州军莫游尽，鴈飞不肯过衡阳。"
        ],
        "notes": "",
        "id": "1d4e2e9cb68be63fb029ba4f1871850c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "宿凤山寄枫桥诠无言",
        "preface": "",
        "paragraphs": [
            "泽国春深绿暗天，来时已不见君船。",
            "十年湖海飘零恨，一夜空山听杜鹃。"
        ],
        "notes": "",
        "id": "8de13b64027844486732528c528bc303"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "石湖晚泊",
        "preface": "",
        "paragraphs": [
            "磨子峰头日已倾，楞伽塔顶月初生。",
            "鸱夷去后烟波冷，怅望吴台与越城。"
        ],
        "notes": "",
        "id": "471c41edd6e30b71ce9f07c73a594a6a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "西园晚春",
        "preface": "",
        "paragraphs": [
            "水影烟光上客衣，楼前燕子自由飞。",
            "秋千春去无人管，相伴垂杨舞落晖。"
        ],
        "notes": "",
        "id": "93ff6b6132b3454e634c72f2e72ba9d9"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "谢史春坊远招",
        "preface": "",
        "paragraphs": [
            "支林烟雨旧池台，麾节将春今几回。",
            "湖上梅花方做梦，楼头画角又相催。"
        ],
        "notes": "",
        "id": "e037f795ec18f945ecc545c6ee7f23c6"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "徐神公墓",
        "preface": "",
        "paragraphs": [
            "出郭门东宿霭披，僊公灵迹尚堪追。",
            "空林日日传清响，敝帚年年付与谁。"
        ],
        "notes": "",
        "id": "7887c4c113b3e3edd52b4f02a00eac4e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送客",
        "preface": "",
        "paragraphs": [
            "迟迟送客过前溪，脱木风高日易低。",
            "寂寞归来理残菊，野禽啼在竹篱西。"
        ],
        "notes": "",
        "id": "4055fafa8c88633db839a351915976c9"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寒食",
        "preface": "",
        "paragraphs": [
            "荒冢无人捧土修，夕阳芳草替生愁。",
            "路傍知是谁家子，犹把花枝插满头。"
        ],
        "notes": "",
        "id": "5d057142aae2f39a8781612887045264"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "江路午行",
        "preface": "",
        "paragraphs": [
            "谁家吠犬出低篱，桥在村西人未知。",
            "白鸟自来还自去，柳阴浓处立多时。"
        ],
        "notes": "",
        "id": "ff2946a588e2c9dba7cfcadfc7709cc7"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "归涂雪",
        "preface": "",
        "paragraphs": [
            "蹇馿骑破野村前，爱惜飞花懒著鞭。",
            "到得归来山舍晚，竹篱遥认煮茶烟。"
        ],
        "notes": "",
        "id": "8dc3aa6afa9bcef6cb35de680e8498fc"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "秋霁",
        "preface": "",
        "paragraphs": [
            "一室虫悲万感生，林梢攧雨湿秋声。",
            "诗成后夜无人问，月到云间不肯明。"
        ],
        "notes": "",
        "id": "62c4af82e00455112638150bb1509353"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送僧归武昌",
        "preface": "",
        "paragraphs": [
            "赤壁西边旧武昌，吴波蜀浪几兴亡。",
            "归来黄鹤楼前看，半是寒涛半夕阳。"
        ],
        "notes": "",
        "id": "635fc888712e4bc25e29b59d040c3fd0"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "晓过吴江",
        "preface": "",
        "paragraphs": [
            "雨洗云梳晓色迟，空江枫冷一虹垂。",
            "渔人偷钓烟波破，鸥鹭沙头睡不知。"
        ],
        "notes": "",
        "id": "4815c4d1c402c9027a42f1e1f87f6caa"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "渡江",
        "preface": "",
        "paragraphs": [
            "天地无情日夜流，树烟浓澹岸沈浮。",
            "浪花倏忽千堆雪，白似江南去客头。"
        ],
        "notes": "",
        "id": "eb5d5b5530c39e1dcaa3d333395730a1"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "别菊",
        "preface": "",
        "paragraphs": [
            "世情迁变总由他，冷眼相看只此花。",
            "露叶霜枝愁不语，主人明日又天涯。"
        ],
        "notes": "",
        "id": "99fef2f7293d980df38f83eaee7335a2"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "题饮仙图",
        "preface": "",
        "paragraphs": [
            "蹇馿破帽少陵寒，吐出歌辞字字酸。",
            "渭水骊山肠断日，诸公肯待醒时看。"
        ],
        "notes": "",
        "id": "183e78114a08a0e7021e36bd988459c6"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "牧野图",
        "preface": "",
        "paragraphs": [
            "焦头烈尾痛成功，麟阁何曾见画工。",
            "争似淡烟杨柳岸，四无阑圈自西东。"
        ],
        "notes": "",
        "id": "98e8bda0ce37070620f7af9b7463de48"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "含晖亭上曾辞我，狼伍峰前又送君。",
            "只有月明相记忆，月明争得不逢云。"
        ],
        "notes": "",
        "id": "329dd3e78adaee73f9dca683c7a22185"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "所寓",
        "preface": "",
        "paragraphs": [
            "旧恨新愁海样深，关河鱼鴈各飞沈。",
            "芭蕉也似知人意，日日窗前吐寸心。"
        ],
        "notes": "",
        "id": "930a6f5565e739759d8cd719ccb43eaf"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "兰",
        "preface": "",
        "paragraphs": [
            "绝无人处有香飘，树底岩根雪未消。",
            "千古醒魂招不返，晚风斜日恨萧萧。"
        ],
        "notes": "",
        "id": "be5cf26c107443cefc2e0be9fc41032f"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "子规",
        "preface": "",
        "paragraphs": [
            "今古相传望帝魂，见之再拜感孤臣。",
            "天津桥上人初听，肠断江南三月春。"
        ],
        "notes": "",
        "id": "9e82dc571a8e983babfdea07ae209886"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "王乔",
        "preface": "",
        "paragraphs": [
            "弃世还如弃屣轻，玉箫吹彻月分明。",
            "许由不受尧天下，却道风瓢树有声。"
        ],
        "notes": "",
        "id": "05b110c61beb2b29484c57a46d4b9279"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "见梅花",
        "preface": "",
        "paragraphs": [
            "闲爱梅花住武林，换人岁月已侵寻。",
            "水边竹外相逢瘦，一寸枝头一寸心。"
        ],
        "notes": "",
        "id": "c47f3925f0e8bfc7704c44b2394871b0"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "探梅",
        "preface": "",
        "paragraphs": [
            "冰雪催诗瘦入肩，几回山后又山前。",
            "枝头不见春消息，空倚阑干忆去年。"
        ],
        "notes": "",
        "id": "c943c8a60d52bfed0d2fb6a05d58a1a8"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "孤山",
        "preface": "",
        "paragraphs": [
            "老柏槎牙自古今，两翁陈迹石泉深。",
            "孤山风物皆迁变，只有梅花独姓林。"
        ],
        "notes": "",
        "id": "9ee3c947b580694fef0ac1bd2a6d9076"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "柳絮",
        "preface": "",
        "paragraphs": [
            "飞时如雪聚成毬，长是随风不自由。",
            "便使化为萍去后，烟波无限更飘流。"
        ],
        "notes": "",
        "id": "6d272d3e0812b48badd3d8f40094be19"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "杨补之梅",
        "preface": "",
        "paragraphs": [
            "一幅霜绡染壑烟，茹琼吐雪似年年。",
            "上林多少春风面，白首杨郎正草玄。"
        ],
        "notes": "",
        "id": "af8f3155ce666295fdc8e33802d9bb67"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "昭阳殿里醉含情，三十六宫颜色轻。",
            "几向春风怜薄命，少陵诗史不书名。"
        ],
        "notes": "",
        "id": "4bec900ad3e2742137f26b55ddd87f71"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "客陈园二首  其一",
        "preface": "",
        "paragraphs": [
            "原上萧条寒食雨，江边牢落苦吟身。",
            "朝来也伴园林主，分白移红学种春。"
        ],
        "notes": "",
        "id": "ea6f8d01d5ad2645b937fd492b5f47ae"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "客陈园二首  其二",
        "preface": "",
        "paragraphs": [
            "客来日日待花开，待得花开客又回。",
            "未肯尽情皆吐露，似应留客少徘徊。"
        ],
        "notes": "",
        "id": "c10f0a04a2c2dabd2bef565ca9389b95"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "吊无著塔",
        "preface": "",
        "paragraphs": [
            "一定空山五百年，不须惆怅启颓砖。",
            "路傍多少麒麟冢，转眼无人赠纸钱。"
        ],
        "notes": "",
        "id": "72c0033302d9e23d51d5bda2c0836265"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送赵宪使除郎归班二首  其一",
        "preface": "",
        "paragraphs": [
            "使星照福八州城，新岁还依玉座明。",
            "直上垂虹高处望，空江一片接天清。"
        ],
        "notes": "",
        "id": "858e21b5c4389f699f56418e83711644"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送赵宪使除郎归班二首  其二",
        "preface": "",
        "paragraphs": [
            "淮云吹过浙西山，只在皇华指顾间。",
            "天际悠悠无定向，愿随霖雨不知还。"
        ],
        "notes": "",
        "id": "69f50d63bda5e7660d313ba352bad9be"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "赠日者鉴堂",
        "preface": "",
        "paragraphs": [
            "镜里难逃陌上尘，广陵消息听来真。",
            "吴王故苑秋风起，欲采苹花寄远人。"
        ],
        "notes": "",
        "id": "078bb59c344ca4ae7e0f48e79a4a9ca7"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "大梅山",
        "preface": "",
        "paragraphs": [
            "梅子青黄几烟雨，荷衣零落又秋风。",
            "松花满地无人食，粥鼓斋鱼两寺中。"
        ],
        "notes": "",
        "id": "03769b05e09877b65d97ca8ccd32cc88"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "海门道中",
        "preface": "",
        "paragraphs": [
            "云驶前林雨脚回，炎风赫日马蹄埃。",
            "道傍官柳应相笑，十二年中四往来。"
        ],
        "notes": "",
        "id": "748c2a96dce31322653f6066f1c8f55a"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "春日二首  其一",
        "preface": "",
        "paragraphs": [
            "柳塘春水涨如醅，掠眼风光燕子回。",
            "最苦杏花留不得，夜来雷雨尽惊开。"
        ],
        "notes": "",
        "id": "4b1222a6d2d93e5be4f22622f67820c7"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "春日二首  其二",
        "preface": "",
        "paragraphs": [
            "乍雨新晴媚物华，孤烟落日晚人家。",
            "柳摇浅浅深深水，篱露红红白白花。"
        ],
        "notes": "",
        "id": "919b54ee6172d423060e1f21ce434130"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "赠殷道人",
        "preface": "",
        "paragraphs": [
            "经旬门巷揜苍苔，不觉春从何处来。",
            "想见道人殷七七，万红千紫为渠开。"
        ],
        "notes": "",
        "id": "20285325dd07fc7d1782ac1418cc5301"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "山居四首  其一",
        "preface": "",
        "paragraphs": [
            "四壁萧然一室风，只多诗债与诗穷。",
            "枯梅尽日临窗舞，时有寒禽动竹丛。"
        ],
        "notes": "",
        "id": "c4b15a9955abdb2900c23c3dd22283da"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "山居四首  其二",
        "preface": "",
        "paragraphs": [
            "欲向西山学采薇，可怜身瘦得名肥。",
            "天边多少能鸣鴈，不到衡阳不肯归。"
        ],
        "notes": "",
        "id": "a44410c8dabf57e1eaa0bb391d9b6521"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "山居四首  其三",
        "preface": "",
        "paragraphs": [
            "因笑红尘个个忙，故人沦落在殊方。",
            "地炉无火灰成字，却傍前轩曝夕阳。"
        ],
        "notes": "",
        "id": "8e87bb8b8ef2440c3eef8b50424b6e6e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "山居四首  其四",
        "preface": "",
        "paragraphs": [
            "覆榻一床单纸被，挂身三事旧麻衣。",
            "吾庐只在深云里，笑折梅花月下归。"
        ],
        "notes": "",
        "id": "df015c4344ab0b805d5e0a6e30a031b0"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "永宁寺",
        "preface": "",
        "paragraphs": [
            "寺出平郊开雨云，村藏桃李几家春。",
            "尘埃不渡沧洲梦，杨柳溪桥影照人。"
        ],
        "notes": "",
        "id": "ee57a2e5c52bf3c3960df69a4a1cf2be"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和天目见寄",
        "preface": "",
        "paragraphs": [
            "共折梅花竹岭西，白云粘袖带诗归。",
            "东风著尽青青子，双径峰前落照微。"
        ],
        "notes": "",
        "id": "9efa99fc84052893429aa62abe521a52"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和天目上竺守岁",
        "preface": "",
        "paragraphs": [
            "林木悲嘶带断霞，淡烟楼阁梵王家。",
            "明朝岁律从头起，绕遍山茶一树花。"
        ],
        "notes": "",
        "id": "3cd807b3dc1847ed8a4f807533f03058"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "礼嵩明教塔二首  其一",
        "preface": "",
        "paragraphs": [
            "饥寒万卷寄萧疎，越路三千去上书。",
            "明主既知尧舜事，故山依旧爱吾庐。"
        ],
        "notes": "",
        "id": "6645ed47e13d2375405e6e7d853b564e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "礼嵩明教塔二首  其二",
        "preface": "",
        "paragraphs": [
            "落磵流泉势欲豗，断碑古塔蚀苍苔。",
            "雨声一夜卷春去，风撼千山我独来。"
        ],
        "notes": "",
        "id": "06239c9cb964a53ae428976708375976"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "登刘寺后山",
        "preface": "",
        "paragraphs": [
            "落日山光半有无，白鸥渔艇散晴湖。",
            "贵妃泉石无人管，寂寞孤僧信杖扶。"
        ],
        "notes": "",
        "id": "febd1fde48a4f6dedc9ceebf86712388"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "牵牛花",
        "preface": "",
        "paragraphs": [
            "星河明灭映篱根，风露开成碧玉温。",
            "晓色未开忙歛恨，柔条无力绊天孙。"
        ],
        "notes": "",
        "id": "51af9c4ef6196be3362c8b028ebd187d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "春寒",
        "preface": "",
        "paragraphs": [
            "草色青青没烧瘢，游人未敢踏春寒。",
            "梅花吐尽溪头雪，只有沙鸥独自看。"
        ],
        "notes": "",
        "id": "addca04c59909e9cc4b6cb1ce1238c90"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "与郑明府四首  其一",
        "preface": "",
        "paragraphs": [
            "疎烟漠漠走风沙，古木寒芜欲莫鸦。",
            "拾穗村童涉溪水，数声渔笛隔芦花。"
        ],
        "notes": "",
        "id": "8d08c43f464372760e7d1268dba43eb1"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "与郑明府四首  其二",
        "preface": "",
        "paragraphs": [
            "柴门窄窄对江开，脉脉寒潮入浦回。",
            "笑语邻翁倚篱落，夕阳微处竹舆来。"
        ],
        "notes": "",
        "id": "56fcc2900ec46adf542479bd285c4b18"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "与郑明府四首  其三",
        "preface": "",
        "paragraphs": [
            "结束才容四五人，绠长尤恐井生浑。",
            "浊醪不受殷勤劝，笑把黄花过一村。"
        ],
        "notes": "",
        "id": "6e30e4bd459b35f02278f663abdf904e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "与郑明府四首  其四",
        "preface": "",
        "paragraphs": [
            "天外横河泣露寒，中秋月好傍楼看。",
            "高标不及康庐远，难博渊明一笑懽。"
        ],
        "notes": "",
        "id": "7a3833ed1f7ab6a2ddca2ed22a6a7a02"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送人",
        "preface": "",
        "paragraphs": [
            "疎雨梧桐滴滴秋，凉吹别袂上归舟。",
            "釜山青立苍茫外，潮落潮生一点愁。"
        ],
        "notes": "",
        "id": "1997c2c1f05a4e756781849a62112667"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送月上人之东州",
        "preface": "",
        "paragraphs": [
            "洞庭波上木兰舟，只解年年载客愁。",
            "月到甬东天似水，钓丝全力重金钩。"
        ],
        "notes": "",
        "id": "d8eda2a6fc08b2bdf11d39020ee6ccb5"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送祖书记之武昌",
        "preface": "",
        "paragraphs": [
            "黄鹤楼前旧月明，吴王台上莫秋声。",
            "离情只在斜阳里，断柳荒烟写不成。"
        ],
        "notes": "",
        "id": "bd035d966201ddea6b17ca12c84dbbf4"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "华夷图",
        "preface": "",
        "paragraphs": [
            "禹迹茫茫宇宙宽，等闲移向壁间安。",
            "从头指点须开展，莫只东南角上看。"
        ],
        "notes": "",
        "id": "189594434697749e48aa68ebcfbc858e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "池梅",
        "preface": "",
        "paragraphs": [
            "水浄方塘晓镜清，依依冷照玉娉婷。",
            "昭君莫怨毛延寿，此意如何画得成。"
        ],
        "notes": "",
        "id": "452c3ac84404de240b8ff027b6162fe5"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "春意",
        "preface": "",
        "paragraphs": [
            "山客偶来城里住，频年孤负惜芳心。",
            "一株杨柳南池上，日日看春到浅深。"
        ],
        "notes": "",
        "id": "3dc5c39aa9a0e74e26c021aa95410e9c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "哀通人俘虏二首  其一",
        "preface": "",
        "paragraphs": [
            "沙漠无春雪满天，不知旧岁与新年。",
            "如何化得身双翼，飞向南方学杜鹃。"
        ],
        "notes": "",
        "id": "fc6d117e797eb2fef7a058d099722cde"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "哀通人俘虏二首  其二",
        "preface": "",
        "paragraphs": [
            "见鴈南飞欲寄音，裂衣刳血写乡心。",
            "书成刬地添惆怅，又恐无人射上林。"
        ],
        "notes": "",
        "id": "f2ac864f4c0120a7aca40c2ea1e526ce"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "酬杜北山",
        "preface": "",
        "paragraphs": [
            "杜君世胄本蝉联，流落南天不记年。",
            "买个草堂湖上住，醉吟如在曲江边。"
        ],
        "notes": "",
        "id": "44c5432ad2072561e6e57438a6a866cc"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "初至建邺",
        "preface": "",
        "paragraphs": [
            "六朝陈迹认应难，只有春风燕子还。",
            "陌上花开又花落，看人来往是钟山。"
        ],
        "notes": "",
        "id": "151fe14478f1aeb2f8a846e7cb2f399c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "怀吴中",
        "preface": "",
        "paragraphs": [
            "消息传来竟不真，杨花落后更无春。",
            "谁知十载游吴梦，却作桑干渡水人。"
        ],
        "notes": "",
        "id": "78635d541f3ca7dfda73bf4b368c6c01"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "行宫词",
        "preface": "",
        "paragraphs": [
            "一片红云拥不开，天津桥上久徘徊。",
            "当时未了中兴业，应待君王法驾来。"
        ],
        "notes": "",
        "id": "e1ff2bbfcf2db23dbd382c075ee91ade"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "晋元帝庙",
        "preface": "",
        "paragraphs": [
            "元帝遗宫在石头，年年长吏祀春秋。",
            "几多整顿乾坤手，闲遶回廊看不休。"
        ],
        "notes": "",
        "id": "ae3cfae04e9aedb2946a249260ef72bf"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "王荆公半山祠",
        "preface": "",
        "paragraphs": [
            "来往钟山住半腰，骑馿松下莫萧萧。",
            "只因墩号分人我，到了经纶恨不消。"
        ],
        "notes": "",
        "id": "b6c48fba353f73a88f3c89466502c32f"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "桃红菊",
        "preface": "",
        "paragraphs": [
            "桃叶桃根逐水流，冷烟凉月几番秋。",
            "篱边强作春风面，满地黄金不替愁。"
        ],
        "notes": "",
        "id": "f3d7dcfa950ebdfccdf21b149a5ab9d9"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "酬张槎溪",
        "preface": "",
        "paragraphs": [
            "一笑相逢白下城，秋光满路雨初晴。",
            "沧江上与天河接，应是乘槎到玉清。"
        ],
        "notes": "",
        "id": "b7f2fe645256a4cffdee6f270045a543"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "用赵倅韵二首  其一",
        "preface": "",
        "paragraphs": [
            "江山陈迹六朝遗，寂历寒花野水湄。",
            "犹有石头城畔月，夜深还照昔人诗。"
        ],
        "notes": "",
        "id": "7dd5cf864a02d055e4a9a6e8a83c191d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "用赵倅韵二首  其二",
        "preface": "",
        "paragraphs": [
            "凭高一望兴何穷，晴雨朝昏景不同。",
            "莫向吟边苦怀古，败荷疎柳怯西风。"
        ],
        "notes": "",
        "id": "6c643c34beec244de4c97d6040625d5c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄题孤屿琚师半云",
        "preface": "",
        "paragraphs": [
            "江上悠悠寄此身，一间茅屋半边云。",
            "长年相伴闲怡悦，去住无心不用分。"
        ],
        "notes": "",
        "id": "0102d76ae33c62bccb058f1cfe35bf43"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "送黄宰之江陵",
        "preface": "",
        "paragraphs": [
            "滑石桥寒玉万寻，到君游日正春深。",
            "诗人今拥油幢坐，曾听孤猿月下吟。"
        ],
        "notes": "",
        "id": "bfd33d0d9bad5b0e9be5b60738812ead"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "寄归",
        "preface": "",
        "paragraphs": [
            "鴈过天南菊又开，故乡抛了十年来。",
            "可怜乱后皆无定，梦过寒江却自回。"
        ],
        "notes": "",
        "id": "23854d9c03a796d60cf32d43eaa7bd6d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "立虚舟游洞庭",
        "preface": "",
        "paragraphs": [
            "君向洞庭看秋色，软琉璃地黄金国。",
            "兴来题破晓霜天，七十二峰几点墨。"
        ],
        "notes": "",
        "id": "492f8aad7ed7567d5ebad75246f69722"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "赠四明赵秀才",
        "preface": "",
        "paragraphs": [
            "梅雪初消柳欲金，弄春天气昼沈沈。",
            "当时东越西吴事，试上高台为一吟。"
        ],
        "notes": "",
        "id": "dfc59bafc0695041777e4c75bb056f93"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "梅溪",
        "preface": "",
        "paragraphs": [
            "三花两蘂开枝上，淡月微云动水边。",
            "坐到夜深谁是伴，阳春雪曲和潺湲。"
        ],
        "notes": "",
        "id": "b55c9caa798b1e940dcb4cb6a4b29642"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "赵计议半云",
        "preface": "",
        "paragraphs": [
            "苍苍茫茫烟树昏，静是青山动是云。",
            "待得从龙为雨后，一间茅屋与平分。"
        ],
        "notes": "",
        "id": "4b850bbb3115965bcecacbc512ff9d95"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "忆冯宗谕",
        "preface": "",
        "paragraphs": [
            "去岁无辜出帝乡，石头城下水云长。",
            "凤凰台上多今古，李白题诗恐断肠。"
        ],
        "notes": "",
        "id": "6e4db9ab45d7a744fa9edfcc9e107e25"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "题远景山水四首  其一",
        "preface": "",
        "paragraphs": [
            "老树风烟醉，危桥野水寒。",
            "玉流飞作线，牵补断云残。"
        ],
        "notes": "",
        "id": "8c66218c371f54fe3ee4f5f17d18a429"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "题远景山水四首  其二",
        "preface": "",
        "paragraphs": [
            "刹景重遮壑，钟声出莫楼。",
            "欲寻归寺路，滩畔问渔舟。"
        ],
        "notes": "",
        "id": "720c6a31b1ade3de31ad8ed0369deb4b"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "题远景山水四首  其三",
        "preface": "",
        "paragraphs": [
            "缭白认飞流，千峰暗不收。",
            "何人拄寒瘦，担雨到溪头。"
        ],
        "notes": "",
        "id": "2c3c9f2e39324688358fb71669192e9c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "题远景山水四首  其四",
        "preface": "",
        "paragraphs": [
            "山远天高下，云深树有无。",
            "出关曾万里，惯识晓行图。"
        ],
        "notes": "",
        "id": "d37e4c49be80729c9f76c216141e0ccd"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "杜少陵像",
        "preface": "",
        "paragraphs": [
            "许国丹心苦，唐天春日低。",
            "蹇馿应借得，吟过瀼溪西。"
        ],
        "notes": "",
        "id": "e0752089ea5da9d910a65c758997d725"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "贾浪仙像",
        "preface": "",
        "paragraphs": [
            "撚须耸瘦肩，蹇步兀如颠。",
            "大尹不冲撞，清狂直上天。"
        ],
        "notes": "",
        "id": "eca37ee6eac38683099def181dc9528d"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "题江心寺",
        "preface": "",
        "paragraphs": [
            "晏岁着脚来东瓯，始觉坤轴东南浮。",
            "百川同归无异味，有如天子朝诸侯。",
            "何年飞落两巨石，孤撑肮脏分江流。",
            "初疑炼失女娲手，又恐鳌脱任公钩。",
            "冯夷海若不敢有，涌出精舍中连洲。",
            "楼高百尺蜃吐气，塔耸双角龙昂头。",
            "蒲牢撞撞鼍坎坎，潮声衮衮风飕飕。",
            "妙高峰顶德云住，海门山上焦公留。",
            "长淮在望铁瓮近，大浪不洗英雄愁。",
            "孰知隶古百粤地，今为礼乐衣冠州。",
            "池塘春草年年绿，谢公胜事遗江楼。",
            "蓝田无颣蟾驾夜，黄金作颗人家秋。",
            "客帆渺茫拂辰极，渔舠散漫同凫鸥。",
            "丽天红日记初浴，五云扶上烟氛收。",
            "孤臣涕泗如此水，恨不从帝崆峒游。"
        ],
        "notes": "",
        "id": "63c796b720127625b5df077ebca9db0f"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "次水心先生鴈山韵",
        "preface": "",
        "paragraphs": [
            "方壶圆峤神僊经，远不可到虚其名。",
            "东嘉自古山水郡，往往俗驾回山灵。",
            "了知天地不终惜，鴈荡殿出集大成。",
            "辋川无人王宰死，五日十日徒劳形。",
            "有生莫厌行荦确，四十九折重盘萦。",
            "珠玑乱撒龙鬭富，楼殿巧著僧争清。",
            "巅崖咫尺分阴晴，幽壑噫欠生雷霆。",
            "新诗弹压得二妙，厖眉雪顶交懽迎。",
            "煮茶夜坐发深省，古涧旋汲铜花青。",
            "老子于此兴不浅，落红千点春无情。"
        ],
        "notes": "",
        "id": "51fc6f06255eaa39fd08d576ef81907e"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "登狼山",
        "preface": "",
        "paragraphs": [
            "江南见山犹可惜，千里万里行不极。",
            "江北见山绝可怜，三峰两峰谩堆积。",
            "平生未识蜀道难，頼此为余双眼碧。",
            "真人僊去狼不来，突兀与江相怒射。",
            "寻诗更上最高峰，莫叹能消几緉屐。",
            "水光山色只依然，顾我重来鬓非昔。",
            "笑归丘壑横胸臆，别倩东风吹脚力。"
        ],
        "notes": "",
        "id": "c7175c72a0d80dd57a1a291efdcd49c7"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "和宁川王大卿寄游天台韵",
        "preface": "",
        "paragraphs": [
            "我观人生天地间，古今吁嗟行路难。",
            "跻攀尺寸不可上，太行蜀道凋朱颜。",
            "天台胜绝神僊录，遐方企仰倾心读。",
            "跬步之间未暇登，多缘重耳而轻目。",
            "胸量汪汪沧海窄，笔端旧有回天力。",
            "莫年闲伴赤松游，兴来不负东山屐。",
            "华顶万八千丈高，衡南泰北齐堪招。",
            "凌风矫首欲飞举，收拾万象穷秋毫。",
            "方广云中忽披觌，半千圣者皆相识。",
            "妙法轰轰两涧宣，危磴蜒蜒一潭碧。",
            "安得妙手李伯时，貌取牛背刘凝之。",
            "猗欤樗散岩壑底，与世聿兀略不覊。",
            "爱山只愁山可移，独许明月清风知。",
            "兴公按图曾作赋，拂庵未到先题诗。"
        ],
        "notes": "",
        "id": "ca5a3e3ef69443ea8b891406fd6ce5d4"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "大夫去作栋梁材，无复清阴覆绿苔。",
            "惆怅月波亭上望，夜深惟见鹤归来。"
        ],
        "notes": "",
        "id": "b1aec657e419a1bcf816d1482c3d866c"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "惜松",
        "preface": "",
        "paragraphs": [
            "不为栽松种茯苓，祇缘山色四时青。",
            "老僧只恐移松去，留与青山作画屏。"
        ],
        "notes": "",
        "id": "c59a74e0cd9d10800c10018225acd714"
    },
    {
        "author": "释元肇",
        "dynasty": "宋",
        "type": "诗",
        "rhythmic": "",
        "title": "赞达磨偈",
        "preface": "",
        "paragraphs": [
            "踏翻地轴与天关，合国人追不再还。",
            "去去一身轻似叶，长江千古浪如山。"
        ],
        "notes": "",
        "id": "a046b18f0dfa5516827e1d6c08d42497"
    }
]