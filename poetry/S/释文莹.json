[
    {
        "author": "释文莹",
        "dynasty": "宋",
        "type": "诗",
        "rhythmic": "",
        "title": "嘲愿成",
        "preface": "",
        "paragraphs": [
            "童头浮屠浙东客，传呼避道长以陌。",
            "宝挝青盖官仪雄，新赐袈裟椹犹黑。",
            "察车后乘从驱挈，庸夫无谋动蛮穴。",
            "暗滩夜被猿猱擒，缚入新溪哭残月。",
            "牂牁畏佛不敢烹，脱身腥窟存余生。",
            "放师回目不自愧，反以意气湘南行。",
            "我闻辛有适伊川，变戎预谶麟经编。",
            "暌车载鬼吁可怪，宜入熙宁志怪篇。"
        ],
        "notes": "",
        "id": "7a6caf35750910a6651c08d11f7b8143"
    },
    {
        "author": "释文莹",
        "dynasty": "宋",
        "type": "诗",
        "rhythmic": "",
        "title": "三生藏",
        "preface": "",
        "paragraphs": [
            "达者性不晦，链形重入胎。",
            "一元真璞在，三指旧山来。",
            "流俗见去住，法身无往回。",
            "昔经行道院，香拨一星灰。"
        ],
        "notes": "",
        "id": "ea555bda4b4b8fe5a7eb3a80be3cf55c"
    },
    {
        "author": "释文莹",
        "dynasty": "宋",
        "type": "诗",
        "rhythmic": "",
        "title": "宝积寺小雨",
        "preface": "",
        "paragraphs": [
            "老木垂绀发，野花翻曲尘。",
            "明霞送孤鹜，僻路少双鳞。",
            "天近易得雨，洞深无早春。",
            "山祗认来客，曾是洞中真。"
        ],
        "notes": "",
        "id": "c8635208b861e2add85c303bd35563fa"
    }
]