[
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "天台山中偶题",
        "preface": "",
        "paragraphs": [
            "伛步入萝径，绵延趣最深。",
            "僧居不知处，仿佛清磬音。",
            "石梁邀屡度，始见青松林。",
            "谷口未斜日，数峰生夕阴。",
            "凄风薄乔木，万窍作龙吟。",
            "摩挲绿苔石，书此慰幽寻。"
        ],
        "notes": "",
        "id": "62d42168a5dbffa1f7fe8692228168b3"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "霜余溪上",
        "preface": "",
        "paragraphs": [
            "水似秋蛇巧作蟠，山如浓翠拥高鬟。",
            "清风明月元无主，乞我烟萝茅数间。"
        ],
        "notes": "",
        "id": "9a6993157a6e81990b520eb949ab046c"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "李伯时作渊明归去来图王性之刻于琢玉坊病僧祖可见而赋诗",
        "preface": "",
        "paragraphs": [
            "坐上柴桑墟落烟，眼中百里旧山川。",
            "候门稚子似无恙，三径巾车人绝怜。",
            "尚友当须今逸少，丹青宁复老龙眠。",
            "流传匪独遗怡玩，端使懦夫怀凛然。"
        ],
        "notes": "",
        "id": "3d4c68d2c17e31f0e93c141a6ef36239"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "次吴伯江所藏文湖州山水韵",
        "preface": "",
        "paragraphs": [
            "乘空作山川，妙绝借墨色。",
            "曲折千里素幅间，来自吴兴白苹客。",
            "乃知潇湘洞庭岸，平吞胸中寄笔力。",
            "清霜摇落江海空，如闻冥冥度惊鸿。",
            "重楼复阁底处所，使我绝欲空蒙中。",
            "吴侯吴侯安用许，浪迫归心赴翛渚。",
            "如何唤得江上船，一卧苍波占烟雨。"
        ],
        "notes": "",
        "id": "e9ba90ffcbca8acca6270954fc6b92d0"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "书余逢时所作山水  其一",
        "preface": "",
        "paragraphs": [
            "江势卷十万顷，村墅掩三四家。",
            "落雁惊横烟水，小舟欹著寒沙。"
        ],
        "notes": "",
        "id": "01255de788baabffb862085d87dbafe0"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "书余逢时所作山水  其二",
        "preface": "",
        "paragraphs": [
            "折苇非关秋色，飞鸥元自斜行。",
            "坐上忽惊丘壑，窗间那有潇湘。"
        ],
        "notes": "",
        "id": "e7daef621b7b18fba5818e08cb607c5d"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "书余逢时所作山水  其三",
        "preface": "",
        "paragraphs": [
            "江南江北岸，饱历此山川。",
            "谁信著笔力，尽驱来眼前。",
            "野桥分道路，古木薄风烟。",
            "我欲径归去，沙头人挽船。"
        ],
        "notes": "",
        "id": "226389681456623b6db4b3ec4490f4e8"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "咏秦处士作枯松",
        "preface": "",
        "paragraphs": [
            "秦郎真是旧摩诘，写出崔巍霜雪姿。",
            "林壑卷帘相照映，坐令公子发幽思。"
        ],
        "notes": "",
        "id": "da3a462ad7020f6ebdaca8de197eba8d"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "求初老墨梅",
        "preface": "",
        "paragraphs": [
            "手开玉玺心希有，乃得横烟冰雪枝。",
            "枯木堂中安用许，适堪病眼发新诗。"
        ],
        "notes": "",
        "id": "bbacbc9652717c17ccc9cf1e8097e481"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "墨梅",
        "preface": "",
        "paragraphs": [
            "不向江南冰雪底，乃于毫末发春妍。",
            "一枝无语淡相对，疑在竹桥烟雨边。"
        ],
        "notes": "",
        "id": "36962b743420fb266425251069d81214"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "书性之所藏伯时木石屏  其一",
        "preface": "",
        "paragraphs": [
            "此自是我辈物，而乃落君家房。",
            "尚喜周旋顾盼，无忧荦确风霜。"
        ],
        "notes": "",
        "id": "9388c87962a6ca72d018fba81a77a5a5"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "书性之所藏伯时木石屏  其二",
        "preface": "",
        "paragraphs": [
            "淡巃嵷烟雨色，老槎牙霜霰痕。",
            "想见湘岑落木，雾连江月昏昏。"
        ],
        "notes": "",
        "id": "a7e56db061b3880be8b198a9925324db"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "书性之所藏伯时木石屏  其三",
        "preface": "",
        "paragraphs": [
            "胸中定自有此，笔端乃一见之。",
            "摧却岌峨天柱，来成咫尺峨嵋。"
        ],
        "notes": "",
        "id": "522ea490d7c40540a7e51ca35ece64d7"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "书秦处度所作松石",
        "preface": "",
        "paragraphs": [
            "怜君作诗自无敌，游戏诗余画成癖。",
            "高堂奋袖风雨来，霜干云根动秋色。",
            "长怀祝融天柱峰，万年不死之乔松。",
            "观君此画已无斁，不复望云支瘦筇。"
        ],
        "notes": "",
        "id": "6f72f9154f6e6b8befc6536e70f151c8"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "观壮舆所藏伯时马",
        "preface": "",
        "paragraphs": [
            "平生徒说追风足，厌见驽骀饱刍粟。",
            "刘侯为出二马图，缅想权奇在坰牧。",
            "本朝不伐大宛城，公初得之无乃惊。",
            "胡沙燕山在吾目，短草落日低边明。",
            "雄姿忽作风动壁，意气腾骧欲无敌。",
            "前者骄矜后者驰，信矣能先鸟疾飞。",
            "圉人亦复神超然，亮作俗肉勤加鞭。",
            "吁嗟骏骨世定有，良乐不逢长弃捐。"
        ],
        "notes": "",
        "id": "12e92a6b38583f0a0579fc016f909a4a"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "庐山十八贤",
        "preface": "",
        "paragraphs": [
            "不能晋室扶倾覆，尽作西方社里人。",
            "岂意一时希有事，翻令元亮两眉颦。"
        ],
        "notes": "",
        "id": "477e5180387605911bb04808a26a6022"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "琴到无弦听者希，古今唯有一钟期。",
            "几回拟鼓阳春曲，月满虚堂下指迟。"
        ],
        "notes": "",
        "id": "2f2296cdc530a625e12d3e151b823979"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "靖节祠",
        "preface": "",
        "paragraphs": [
            "靖节非傲世，带耻为人束。",
            "鬰然霜雪姿，受正如松独。",
            "高歌归去来，自种松与粟。",
            "寓意琴书间，处己审缨足。",
            "倾觞三径醉，颓然忘宠辱。",
            "江山有遗迹，庶以拯流俗。"
        ],
        "notes": "",
        "id": "89c891d2e0d213805e89b4b1dceea7de"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "香林许惠南溪茶作诗促之",
        "preface": "",
        "paragraphs": [
            "午窗汤餠违烦渴，安得云腴作短兵。",
            "仙鼎望公能遣赠，只今兀坐听歌声。"
        ],
        "notes": "",
        "id": "5e3c066e70d8013c75f48de1d0577b63"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "赠中上人",
        "preface": "",
        "paragraphs": [
            "能来不能款，竟欲与公言。",
            "促策望山去，未须违世喧。",
            "轻帆收落日，独鸟向前村。",
            "我亦动归思，一峰烟霭昏。"
        ],
        "notes": "",
        "id": "341ff7d27f376b9ac92ff2b1be251d01"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "乞梅",
        "preface": "",
        "paragraphs": [
            "朔风吹尽西山雪，合有早梅凌雪开。",
            "不应占看野塘上，分我一枝春色来。"
        ],
        "notes": "",
        "id": "59e9dc8d0109233844aa8e67681852a4"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "乞霜柑",
        "preface": "",
        "paragraphs": [
            "殊非海外罗浮样，亦胜洞庭霜后黄。",
            "此实君家能独有，何时分饷齿牙香。"
        ],
        "notes": "",
        "id": "2a6d44e48d3380d598eba5878114f4c3"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "酬才上人送霜柑  其一",
        "preface": "",
        "paragraphs": [
            "霜柑寄我莫言少，但得向人怀抱佳。",
            "渺渺新愁入思梦，晚云连雁雪连沙。"
        ],
        "notes": "",
        "id": "ec8ea3bccc923c54efd28e13be547a53"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "酬才上人送霜柑  其二",
        "preface": "",
        "paragraphs": [
            "日向南云望几回，无因怀抱得重开。",
            "凭君莫惜锦囊句，尽作银钩虿尾来。"
        ],
        "notes": "",
        "id": "3fd2fcf1859831a493320562cb1dc8eb"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "乞菖蒲",
        "preface": "",
        "paragraphs": [
            "饱闻云根九节，不改四时鬰然。",
            "愿见明窗棐几，浅叶瘦碧相鲜。"
        ],
        "notes": "",
        "id": "29e1c40bb017db27e2f292c253d4e6e1"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "秋怀",
        "preface": "",
        "paragraphs": [
            "霜禽惊呼山麓音，霜风急吹溪上林。",
            "羲和揽辔不可缓，夏后苦身惊寸阴。",
            "横河明明月皎皎，远山苍苍水深深。",
            "哀鸿万里绕云阵，游子不眠中夜心。"
        ],
        "notes": "",
        "id": "7aa4ce792e161ffc3a7a5f1454b7e220"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "春闺",
        "preface": "",
        "paragraphs": [
            "雪晴梅破发幽香，鶑作春声入画堂。",
            "多少玉人魂梦断，不胜情况恨更长。"
        ],
        "notes": "",
        "id": "9c72144e66824fc087c515a2ffeb3219"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "秋屏阁",
        "preface": "",
        "paragraphs": [
            "袖手章江浄渺然，倚风残叶舞翩翩。",
            "霜鸥睡渚白胜雪，雾雨含沙轻若烟。",
            "杨柳一番南陌上，梅花三弄远云边。",
            "匣鸣双剑忽生兴，我欲因从东去船。"
        ],
        "notes": "",
        "id": "5b262285ed999ade67ee541827337ecd"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "潄壑夜泉响，扫窗春雾空。"
        ],
        "notes": "",
        "id": "78e0e538be5e25f4445ae9d2b9db7d59"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "故人江北江南岸。"
        ],
        "notes": "",
        "id": "1918519faa9fc12da161f168622bca5f"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "怀人更作梦千里，归思欲迷云一滩。"
        ],
        "notes": "",
        "id": "6e7284febf30672d68d007073106a0f5"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "窗间一榻篆烟碧，门外四山秋叶红。"
        ],
        "notes": "",
        "id": "88c4544b6ad4e9b4d975487ae0b850ce"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "此身未是寻真客，惭愧寻真观里人。"
        ],
        "notes": "",
        "id": "85ccaebe3255d46f0a6c9292712a09e4"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "清霜群木落，尽见西山秋。"
        ],
        "notes": "",
        "id": "ba58262d86b8306c304bd9db343cb95d"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "味方河朔葡萄重，色比泸南荔子深。"
        ],
        "notes": "",
        "id": "6b7de20b25902459dc19d282a4079165"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "千山指去程。"
        ],
        "notes": "",
        "id": "a98ce63e5124fda06c9371bffd9368b5"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "惊湍拍岸浮。"
        ],
        "notes": "",
        "id": "9e781dd114a1bf7d751ff66b94420f67"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其一〇",
        "preface": "",
        "paragraphs": [
            "杖履寻春事。"
        ],
        "notes": "",
        "id": "9d1ad806982b462131b1ea78487da2ab"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "湖山虽不语。"
        ],
        "notes": "",
        "id": "ce7e45681053b13723e4bfc2336ef6d1"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "悠悠兰渚动归思。"
        ],
        "notes": "",
        "id": "63b2e41fd633675fb0d58f0f80bff03b"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "苍崖古木霭烟萝。"
        ],
        "notes": "",
        "id": "2755b72d847cca2a947af41800dbaeed"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其一四",
        "preface": "",
        "paragraphs": [
            "一任此身同转蓬。"
        ],
        "notes": "",
        "id": "18d044e0985899cf29873faa9691d5da"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其一五",
        "preface": "",
        "paragraphs": [
            "一苇鸣桹下渺然。"
        ],
        "notes": "",
        "id": "91c8e22834c72d13172d28a4909a4c80"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其一六",
        "preface": "",
        "paragraphs": [
            "有时罗袜步微月，想见江妃相与娱。"
        ],
        "notes": "",
        "id": "5b433ecd52015e769432f9c632248aa9"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其一七",
        "preface": "",
        "paragraphs": [
            "茅簷欹送晚，苔径曲邀春。"
        ],
        "notes": "",
        "id": "4a435d0132688331cff6f86b89229802"
    },
    {
        "author": "释祖可",
        "dynasty": "宋",
        "type": "诗",
        "rhythmic": "",
        "title": "句  其一八",
        "preface": "",
        "paragraphs": [
            "乱山争夕阳。"
        ],
        "notes": "",
        "id": "75552198ed2ceaafb582cb7fdb8100c0"
    }
]