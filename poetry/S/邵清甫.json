[
    {
        "author": "邵清甫",
        "dynasty": "宋",
        "type": "诗",
        "rhythmic": "",
        "title": "芙蓉",
        "preface": "",
        "paragraphs": [
            "三秋犹解强颜红，绝好清晨风露中。",
            "不许涉江人错认，凌波著土两家风。"
        ],
        "notes": "",
        "id": "8be3cb3352fc3b13cc62cd3a2eabeecf"
    },
    {
        "author": "邵清甫",
        "dynasty": "宋",
        "type": "诗",
        "rhythmic": "",
        "title": "桂花",
        "preface": "",
        "paragraphs": [
            "绝怜月殿好根荄，流入人间次第开。",
            "只有君家双种好，馨香曾达九天来。"
        ],
        "notes": "",
        "id": "f31a1950564203696ecd58e1e9a91c21"
    },
    {
        "author": "邵清甫",
        "dynasty": "宋",
        "type": "诗",
        "rhythmic": "",
        "title": "金钱花",
        "preface": "",
        "paragraphs": [
            "也无棱郭也无神，露洗还同铸出新。",
            "青帝若教花底用，牡丹应是得钱人。"
        ],
        "notes": "",
        "id": "a16df8bce74d7bb17944a04a01a862ee"
    },
    {
        "author": "邵清甫",
        "dynasty": "宋",
        "type": "诗",
        "rhythmic": "",
        "title": "小楼",
        "preface": "",
        "paragraphs": [
            "瓦叠鱼鳞栋展虹，清虚容膝小楼东。",
            "帘高甍耸朝迎日，窗静櫺疏昼卷风。",
            "岑远暮岚屏隠映，月残晓影玉玲珑。",
            "纱幮一枕华胥梦，看取逍遥田舍翁。"
        ],
        "notes": "",
        "id": "a396956c68551dabbdf90eec333dfb63"
    },
    {
        "author": "邵清甫",
        "dynasty": "宋",
        "type": "诗",
        "rhythmic": "",
        "title": "牛水滴",
        "preface": "",
        "paragraphs": [
            "铜牛肚里虽无物，中有深深似涧渊。",
            "牧童不暇闲吹笛，苦为诗人滴砚泉。"
        ],
        "notes": "",
        "id": "70093ff8f931e9d60df27d5fbd126020"
    },
    {
        "author": "邵清甫",
        "dynasty": "宋",
        "type": "诗",
        "rhythmic": "",
        "title": "压书石鱼",
        "preface": "",
        "paragraphs": [
            "凿石镌成一对鱼，风流未数玉蟾蜍。",
            "化时换上腰金袋，记取灯窗压尽书。"
        ],
        "notes": "",
        "id": "d27125aa45f74795c4284202f4f5a6a6"
    },
    {
        "author": "邵清甫",
        "dynasty": "宋",
        "type": "诗",
        "rhythmic": "",
        "title": "蛟龙笔架",
        "preface": "",
        "paragraphs": [
            "轩昂头角似真龙，偃仰毛锥有许功。",
            "直等主人投笔去，定应腾踏入云中。"
        ],
        "notes": "",
        "id": "123d297e3cc6511d4f22860792bbf9b3"
    },
    {
        "author": "邵清甫",
        "dynasty": "宋",
        "type": "诗",
        "rhythmic": "",
        "title": "画山水扇",
        "preface": "",
        "paragraphs": [
            "岩脉交横簇乱峰，颠崖悬绝隠仙翁。",
            "不须远看连天色，尽在吾人掌握中。"
        ],
        "notes": "",
        "id": "0ae6ec0c26afbda08847b77d795ad631"
    }
]