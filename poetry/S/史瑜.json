[
    {
        "author": "史瑜",
        "dynasty": "宋",
        "type": "诗",
        "rhythmic": "",
        "title": "兴庆池禊宴",
        "preface": "",
        "paragraphs": [
            "池馆春光欲禁烟，芳辰修禊集群贤。",
            "茂林深处森冠剑，清籁鸣时当管弦。",
            "召伯甘棠分陕地，羊公风景岘山前。",
            "诗成莫讶天机俊，潜握人间造化权。"
        ],
        "notes": "",
        "id": "145b3711b21db749239f2391fc54862d"
    },
    {
        "author": "史瑜",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "溪从沮水流嶓冢，岭接青泥入剑天。"
        ],
        "notes": "",
        "id": "34d26dfc933bd85a21562fcc9d1f2c2a"
    }
]