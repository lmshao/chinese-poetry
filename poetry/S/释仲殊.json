[
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "润州",
        "preface": "",
        "paragraphs": [
            "北固楼前一笛风，断云飞出建昌宫。",
            "江南二月多芳草，春在蒙蒙细雨中。"
        ],
        "notes": "",
        "id": "deebf5f2af53fc0a6bb453404de017bc"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "题李伯时支遁相马图",
        "preface": "",
        "paragraphs": [
            "月窟精神不受羁，白云野老太支离。",
            "当时若也无人识，骏骨灵心各自知。"
        ],
        "notes": "",
        "id": "1403f9019ac8ee15f01c8177c7e7be31"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "访子通",
        "preface": "",
        "paragraphs": [
            "多年不见玉川翁，今日相逢小榭东。",
            "依旧清凉无长物，只余松桧养秋风。"
        ],
        "notes": "",
        "id": "71cc237410fcb1a9ea5e50ea776af8b4"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "黄左丞席上作",
        "preface": "",
        "paragraphs": [
            "瑞麟香暖玉芙蓉，画蜡凝辉到晓红。",
            "数点漏移衙仗北，一番雨滴甲楼东。",
            "梦游黄阙鸾巢外，身卧彤帏虎帐中。",
            "报道谯门初日上，起来帘幕杏花风。"
        ],
        "notes": "",
        "id": "f6a589c7a514cb261203a0e4cb814674"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "题玉泉",
        "preface": "",
        "paragraphs": [
            "分出瑶池万怪惊，昆墟引落最高层。",
            "十分清是泉中玉，一漱寒生齿下冰。",
            "浄照更无云影杂，素光疑有露华凝。",
            "莫教明月从中现，澈底无心伴老僧。"
        ],
        "notes": "",
        "id": "1a2c33b9f3e275f127d91450b69ecf11"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "京口怀古  其一",
        "preface": "",
        "paragraphs": [
            "北顾横江尽，东南第一州。",
            "六朝都在望，回首倦登楼。"
        ],
        "notes": "",
        "id": "2d51be6978f57acc1f9ece5eeca6f55b"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "京口怀古  其二",
        "preface": "",
        "paragraphs": [
            "一昨丹阳王气销，尽将豪侈谢尘嚣。",
            "衣冠不复宗唐代，父老犹能道晋朝。",
            "万岁楼边谁唱月，千秋桥上自吹箫。",
            "青山不与兴亡事，只共垂杨伴海潮。"
        ],
        "notes": "",
        "id": "41da068337c89431ef823df31e4abdff"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "题洞虚观",
        "preface": "",
        "paragraphs": [
            "古观多松桧，幽奇近暮秋。",
            "坐看新月上，闲见断云愁。",
            "野思同花鸟，乡情隔岛洲。",
            "轻寒披鹤氅，隠几自搔头。"
        ],
        "notes": "",
        "id": "eee0dc880883cf015a6f1196178cc126"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "荷花",
        "preface": "",
        "paragraphs": [
            "水中仙子并红腮，一点芳心两处开。",
            "想是鸳鸯头白死，双魂化作好花来。"
        ],
        "notes": "",
        "id": "1dd056ea846dee6372aeeea56c4935c1"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "破山光明庵",
        "preface": "",
        "paragraphs": [
            "身是光明幢，语是光明经。",
            "光明聚不散，妙有成真形。",
            "示现三界前，何劳问丹青。",
            "坐断龙鬬山，宝月孤亭亭。"
        ],
        "notes": "",
        "id": "79f3d4dfd8a297c1f51eea10562e0b87"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "望湖亭",
        "preface": "",
        "paragraphs": [
            "凝华浮藻五云间，下压凌虚万象闲。",
            "湖水际天天欲尽，落霞照出洞庭山。"
        ],
        "notes": "",
        "id": "e28ceb6cfdbccaa72e5e3e9c90aeb3ee"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "中峰",
        "preface": "",
        "paragraphs": [
            "聚远最高亭，登临喜倍增。",
            "贪陪青眼客，不见白头僧。",
            "闭户三十载，压云千万层。",
            "龙珠弹落处，一点白莲灯。"
        ],
        "notes": "",
        "id": "8003ec5b29f985f0306f5fecaaec024b"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "题翠麓亭",
        "preface": "",
        "paragraphs": [
            "素虬盘屈走灵泉，槲叶涂红作画船。",
            "幡转玉绳光影旋，杯衔金镜酒痕圆。",
            "篆形彩字方传世，星落光缠忽下天。",
            "远想螭蟠殊未若，小图河曲宛依然。",
            "缓浮松酿环云际，不动兰桡到席边。",
            "上巳浮恩非此日，山阴盛事掩多年。",
            "从欢未省向尊俎，屡酒何尝议圣贤。",
            "翰墨主人今独步，双鹅应复降飞仙。"
        ],
        "notes": "",
        "id": "660ecd4d6fd5f240e0260af4ea1379eb"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "题君山洗心堂",
        "preface": "",
        "paragraphs": [
            "朝随初日上烟沙，极望淮南不见涯。",
            "今日江东寒食节，春闲桃李自开花。"
        ],
        "notes": "",
        "id": "d77359f97f2b039eee1b4eae9580e6d4"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "凉生宫殿不因秋。"
        ],
        "notes": "",
        "id": "fd89c1bbecc7d81ae4053dec872b979d"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "霁色澄千里，潮声带两州。"
        ],
        "notes": "",
        "id": "c846d24c210df6cc8cce78b85c91d80f"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "天长地久大悠悠，尔既无心我亦休。"
        ],
        "notes": "",
        "id": "df8aab41c5a335d28c42d4d2fcaf314f"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "海门碍日山双耸，江北迎人树几行。"
        ],
        "notes": "",
        "id": "44fee6dd80215c52372a3b91a9cacfb5"
    }
]