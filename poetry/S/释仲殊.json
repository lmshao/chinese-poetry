[
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "润州",
        "preface": "",
        "paragraphs": [
            "北固楼前一笛风，断云飞出建昌宫。",
            "江南二月多芳草，春在蒙蒙细雨中。"
        ],
        "notes": "",
        "id": "38221713f4867124edfe485d2efb60b8"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "题李伯时支遁相马图",
        "preface": "",
        "paragraphs": [
            "月窟精神不受羁，白云野老太支离。",
            "当时若也无人识，骏骨灵心各自知。"
        ],
        "notes": "",
        "id": "595a1eb7c3fecacb526580dc7319a931"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "访子通",
        "preface": "",
        "paragraphs": [
            "多年不见玉川翁，今日相逢小榭东。",
            "依旧清凉无长物，只余松桧养秋风。"
        ],
        "notes": "",
        "id": "493cf9a380efc0f4d8b45881ca600587"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "黄左丞席上作",
        "preface": "",
        "paragraphs": [
            "瑞麟香暖玉芙蓉，画蜡凝辉到晓红。",
            "数点漏移衙仗北，一番雨滴甲楼东。",
            "梦游黄阙鸾巢外，身卧彤帏虎帐中。",
            "报道谯门初日上，起来帘幕杏花风。"
        ],
        "notes": "",
        "id": "d857c8a28c61f0ec8890c8be949c0df2"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "题玉泉",
        "preface": "",
        "paragraphs": [
            "分出瑶池万怪惊，昆墟引落最高层。",
            "十分清是泉中玉，一漱寒生齿下冰。",
            "浄照更无云影杂，素光疑有露华凝。",
            "莫教明月从中现，澈底无心伴老僧。"
        ],
        "notes": "",
        "id": "71e3eccfba86b9b15ac2352ff8c96d9e"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "京口怀古  其一",
        "preface": "",
        "paragraphs": [
            "北顾横江尽，东南第一州。",
            "六朝都在望，回首倦登楼。"
        ],
        "notes": "",
        "id": "60d6df7c39c926177d46193574c89f26"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "京口怀古  其二",
        "preface": "",
        "paragraphs": [
            "一昨丹阳王气销，尽将豪侈谢尘嚣。",
            "衣冠不复宗唐代，父老犹能道晋朝。",
            "万岁楼边谁唱月，千秋桥上自吹箫。",
            "青山不与兴亡事，只共垂杨伴海潮。"
        ],
        "notes": "",
        "id": "78f3cfe477b9afff20c5bae90254a88f"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "题洞虚观",
        "preface": "",
        "paragraphs": [
            "古观多松桧，幽奇近暮秋。",
            "坐看新月上，闲见断云愁。",
            "野思同花鸟，乡情隔岛洲。",
            "轻寒披鹤氅，隠几自搔头。"
        ],
        "notes": "",
        "id": "44a08fb2bbbeb995d882967546138f68"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "荷花",
        "preface": "",
        "paragraphs": [
            "水中仙子并红腮，一点芳心两处开。",
            "想是鸳鸯头白死，双魂化作好花来。"
        ],
        "notes": "",
        "id": "21685b4dae0cd363c748d80837d1dacd"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "破山光明庵",
        "preface": "",
        "paragraphs": [
            "身是光明幢，语是光明经。",
            "光明聚不散，妙有成真形。",
            "示现三界前，何劳问丹青。",
            "坐断龙鬬山，宝月孤亭亭。"
        ],
        "notes": "",
        "id": "a22884fc717836ef8a70461111f4dfa5"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "望湖亭",
        "preface": "",
        "paragraphs": [
            "凝华浮藻五云间，下压凌虚万象闲。",
            "湖水际天天欲尽，落霞照出洞庭山。"
        ],
        "notes": "",
        "id": "2b4bd8b61ba5dc8c781c616c0e84184b"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "中峰",
        "preface": "",
        "paragraphs": [
            "聚远最高亭，登临喜倍增。",
            "贪陪青眼客，不见白头僧。",
            "闭户三十载，压云千万层。",
            "龙珠弹落处，一点白莲灯。"
        ],
        "notes": "",
        "id": "c742e496a3a7e415e0b16e1dbd8e7eb9"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "题翠麓亭",
        "preface": "",
        "paragraphs": [
            "素虬盘屈走灵泉，槲叶涂红作画船。",
            "幡转玉绳光影旋，杯衔金镜酒痕圆。",
            "篆形彩字方传世，星落光缠忽下天。",
            "远想螭蟠殊未若，小图河曲宛依然。",
            "缓浮松酿环云际，不动兰桡到席边。",
            "上巳浮恩非此日，山阴盛事掩多年。",
            "从欢未省向尊俎，屡酒何尝议圣贤。",
            "翰墨主人今独步，双鹅应复降飞仙。"
        ],
        "notes": "",
        "id": "af7d946c9c11c1a026fd8ed081a76560"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "题君山洗心堂",
        "preface": "",
        "paragraphs": [
            "朝随初日上烟沙，极望淮南不见涯。",
            "今日江东寒食节，春闲桃李自开花。"
        ],
        "notes": "",
        "id": "466c6e462e046116918079d0da9f691d"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "凉生宫殿不因秋。"
        ],
        "notes": "",
        "id": "b1b06c2f4aef7e273ae861a2d20a4f66"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "霁色澄千里，潮声带两州。"
        ],
        "notes": "",
        "id": "42bc1ac61a589ef0165f2602425d3097"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "天长地久大悠悠，尔既无心我亦休。"
        ],
        "notes": "",
        "id": "12c45799c9a7703c9d71fcd7819f019d"
    },
    {
        "author": "释仲殊",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "海门碍日山双耸，江北迎人树几行。"
        ],
        "notes": "",
        "id": "f9d8ee597e27d2d348339ffeeedfac51"
    }
]