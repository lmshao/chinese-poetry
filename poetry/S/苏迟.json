[
    {
        "author": "苏迟",
        "dynasty": "宋",
        "type": "诗",
        "rhythmic": "",
        "title": "建炎己酉冬自婺女携家至临海岁首泛舟憩天柱精舍谒吴君文叟山林感泉石之胜叹城邑之人沈酣势利不知山中之乐也",
        "preface": "",
        "paragraphs": [
            "列嶂峥嵘植翠屏，寒泉绿浄浸轩楹。",
            "衣巾清润玻瓈上，窗牖疏明图画成。",
            "尘世正趋名利域，山居不识鼓鼙声。",
            "莫年忧患将何适，暂喜沧浪可濯缨。"
        ],
        "notes": "",
        "id": "8d091eb01eb82cdb5ffb10967bddc8d3"
    }
]