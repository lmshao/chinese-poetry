[
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "感兴",
        "preface": "",
        "paragraphs": [
            "清风有佳意，逢者为一娱。",
            "曾不救饥渴，政尔飘襟裾。",
            "凡物贵有用，论诗用则无。",
            "诗成亦自咏，侘傺或昭苏。",
            "身名不相涉，二者如参商。",
            "迟其议论公，旷越百世长。",
            "于人已无益，离离坟草荒。",
            "不知史册上，更是谁芬芳。",
            "犹足厉世俗，曰此有耿光。",
            "生前文字冗，寸札蓐荑稂。",
            "及后乃大行，家有星河章。",
            "君欲知其人，近世苏与黄。",
            "夫有酷吏事，良不为奇屯。",
            "俗子来吾前，有语无由伸。",
            "其愚正可置，而又何为嗔。",
            "勿如孤竹子，宇宙生涯垠。",
            "匪惟狎樵牧，浩浩冥疏亲。",
            "鸟故不乱行，兽故不乱群。",
            "在山为远志，出山为小草。",
            "不足凋谢安，适可谓殷浩。",
            "夫亦有所怀，非必著枯槁。"
        ],
        "notes": "",
        "id": "cc4f172b54b0e40ba7b8b7b2c8c9deec"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "冬初杂兴  其一",
        "preface": "",
        "paragraphs": [
            "今晨霜露肃，爱此群山秋。",
            "夭桃薄照日，乃是丹枫稠。",
            "草花无名字，正类黄菊幽。",
            "一筇步涧阿，聊复舒我眸。",
            "雁声一何高，渺渺关山愁。",
            "林间有橡栗，岁晚行可收。"
        ],
        "notes": "",
        "id": "9e3d4a42c8cf8784c45e9496edf75ad2"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "冬初杂兴  其二",
        "preface": "",
        "paragraphs": [
            "牧童与樵叟，共载牛背归。",
            "我无薪蒸计，南山松栎稀。",
            "寒风昨日至，须用葺我扉。",
            "故园或可废，亦以完我衣。",
            "人生有定分，勿怪生理微。"
        ],
        "notes": "",
        "id": "35f13edb8810e0be5f408c7b1ec8bfcd"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "冬初杂兴  其三",
        "preface": "",
        "paragraphs": [
            "钟声烟外寺，报我明朝霜。",
            "篱落暝雀惊，原野昏鸦翔。",
            "杖策归茅茨，偶一歌慨慷。",
            "千载有我辈，感念行斜阳。"
        ],
        "notes": "",
        "id": "d95772333d7f7ea93c486cdba9243894"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "冬初杂兴  其四",
        "preface": "",
        "paragraphs": [
            "斋中乃无纸，柿叶平篱根。",
            "稍取书点画，带此朝露痕。",
            "识字有何补，随尔忧患繁。",
            "姓名总不记，适有古意存。",
            "惜哉结绳后，事始于乾坤。",
            "先生晚始悟，无术鸠田园。"
        ],
        "notes": "",
        "id": "c9490abbb00301f14095f4f5022e380c"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "冬初杂兴  其五",
        "preface": "",
        "paragraphs": [
            "残花与新蕊，不共横斜枝。",
            "摧谢得清峭，独照冰霜时。",
            "寒梅正如此，他木乃变衰。",
            "此由观世物，特以厄见奇。",
            "古云桑落节，当有新醪𥬠。",
            "得秫酿几何，拨瓮香浮浮。",
            "醇熟不足计，醒醉亦自筹。",
            "得酒乃迳饮，无酒亦可休。",
            "绝怜未知道，颠倒阮与刘。",
            "百年有事业，遑云逃糟丘。"
        ],
        "notes": "",
        "id": "17d71ecee684584c3534aac7327a7890"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "冬初杂兴  其六",
        "preface": "",
        "paragraphs": [
            "秋晚种麰麦，覆块青茸茸。",
            "兹物乃畏湿，沟作棋道通。",
            "江南地力瘠，百谷劳农工。",
            "秔稌蓄堘上，麰麦藏沟中。",
            "从今防蹂啮，早晚观麦丛。",
            "须纵牛羊食，勿信东坡翁。",
            "吾诗乃农谱，亦著江南风。"
        ],
        "notes": "",
        "id": "c55ef42731fac993d9a04903ee6513c1"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "立春日",
        "preface": "",
        "paragraphs": [
            "残冬初曦巧弄频，轻澌片片动游鳞。",
            "土牛不报穷居暖，星鸟非司退士春。",
            "门帖废忘梅柳句，乡傩倚阁鼓鼙人。",
            "愁多酒浅知何那，太息年光草草新。"
        ],
        "notes": "",
        "id": "0feb1724b02e82e789f301639e3269fa"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "送年寓叹",
        "preface": "",
        "paragraphs": [
            "岁事分携作迳归，清愁环守有重围。",
            "预供除日先人祭，次拂元朝道士衣。",
            "狂似嵇康今尽嬾，觉如蘧瑗昔皆非。",
            "新春未识耕耘地，当卜何如买钓矶。"
        ],
        "notes": "",
        "id": "3caf92e1afd2a7f94cb6dffb4c9b708c"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "开岁连日有阴雨  其一",
        "preface": "",
        "paragraphs": [
            "老杜诗章五百年，为吾替写早春篇。",
            "恰从元日逾人日，重有阴阴冷落天。"
        ],
        "notes": "",
        "id": "5e1b730b4f762db03b08e72c0a63255a"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "开岁连日有阴雨  其二",
        "preface": "",
        "paragraphs": [
            "日日岚阴守翠微，清溪平没钓鱼矶。",
            "流鶑一任无来意，直恐梅花半树稀。"
        ],
        "notes": "",
        "id": "e827fa702112880fee18ea025a36643c"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "开岁连日有阴雨  其三",
        "preface": "",
        "paragraphs": [
            "新草天涯入断魂，若为有意眺郊原。",
            "只因老子春愁少，须著萧萧雨暗村。"
        ],
        "notes": "",
        "id": "b5e02b39696e8413cee64324dbae39db"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "又书画船五首  其一",
        "preface": "",
        "paragraphs": [
            "足踏江陵一舸空，襄阳亲手结孤蓬。",
            "流传别有黔川样，安稳舲斋不軃风。"
        ],
        "notes": "",
        "id": "9c49167472504bd37b77a055746a0a41"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "又书画船五首  其二",
        "preface": "",
        "paragraphs": [
            "书画生憎世上尘，不嫌蓑笠渺无津。",
            "扁舟去住浑林间，了是江湖旧散人。"
        ],
        "notes": "",
        "id": "cfeb14166dab01e749cb670c73d671ae"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "又书画船五首  其三",
        "preface": "",
        "paragraphs": [
            "幸自消除长物缘，尚留遮眼卷三千。",
            "分明更有江湖债，搬入人家赝钓船。"
        ],
        "notes": "",
        "id": "8b9629307d523a78f6f1a9a495af9c90"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "又书画船五首  其四",
        "preface": "",
        "paragraphs": [
            "不听挐音分外闲，稳装书画一蓬间。",
            "今朝风雨苕川上，扑洒沙鸥第几湾。"
        ],
        "notes": "",
        "id": "bf0ecb3353c272ac855ef529b0a08dcb"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "又书画船五首  其五",
        "preface": "",
        "paragraphs": [
            "切莫清狂更隠沦，浮家泛宅断知闻。",
            "明朝我欲观书画，何处将诗寄水云。"
        ],
        "notes": "",
        "id": "1b98e10d44a5eed68595fd99d7c7bae0"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "觅佳山水迁居未能又力役不休",
        "preface": "",
        "paragraphs": [
            "微吟清啸有孤怀，历落嵚崎已大乖。",
            "芳草何心知世事，闲云肆意绕天涯。",
            "前时绝喜王官谷，此去聊堪阿里街。",
            "一语作铭君记取，腾腾任运莫安排。"
        ],
        "notes": "",
        "id": "0aea496cb3a111ab1906d92ed6106a70"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "生日  其一",
        "preface": "",
        "paragraphs": [
            "云外荒村半掩扉，门孤事业与心违。",
            "悠悠岁月山林老，纳纳乾坤道路非。"
        ],
        "notes": "",
        "id": "908ef49bc092be3103e51caba7d1db59"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "生日  其二",
        "preface": "",
        "paragraphs": [
            "鸿雁关河秋满眼，梧桐风雨冷吹衣。",
            "蓼莪自是长休废，独立苍苔一叹欷。"
        ],
        "notes": "",
        "id": "0e2e6f172abf8f8b739b63da4ada6835"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "竹枝歌  其一",
        "preface": "",
        "paragraphs": [
            "滟滪滩头君莫行，瞿塘峡里不论程。",
            "龙吟小雨蜀天黑，等有明朝春水生。"
        ],
        "notes": "",
        "id": "45156e0c748cbbd3cbe322896c793ba5"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "竹枝歌  其二",
        "preface": "",
        "paragraphs": [
            "行尽三巴三曲头，一滩自有一生愁。",
            "明朝已过巴陵岸，更宿江陵渔笛洲。"
        ],
        "notes": "",
        "id": "a56a1b527c8aae8f53110a99676d2970"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "竹枝歌  其三",
        "preface": "",
        "paragraphs": [
            "云外猩猩何处声，终朝出没只深菁。",
            "前有悬崖菁几里，行人到此古今情。"
        ],
        "notes": "",
        "id": "698a2529ddcfb9300655d4b57a312b4f"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "竹枝歌  其四",
        "preface": "",
        "paragraphs": [
            "汹浪砰雷蛇饮溪，阴崖天暗虎丘泥。",
            "万里中原那有此，怜君更过鬼门西。"
        ],
        "notes": "",
        "id": "99433c91db8c04b9a3370314bd4db284"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "竹枝歌  其五",
        "preface": "",
        "paragraphs": [
            "峡路阴阴无四时，寒云鸟道挂天危。",
            "荒亭败驿此何处，望帝江山号子规。"
        ],
        "notes": "",
        "id": "6b2d4d96d3c85d9743ea98a6805a3e7b"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "竹枝歌  其六",
        "preface": "",
        "paragraphs": [
            "巴子城荒非昔人，公孙何处问遗民。",
            "千年惟有武侯碛，留与踏歌行早春。"
        ],
        "notes": "",
        "id": "0a19d1f597e56f79d185deef7d58c4ab"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "竹枝歌  其七",
        "preface": "",
        "paragraphs": [
            "汉世明妃犹有村，荒祠歌舞与招魂。",
            "胡琴好入巴渝曲，万里还乡酾酒罇。"
        ],
        "notes": "",
        "id": "7f1765b28285bb88cdda04bbd378ec17"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "竹枝歌  其八",
        "preface": "",
        "paragraphs": [
            "黄牛庙前鸦鹳栖，黄魔宫外枭𫛳啼。",
            "估客酹神巫妪醉，青林日转风凄凄。"
        ],
        "notes": "",
        "id": "f03f28dc92d1a70807662ff0880d5847"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "竹枝歌  其九",
        "preface": "",
        "paragraphs": [
            "峡山削出青嵯峨，峡水匀成绿不波。",
            "顿平山林未能得，奈此猿声朝夕何。"
        ],
        "notes": "",
        "id": "84fe065fe8de02baac858483a486c3ba"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "春夏之交四首  其一",
        "preface": "",
        "paragraphs": [
            "江花江水意，春色为谁多。",
            "极目天涯草，凄凄奈尔何。"
        ],
        "notes": "",
        "id": "4c0ba93c0a4c06d6e52558199753d090"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "春夏之交四首  其二",
        "preface": "",
        "paragraphs": [
            "悄悄瞻青壁，悠悠瞩翠林。",
            "流鶑无一事，声远薜萝阴。"
        ],
        "notes": "",
        "id": "b431fbc866fb12ea511dac02804ba0d3"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "春夏之交四首  其三",
        "preface": "",
        "paragraphs": [
            "村落頳桐日，茅茨白楝风。",
            "闲阶沾雨菊，又绿去年丛。"
        ],
        "notes": "",
        "id": "0166413c9db3fd3291f475551d6e8960"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "春夏之交四首  其四",
        "preface": "",
        "paragraphs": [
            "拂槛逍遥絮，浮空自在丝。",
            "幽香来远近，山侧有酴釄。"
        ],
        "notes": "",
        "id": "316e315d2353be7982f48d6d89a418ff"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "霜晓早行",
        "preface": "",
        "paragraphs": [
            "三两残星龙𦜩云，人烟山色晓初分。",
            "西风一夜吹黄叶，不计霜晨客子闻。"
        ],
        "notes": "",
        "id": "a573ac1d51b3b978a64fa1d2fbc78e6e"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "哭程晦夫  其一",
        "preface": "",
        "paragraphs": [
            "握手论交意气真，旧游四顾暗伤神。",
            "陪从金马门中客，和唱铜驼陌上春。"
        ],
        "notes": "",
        "id": "c5f6b2e09ea646cd42c9d1413589a329"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "哭程晦夫  其二",
        "preface": "",
        "paragraphs": [
            "尚谓乡邦离有合，忍闻丘垄夜无晨。",
            "夕阳古道曾经别，肠断西风泪满巾。"
        ],
        "notes": "",
        "id": "2ca401571c9ce75b8271d8642cefcc63"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "和谢虚谷  其一",
        "preface": "",
        "paragraphs": [
            "文章琬琰盛镌磨，乞与丹青侈若何。",
            "已是追随名世晚，敢言步骤古人多。",
            "未同子美投三赋，且为灵均释九歌。",
            "怎有农谣又渔曲，稍谈钓笠与耕蓑。"
        ],
        "notes": "",
        "id": "f898a41caf050d0c09d57c5a7e664a3a"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "和谢虚谷  其二",
        "preface": "",
        "paragraphs": [
            "穷愁幽思或成时，畦迳荒芜失自治。",
            "秋气居然寒宋玉，土风犹尔操钟仪。",
            "安能跛鼈从天马，正拟长松引菟丝。",
            "启以新篇新绳削，元和直至建安时。"
        ],
        "notes": "",
        "id": "3496d5d33a298035307686db4479853c"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "夜泊垂虹",
        "preface": "",
        "paragraphs": [
            "䗖𬟽无晴雨，横空不计年。",
            "长身欺浪渺，巨力厌风颠。",
            "怀古方闻笛，题诗且住船。",
            "飞鸣中夜雁，何处得洲眠。"
        ],
        "notes": "",
        "id": "e4df4048e5ec12e046be3ea2c7618b0d"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "明妃引",
        "preface": "",
        "paragraphs": [
            "明妃如花颜，高出汉宫右。",
            "可怜君王目，但寄丹青手。",
            "寂寂保孤妍，悠悠成伪丑。",
            "坐此嫁穹庐，流落无时回。",
            "无时回，琵琶未阕边笳催。",
            "哀弦流入千家谱，明妃只作阏支舞。",
            "年年犹借南来风，吹得青青一抔土。",
            "君不见汉家嫁得几娉婷，不闻一一琵琶声。",
            "祸起当年娄敬谬，后人独恨毛延寿。"
        ],
        "notes": "",
        "id": "f64cf723f12eb57cce0f1c5633fbeb1f"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "曲江头",
        "preface": "",
        "paragraphs": [
            "君不见曲江头，离离衰草寒云秋。",
            "今人不见昔人游，昔人不见今人愁。",
            "欲谈往事无耆旧，沉吟千载空搔首，盛衰倚伏如寒暄。",
            "秦时宜春苑，汉世乐游园，更复唐人宫殿拥千门。",
            "往古来今但如此，同一溶溶曲江水。"
        ],
        "notes": "",
        "id": "a9725a41c3fa7cf33fc2794b329cf37b"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "公无渡河",
        "preface": "",
        "paragraphs": [
            "公乎渡河不可航，年既老，智则童。",
            "临流径渡何伥伥，夫岂有急须自亡。",
            "前无掣，后无挤，且无迹捕至尔门，未至东市之诛磔死如牛羊。",
            "河流在前白日光，谁以锦覆河流黄。",
            "公不见河源夭矫落昆仑，悬天注地千里强。",
            "飞奔突入中原疆，一击无有完堤防。",
            "跳蹴后土舂穹苍，公懵视之行康庄。",
            "掉臂而往无褰裳，不能驭风骑气奚为狂。",
            "河之流汤汤，鲲鲸之恶未可量。",
            "长戈为鳍锯为尾，刀崖斧窟镵牙张。",
            "公其以身委饥肠，人生无难死足伤。",
            "以饥寒死骨犹藏，棺椁送尔松柏冈。",
            "何必为河之鬼冯夷乡，其下浊泥出无梁。",
            "何不相蹙公自僵，奈何乎箜篌之音河水旁。"
        ],
        "notes": "",
        "id": "99b6f8e5fb6b0c860665dcd4082fa69c"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "秋怀五首  其一",
        "preface": "",
        "paragraphs": [
            "秋虫日以喧，秋树日以疏。",
            "君听草根蛩，泣吊风中梧。",
            "壮士秋怀涕，及此清霜初。"
        ],
        "notes": "",
        "id": "296ae4021808e5a31077a5b79b4cb4c4"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "秋怀五首  其二",
        "preface": "",
        "paragraphs": [
            "从来感秋人，一例皆楚声。",
            "吾闻古燕赵，慷慨多不平。",
            "惜哉宋玉辞，不使荆轲听。"
        ],
        "notes": "",
        "id": "d1b4d9d8052ce24dc0f2d973a7538242"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "秋怀五首  其三",
        "preface": "",
        "paragraphs": [
            "何处秋声多，竹外声历历。",
            "凄切不禁寒，萧萧旧时碧。",
            "此中白发愁，饷与秋风客。"
        ],
        "notes": "",
        "id": "0cb1373aec12168b6f11abce99bd8bc1"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "秋怀五首  其四",
        "preface": "",
        "paragraphs": [
            "畴昔旅江湖，夜夜南飞雁。",
            "山园柿栗秋，出户望河汉。",
            "袛今寒雁时，中夕起三叹。"
        ],
        "notes": "",
        "id": "8501fd238192de5e02f95e8eb43e2994"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "秋怀五首  其五",
        "preface": "",
        "paragraphs": [
            "黄山秋雕锼，风露洗崖崿。",
            "行行听清猿，处处采灵药。",
            "秋云老石床，已后十年约。"
        ],
        "notes": "",
        "id": "bcced8dd0fee418f507162e48959843d"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "画猿",
        "preface": "",
        "paragraphs": [
            "客子平生三峡游，青猿树树悬高秋。",
            "归来落笔成天趣，中传蜀月巴云意。",
            "如何猿叫驿边时，只欠行人唱竹枝。"
        ],
        "notes": "",
        "id": "9e0dbf2010d72f992014d40930529103"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "戏嘲二子",
        "preface": "",
        "paragraphs": [
            "攻为乐府作，吟尽乐府题。",
            "不晓张籍与王建，笔端欲揽风凄凄。",
            "大半闲愁生浪语，十九他人无与汝。",
            "击辕抚缶何如声，奈此澜翻两吻鸣。"
        ],
        "notes": "",
        "id": "aee26808140b47f2fb4452361a6b577b"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "行都饯岁",
        "preface": "",
        "paragraphs": [
            "插架余残历，挑灯忆故乡。",
            "年光蛇赴壑，羁旅雁随阳。",
            "禁阙迎傩鼓，邻街祭灶香。",
            "英雄须自力，容易鬓毛苍。"
        ],
        "notes": "",
        "id": "f6b4e201905d0bc26f873c5d114015cb"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "临安钱武肃庙",
        "preface": "",
        "paragraphs": [
            "吴越归旗纛，风云助鼓鼙。",
            "锦蒙山树遍，弩射海潮低。",
            "龙凤城葱鬰，牛羊墓惨凄。",
            "古祠存故里，秋草庑东西。"
        ],
        "notes": "",
        "id": "617b4bf30f454ac48b3448fe34823a5d"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "倦客",
        "preface": "",
        "paragraphs": [
            "倦客江湖返，书生畎亩思。",
            "古来惟即墨，世上几仇池。",
            "八表烟霾隔，三春草木衰。",
            "交游消息断，存没杳难知。"
        ],
        "notes": "",
        "id": "59e128ab1be0ed1ea1ebdbba87fdb88c"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "遣怀杂赋",
        "preface": "",
        "paragraphs": [
            "宇宙迂疏一布衣，谋身毕竟是邪非。",
            "能知道义丘山重，定看荣华草芥微。",
            "世事悠悠蝴蝶梦，人情扰扰桔槹机。",
            "英雄不是违流俗，白雪阳春和自稀。"
        ],
        "notes": "",
        "id": "7a6f56fa800df56175452596d8462aef"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "春日武康游望过孟东野故居",
        "preface": "",
        "paragraphs": [
            "残霭初收半在沙，一川芳草趁溪斜。",
            "群峰古意汪芒国，废地诗情正曜家。",
            "天末凄迷浮野色，柳边骀荡受春华。",
            "更携尊酒看修竹，不为前坡得意花。"
        ],
        "notes": "",
        "id": "e51c00bfe970ca1834ed76afef4ca40d"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "愍叹",
        "preface": "",
        "paragraphs": [
            "救地扶天力不支，犹为落落怪男儿。",
            "泥中龙逝江神骇，波际鲸枯海若悲。",
            "恨入烟云连汉县，魂随霜雪薄燕垂。",
            "可怜傲兀南冠在，吟尽关山恸绝诗。"
        ],
        "notes": "",
        "id": "62e1b4c4ea03233d4a402e3aec91d865"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "还邓觉民诗卷",
        "preface": "",
        "paragraphs": [
            "南山竹可笛，北山桐可琴。",
            "得如听松风，中有太古音。"
        ],
        "notes": "",
        "id": "8dbf332e96a94ae9be3e880aaff04b07"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "阅秦纪二首  其一",
        "preface": "",
        "paragraphs": [
            "初逃揕未亡，又遇朴无伤。",
            "如何博浪祸，更使副车当。"
        ],
        "notes": "",
        "id": "16120a1215d96c5d13010f157e003998"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "阅秦纪二首  其二",
        "preface": "",
        "paragraphs": [
            "泰岳聊逃雨，湘山偶阻风。",
            "伐树仍封树，元无罪与功。"
        ],
        "notes": "",
        "id": "3c3bc8a12e9d93b763edbfe155240717"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "邵康节",
        "preface": "",
        "paragraphs": [
            "真隠由中土，行窝赏太平。",
            "生无皱眉事，单为杜鹃声。"
        ],
        "notes": "",
        "id": "c32482f09d628bd27ad8340712c385ad"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "紫阳夜坐",
        "preface": "",
        "paragraphs": [
            "一夜灯前白纻单，沉吟有此夏初寒。",
            "露零若与人相语，松杪潇潇下石坛。"
        ],
        "notes": "",
        "id": "c5e2d9e5cd80e664ae9554ae2a4c3167"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "偶作",
        "preface": "",
        "paragraphs": [
            "更勿穷通算此生，文章玄白付谁评。",
            "凄凉例薄佳人命，邂逅多成竖子名。"
        ],
        "notes": "",
        "id": "751d3a770c5c4880815fd7c5a3f3a7f8"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "书雨",
        "preface": "",
        "paragraphs": [
            "阴谷幽林热似焚，阿香鸣鼓骤殷殷。",
            "天公作雨须臾事，用得东山一片云。"
        ],
        "notes": "",
        "id": "86e7f91377a83645abbd504687fc93b3"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "归途旅思",
        "preface": "",
        "paragraphs": [
            "虚市斜阳早掩门，萧条州县抵深村。",
            "残梅与客迎新岁，明月随人作上元。"
        ],
        "notes": "",
        "id": "f040a5f480fc379584e295ca69a14fe5"
    },
    {
        "author": "孙嵩",
        "dynasty": "宋",
        "type": "诗",
        "rhythmic": "",
        "title": "姑苏元夕",
        "preface": "",
        "paragraphs": [
            "茂苑长洲满地春，吴儿歌舞逐时新。",
            "风流百巧花灯手，犹是夫差国里人。"
        ],
        "notes": "",
        "id": "80d54e2de54bc7cf848edc1e68e840a3"
    }
]