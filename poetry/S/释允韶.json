[
    {
        "author": "释允韶",
        "dynasty": "宋",
        "type": "诗",
        "rhythmic": "",
        "title": "偈七首  其一",
        "preface": "",
        "paragraphs": [
            "一五二五，机轮无阻。",
            "南山起云，北山下雨。",
            "有人却道锦上添花，有人又道泥中洗土。",
            "有人又道离此二途，便见丹霄独步。",
            "若总如斯论量，山僧未敢相许。"
        ],
        "notes": "",
        "id": "8a8eb59115fe50fc3c0ca8654cdcffa6"
    },
    {
        "author": "释允韶",
        "dynasty": "宋",
        "type": "诗",
        "rhythmic": "",
        "title": "偈七首  其二",
        "preface": "",
        "paragraphs": [
            "老汉当年腊月八，三更夜半颠狂发。",
            "刚把长钉钉眼睛，直至而今未能拔。"
        ],
        "notes": "",
        "id": "5e4fddd761ab5f398384dd0d72d9d19a"
    },
    {
        "author": "释允韶",
        "dynasty": "宋",
        "type": "诗",
        "rhythmic": "",
        "title": "偈七首  其三",
        "preface": "",
        "paragraphs": [
            "月月初一十五，处处槌钟打鼓。",
            "若不毁谤禅道，便是呵骂佛祖。",
            "尽道慈悲接人，毕竟无过于此。",
            "承天鼻孔笑伊，直是未敢相许。",
            "坐人舌头即不无，争教无舌人解语。"
        ],
        "notes": "",
        "id": "e9a2ef106accee8f764980ad4c57945b"
    },
    {
        "author": "释允韶",
        "dynasty": "宋",
        "type": "诗",
        "rhythmic": "",
        "title": "偈七首  其四",
        "preface": "",
        "paragraphs": [
            "秋光清浅时，白鹭和烟岛。",
            "良哉观世音，全身入荒草。"
        ],
        "notes": "",
        "id": "a16a962a7841a4aa8f5e780530f652f2"
    },
    {
        "author": "释允韶",
        "dynasty": "宋",
        "type": "诗",
        "rhythmic": "",
        "title": "偈七首  其五",
        "preface": "",
        "paragraphs": [
            "宝剑未出匣，神光射斗牛。",
            "千兵虽易得，一将实难求。"
        ],
        "notes": "",
        "id": "3fb4cfefc829a25cae26917a22a64e88"
    },
    {
        "author": "释允韶",
        "dynasty": "宋",
        "type": "诗",
        "rhythmic": "",
        "title": "偈七首  其六",
        "preface": "",
        "paragraphs": [
            "八月秋，何处热。",
            "风入松，声瑟瑟。",
            "落霞孤鹜齐飞，秋水长天一色。",
            "不是对景对机，不是应时应节。",
            "下座巡堂去，吃茶珍重歇。"
        ],
        "notes": "",
        "id": "02e6402a57cdab5503563ad041906507"
    },
    {
        "author": "释允韶",
        "dynasty": "宋",
        "type": "诗",
        "rhythmic": "",
        "title": "偈七首  其七",
        "preface": "",
        "paragraphs": [
            "篱畔黄花含晓露，庭前丹桂喷秋香。",
            "明明此物非他物，脱体承当不厮当。"
        ],
        "notes": "",
        "id": "054672f0111828e53cdec711c4ede918"
    }
]