[
    {
        "author": "宋景瞻",
        "dynasty": "宋",
        "type": "诗",
        "rhythmic": "",
        "title": "崇庆寺",
        "preface": "",
        "paragraphs": [
            "峭壁青连古院松，疏林声渡晚风钟。",
            "地擎鳌背中分势，僧住天宫第几重。",
            "泉落断崖悬素练，树蟠危石挂苍龙。",
            "登临远与红尘隔，疑在三山最上峰。"
        ],
        "notes": "",
        "id": "8a07ec58c7f0956b89d1c4a8b94efdc1"
    },
    {
        "author": "宋景瞻",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "可怜万里南飞翼，肯向霜林借一枝。"
        ],
        "notes": "",
        "id": "ec0fbc955df3452293a2fbaf93e3c645"
    }
]