[
    {
        "author": "释慧光",
        "dynasty": "宋",
        "type": "诗",
        "rhythmic": "",
        "title": "颂古五首  其一",
        "preface": "",
        "paragraphs": [
            "雨洗淡红桃蕚嫩，风摇浅碧柳丝轻。",
            "白云影里怪石露，绿水光中古木清。"
        ],
        "notes": "",
        "id": "a406f8d43401560ebe1b70727fc8fdd1"
    },
    {
        "author": "释慧光",
        "dynasty": "宋",
        "type": "诗",
        "rhythmic": "",
        "title": "颂古五首  其二",
        "preface": "",
        "paragraphs": [
            "窣堵古形仪，未举已先知。",
            "巍然存海底，影落树头辉。"
        ],
        "notes": "",
        "id": "12754822661ef736ff95184e51e5e258"
    },
    {
        "author": "释慧光",
        "dynasty": "宋",
        "type": "诗",
        "rhythmic": "",
        "title": "颂古五首  其三",
        "preface": "",
        "paragraphs": [
            "偷吃油糍，卖弄口觜。",
            "年老成魔，谩神吓鬼。"
        ],
        "notes": "",
        "id": "63fe31e4af0a5a93c56e7a76462c3ada"
    },
    {
        "author": "释慧光",
        "dynasty": "宋",
        "type": "诗",
        "rhythmic": "",
        "title": "颂古五首  其四",
        "preface": "",
        "paragraphs": [
            "一吹无孔笛，一抚没弦琴。",
            "一曲两曲无人会，雨过夜塘秋水深。"
        ],
        "notes": "",
        "id": "74066f4ea75cdaf827b31150084f35ef"
    },
    {
        "author": "释慧光",
        "dynasty": "宋",
        "type": "诗",
        "rhythmic": "",
        "title": "颂古五首  其五",
        "preface": "",
        "paragraphs": [
            "狗子无佛性，全提摩竭令。",
            "才拟犯锋铓，丧却穷性命。"
        ],
        "notes": "",
        "id": "cacb66c67d88495db7a63ac54acc1b0d"
    },
    {
        "author": "释慧光",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "不用求真，何须息见，倒骑牛兮入佛殿。",
            "羌笛一声天地空，不知谁识瞿昙面。"
        ],
        "notes": "",
        "id": "252ef6eab7ae0f023e000fc5bd9b72c4"
    }
]