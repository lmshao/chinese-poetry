[
    {
        "author": "释元祐",
        "dynasty": "宋",
        "type": "诗",
        "rhythmic": "",
        "title": "偈  其一",
        "preface": "",
        "paragraphs": [
            "为僧六十鬓先华，无补空门愧出家。",
            "愿乞封回礼部牒，免孤蜁老衲袈裟。"
        ],
        "notes": "",
        "id": "0bb7b6b655baa339b646a15898e9fc66"
    },
    {
        "author": "释元祐",
        "dynasty": "宋",
        "type": "诗",
        "rhythmic": "",
        "title": "偈  其二",
        "preface": "",
        "paragraphs": [
            "凡见圣见，春云掣电。",
            "真说妄说，空花水月。",
            "翻忆长髭见石头，解道红炉一点雪。"
        ],
        "notes": "",
        "id": "e36c0e221d3e3858ed5970fd019699a7"
    },
    {
        "author": "释元祐",
        "dynasty": "宋",
        "type": "诗",
        "rhythmic": "",
        "title": "偈  其三",
        "preface": "",
        "paragraphs": [
            "龟毛为箭，兔角为弓。",
            "那咤忿怒，射破虚空。",
            "虚空扑落，倾湫倒岳。",
            "墙壁瓦砾放光明，归依如来大圆觉。"
        ],
        "notes": "",
        "id": "9bb263ff6dd71f58c7402e5fcc78e466"
    },
    {
        "author": "释元祐",
        "dynasty": "宋",
        "type": "诗",
        "rhythmic": "",
        "title": "偈  其四",
        "preface": "",
        "paragraphs": [
            "月色和云白，松声带露寒。",
            "好个真消息，凭君子细看。"
        ],
        "notes": "",
        "id": "acfe10d2414b7be7e04e947e64280c6b"
    }
]