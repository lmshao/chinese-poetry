[
    {
        "author": "释本才",
        "dynasty": "宋",
        "type": "诗",
        "rhythmic": "",
        "title": "偈十二首  其一",
        "preface": "",
        "paragraphs": [
            "上封一句，海墨难诠。",
            "墙壁瓦砾，昼夜流传。",
            "若住听莹，鹞子冲天。"
        ],
        "notes": "",
        "id": "054c724915c999334299616e330bdebf"
    },
    {
        "author": "释本才",
        "dynasty": "宋",
        "type": "诗",
        "rhythmic": "",
        "title": "偈十二首  其二",
        "preface": "",
        "paragraphs": [
            "当阳不显迹，文彩未生前。",
            "只个平常处，壶中别是天。",
            "别是天，唯自到，缓行急行俱蹉过。",
            "红尘数尽去来人，李白元是痴措大。"
        ],
        "notes": "",
        "id": "258c459653dc409bec74d4c1f0446a0e"
    },
    {
        "author": "释本才",
        "dynasty": "宋",
        "type": "诗",
        "rhythmic": "",
        "title": "偈十二首  其三",
        "preface": "",
        "paragraphs": [
            "色本殊质像，声元异乐苦。",
            "眼耳绝见闻，半夜日轮午。",
            "日输午，与谁说，休向虚空重钉橛。",
            "烱烱森罗相对看，如浄琉璃含宝月。",
            "无智人前莫说，打汝头破脑裂。"
        ],
        "notes": "",
        "id": "044423d8569b0830692d24ad59cd89d4"
    },
    {
        "author": "释本才",
        "dynasty": "宋",
        "type": "诗",
        "rhythmic": "",
        "title": "偈十二首  其四",
        "preface": "",
        "paragraphs": [
            "二由一有，一亦莫守。",
            "拂子朝到西天，暮归唐土。",
            "也无佛，也无祖，夜半日输正当午。",
            "露柱灯笼𡎺著时，谁道黄金如粪土。"
        ],
        "notes": "",
        "id": "b98d2f97daa0d52ad0c27119f8a9e82f"
    },
    {
        "author": "释本才",
        "dynasty": "宋",
        "type": "诗",
        "rhythmic": "",
        "title": "偈十二首  其五",
        "preface": "",
        "paragraphs": [
            "清机历掌，同道方知，格外称提。",
            "徒劳䧟啄，句中有句。",
            "埋没已灵，句中无句。",
            "藏身北斗，拈灯笼向佛殿里。",
            "即且置将三门来，灯笼上又作么生。",
            "自是觑不见，刚道有遮护。"
        ],
        "notes": "",
        "id": "1ef05d434f107278838f1e36eb19daf7"
    },
    {
        "author": "释本才",
        "dynasty": "宋",
        "type": "诗",
        "rhythmic": "",
        "title": "偈十二首  其六",
        "preface": "",
        "paragraphs": [
            "智身迥出先天地，大用纵横不易知。",
            "鼓舞灵源宣众妙，人间天上仰无为。"
        ],
        "notes": "",
        "id": "b1fe6e4b45bb8c28989ea4a92a1e824f"
    },
    {
        "author": "释本才",
        "dynasty": "宋",
        "type": "诗",
        "rhythmic": "",
        "title": "偈十二首  其七",
        "preface": "",
        "paragraphs": [
            "鸡鸣丑，一颗圆光明已久。",
            "忽然抖擞起来时，问著依前还漏逗。",
            "还漏逗，拟欲藏身北斗前，应须合掌南辰后。"
        ],
        "notes": "",
        "id": "ca2029e0578b252392c4c71cc354f7d6"
    },
    {
        "author": "释本才",
        "dynasty": "宋",
        "type": "诗",
        "rhythmic": "",
        "title": "偈十二首  其八",
        "preface": "",
        "paragraphs": [
            "三界无法，何处求心。",
            "四大本空，佛依何住。",
            "直得清寥寥白滴滴，犹是真常流注。"
        ],
        "notes": "",
        "id": "6a29322e8d4395806cd77fd590e53b80"
    },
    {
        "author": "释本才",
        "dynasty": "宋",
        "type": "诗",
        "rhythmic": "",
        "title": "偈十二首  其九",
        "preface": "",
        "paragraphs": [
            "上无攀仰，下绝已躬。",
            "唤起怀州牛吃禾，捺下益州马腹胀。",
            "从教天下觅医人，炙猪左膊上。",
            "奇，奇，是是非非总不知。",
            "梦回瞥起临明镜，洎被张公错画眉。"
        ],
        "notes": "",
        "id": "49a9f8b3b331eb0f95f311ddcbe543b1"
    },
    {
        "author": "释本才",
        "dynasty": "宋",
        "type": "诗",
        "rhythmic": "",
        "title": "偈十二首  其一○",
        "preface": "",
        "paragraphs": [
            "诸佛放光明，助发真实相。",
            "希有诸比丘，是中无比况。"
        ],
        "notes": "",
        "id": "0b589afb2038cf4878eaa25ccc9057a5"
    },
    {
        "author": "释本才",
        "dynasty": "宋",
        "type": "诗",
        "rhythmic": "",
        "title": "偈十二首  其一一",
        "preface": "",
        "paragraphs": [
            "袖里暂闲医国手，岸巾来访卧云人。",
            "相逢一笑千峰顶，高下森罗百亿身。",
            "相逢一笑，万壑风清。",
            "大冶精金，应无变色。",
            "黄檗昔遇裴相国，当头一劄，冷暖自知。",
            "睦州久契陈尚书，剖露肝肠，清虚廓落。",
            "正当今日，宾主互换。",
            "觌体唱酬，似空藏空，如镜照镜。",
            "芥子拈来敲石窟，须知渠是个中人。"
        ],
        "notes": "",
        "id": "f1956f0e2eee9f6e4ceb0193820e2402"
    },
    {
        "author": "释本才",
        "dynasty": "宋",
        "type": "诗",
        "rhythmic": "",
        "title": "偈十二首  其一二",
        "preface": "",
        "paragraphs": [
            "画餠不足以充饥，大羹必资于敏手。",
            "浄瓶趯倒，目前赢得大沩山。",
            "铁钵擎来，八万毛孔皆香发。",
            "口吞三世即且置，铁牛不食连鞭草。",
            "机梭不犯风云势，石笋从教劫外抽。"
        ],
        "notes": "",
        "id": "11f8b1a2d04abee5631a42e0a11a575e"
    },
    {
        "author": "释本才",
        "dynasty": "宋",
        "type": "诗",
        "rhythmic": "",
        "title": "偈十二首  其一三",
        "preface": "",
        "paragraphs": [
            "秋风浩浩来，芙蓉花半开。",
            "秋风萧萧去，黄叶填山路。",
            "大块本无私，恩威各有遇。",
            "藏头白海头黑，明眼衲僧辨不得。"
        ],
        "notes": "",
        "id": "8a479d87b18993315c115e26641fbec6"
    },
    {
        "author": "释本才",
        "dynasty": "宋",
        "type": "诗",
        "rhythmic": "",
        "title": "颂古二首 达磨见梁武帝。",
        "preface": "",
        "paragraphs": [
            "远泛鲸波入大梁，廓然无圣对君王。",
            "可怜径寸无人鉴，却与相如依旧藏。"
        ],
        "notes": "",
        "id": "14cf35172793ae50b6e6fe28b805c2a6"
    },
    {
        "author": "释本才",
        "dynasty": "宋",
        "type": "诗",
        "rhythmic": "",
        "title": "颂古二首 宝寿开堂，三圣推出一僧。",
        "preface": "",
        "paragraphs": [
            "丰城收宝剑，宇宙识人稀。",
            "不入张华手，焉能别是非。"
        ],
        "notes": "",
        "id": "bade4b29758ee7c92ca60aa3daaa7452"
    },
    {
        "author": "释本才",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "达磨未来，怀藏至宝，顶髻有珠。",
            "达磨既来，卞和刖足，杨朱途穷。",
            "拟议之间，知君罔措。"
        ],
        "notes": "",
        "id": "d329945959594b633a4ebb9c68f45cab"
    },
    {
        "author": "释本才",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "一法有形该动植，百川湍激竞朝宗。",
            "昭琴不鼓云天淡，想像毗耶老病翁。"
        ],
        "notes": "",
        "id": "ce565c3fc5370b00f5d84e9c5755dcfa"
    },
    {
        "author": "释本才",
        "dynasty": "宋",
        "type": "诗",
        "rhythmic": "",
        "title": "颂古二首 风幡。",
        "preface": "",
        "paragraphs": [
            "指出风幡俱不是，直言心动亦还非。",
            "夜来一片曹溪月，却照侬家旧翠微。"
        ],
        "notes": "",
        "id": "b7353aaae96bd03dac86d64281ce735a"
    },
    {
        "author": "释本才",
        "dynasty": "宋",
        "type": "诗",
        "rhythmic": "",
        "title": "颂古二首 大禅佛参仰山后到霍山。",
        "preface": "",
        "paragraphs": [
            "子陵滩水急如弦，摸得黄鱼缩项鳊。",
            "提向市中频索价，他家不著半分钱。"
        ],
        "notes": "",
        "id": "349b6740b71d0b31a8aae848de3e6afc"
    },
    {
        "author": "释本才",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "彻，彻，大海干枯，虚空迸裂。",
            "四方八面绝遮拦，万象森罗齐漏泄。"
        ],
        "notes": "",
        "id": "651b732c86318219803d55a19af991b9"
    },
    {
        "author": "释本才",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "一法有形该动植，百川湍激竞朝宗。",
            "昭琴不鼓云天淡，想像毗耶老病翁。"
        ],
        "notes": "",
        "id": "ce565c3fc5370b00f5d84e9c5755dcfa"
    }
]