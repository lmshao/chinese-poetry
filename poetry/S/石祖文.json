[
    {
        "author": "石祖文",
        "dynasty": "宋",
        "type": "诗",
        "rhythmic": "",
        "title": "朝宗门",
        "preface": "",
        "paragraphs": [
            "楼阁峥嵘古垒门，日随潮汐谨晨昏。",
            "奠川禹绩勤沟洫，学海雄词识本源。",
            "演迆众流唯北拱，委蛇万折肯西奔。",
            "时人有问朝宗义，落笔诗成不待言。"
        ],
        "notes": "",
        "id": "6254b1176c653d8efc6419e6dd42ec57"
    },
    {
        "author": "石祖文",
        "dynasty": "宋",
        "type": "诗",
        "rhythmic": "",
        "title": "季子庙",
        "preface": "",
        "paragraphs": [
            "夫子南游不到吴，殷勤题识寄嗟吁。",
            "干戈扰扰怜诸夏，季子流风过耳无。"
        ],
        "notes": "",
        "id": "4c69a300788fff32eda66d22fe02d3f9"
    },
    {
        "author": "石祖文",
        "dynasty": "宋",
        "type": "诗",
        "rhythmic": "",
        "title": "君山",
        "preface": "",
        "paragraphs": [
            "远迩朝宗势拱辰，名高岂特为春申。",
            "孤峰堆阜无多地，一水仙凡隔几尘。",
            "簪履三千谁念楚，山河百二漫夸秦。",
            "云烟胜概无今古，俯仰休悲迹已陈。"
        ],
        "notes": "",
        "id": "ebd151bbf99697bb5d4fc9273d067636"
    }
]