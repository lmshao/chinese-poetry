[
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "卧龙雪",
        "preface": "",
        "paragraphs": [
            "错落卧龙雪，近春殊未消。",
            "庭前玉札碎，竹里𫓪华飘。",
            "阳气在幽壤，轻寒生泬漻。",
            "城中清酪熟，歌吹上岧嶤。"
        ],
        "notes": "",
        "id": "26dd1a8e0935b288287b1aa64642a4f0"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "寄陆九",
        "preface": "",
        "paragraphs": [
            "贺老湖边春水生，野阳浮动北风轻。",
            "天边重鬭歌筦响，鉴里彩舟金翠明。",
            "大抵盛时须著意，要知吾辈未忘情。",
            "君如彦道能怀帽，便逐轻帆作此行。"
        ],
        "notes": "",
        "id": "6dd017aa7bf59f9e24e672bf2762bcb3"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "和颖叔西园春宴",
        "preface": "",
        "paragraphs": [
            "闲居喜游览，啸咏待春风。",
            "春风来无逆，濳将群卉通。",
            "卧龙形胜地，矢{羊高}鉴湖中。",
            "府寺压山起，亭台俨穹崇。",
            "幽翮弄新俦，夭葩散珍丛。",
            "弱柳不胜姸，修烟杳蒙茏。",
            "太守乐邦人，纵观迨时丰。",
            "天边振箫瑟，缥渺大鼇宫。",
            "游人竞行乐，十里画罗红。",
            "金绣不夸富，随珠巧玲珑。",
            "眄睐鬭舟剧，欢呼金鼓雄。",
            "踌躇水中巧，公子射雕弓。",
            "神技穷怪变，舞衣事雍容。",
            "草树日欣欣，笑语咸嗈嗈。",
            "念此骀荡节，众乐兹无穷。",
            "吾昔事冶游，浚都盛朋从。",
            "迩来翻澹泊，白髪成衰翁。",
            "欲进一樽酒，坐来还无悰。",
            "追怀少年趣，那知化人功。",
            "慷慨芳树下，日斜万人空。",
            "喧呼趣归驭，璧月生帘栊。"
        ],
        "notes": "",
        "id": "57904b51e049d26551f0094314d38e1d"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "和颖叔蓬莱阁",
        "preface": "",
        "paragraphs": [
            "海上仙山豪，泛泛随狂潮。",
            "仙人毒其危，禺强资巨鼇。",
            "澒洞绝世纷，于焉乐逍遥。",
            "长年誓不死，玉观何岧嶤。",
            "麻姑朝按行，洪崖莫相招。",
            "宴劳酌琼液，献酬肯相饶。",
            "月里振金珮，风前吹玉箫。",
            "至真游乐地，世俗风波遥。",
            "我本丘壑人，居然厌烦嚣。",
            "步此重阁峻，仙意何飘飘。",
            "下视照湖春，浩荡生波涛。",
            "爱兹为中峙，想可娱洪髙。",
            "萧洒紫霞衣，淡泊颜氏瓢。",
            "聊乐白驹影，轩裳真𣙢牢。",
            "贺老久不作，吾方饵金膏。",
            "轻身化羽翼，把袂穷丹霄。"
        ],
        "notes": "",
        "id": "e04d18eebaeefc66b79665a32b26fb56"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "望海亭",
        "preface": "",
        "paragraphs": [
            "平昔怀壮观，欲浮沧海游。",
            "乖暌未即去，叹恨成淹留。",
            "纵步越山顶，危亭停斗牛。",
            "顾视东北轩，烟云莽浮浮。",
            "气象凌万有，心胆森相投。",
            "暂欣区雾明，三江如带流。",
            "信哉天地大，荡荡难为侔。",
            "迤逦睨山川，微茫使人愁。",
            "春晓看晴旭，秋宵悬玉钩。",
            "未遂逢海若，空然想蓬丘。",
            "老氏患有身，安得六翮修。",
            "终期赤松辈，敖荡成蛟虬。"
        ],
        "notes": "",
        "id": "7da56c9e367d202a8579acd52ac78ab0"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "秦望阁",
        "preface": "",
        "paragraphs": [
            "秦王昔东狩，猖狂慕长生。",
            "訾黄杳不下，空山独含情。",
            "瞻彼万仞势，强兹千载名。",
            "居然作南屏，翠影临重城。",
            "伊昔贤太守，乐此烟云轻。",
            "凭髙结华构，显敞资神明。",
            "后来宅此地，决讼休群氓。",
            "仰止镇静姿，仁心繇是闳。",
            "东州七万井，利病随时平。",
            "百姓望太守，云间引双旌。",
            "政成宴宾从，笾豆陈前楹。",
            "上下此相乐，于焉歌太宁。",
            "眄想仲蔚隐，聿怀安石清。",
            "荒湛焉用戒，终想愧峥嵘。"
        ],
        "notes": "",
        "id": "b1a5dc898d78e7ba91d3796f7b579e91"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "赠桃源大师还剡",
        "preface": "",
        "paragraphs": [
            "金庭昔相会，我髪才胜冠。",
            "长啸望海峤，志怀九霄丹。",
            "道人方少壮，谈笑升仙坛。",
            "一别支一载，流年剧飞翰。",
            "韦布早相误，多病甘衰残。",
            "道人自怡悦，形神愈坚完。",
            "访我吴山阳，相顾生惊叹。",
            "使我负愧耻，终身谢仙官。",
            "犹欣被暗黮，得与世路寛。",
            "若逢羡门老，为余假青鸾。"
        ],
        "notes": "",
        "id": "000d144493aca1d8c08d0c387d8af752"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "送智印师还会稽",
        "preface": "",
        "paragraphs": [
            "穷居谢世事，浩荡如孤云。",
            "生计委梦幻，焉能履纷纷。",
            "上人远来过，髙谈纾所闻。",
            "天上曼陀华，吾知悦清芬。",
            "至理有神仙，会为贝多文。",
            "法力浩无边，谅能抗三军。",
            "鼎新布金地，檀施咸䜣䜣。",
            "翩然揖归袂，吾固殊其群。",
            "浮杯渡天堑，归路稽山垠。",
            "昨夜一尺雪，佳气生锄耘。",
            "拥毳可待饱，尚应事高薫。",
            "后会复何时，相望此江𣸣。",
            "吾已与心约，行当宅榆枌。",
            "他年白莲会，何惭张隐名。"
        ],
        "notes": "",
        "id": "73dfd7d9e918c6d40830ee0eec74dc2a"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "禅老阁",
        "preface": "",
        "paragraphs": [
            "少年尚渊默，偃仰事诗书。",
            "端然忘缊藉，乃欲寻荣途。",
            "一辱未知补，三献何其愚。",
            "深中雅有趣，宁终浑泥涂。",
            "用物必伤已，誓将老江湖。",
            "在人既少与，于此固何诛。",
            "赏心不期侈，澹泊自有余。",
            "傥逢安石辈，知余为善谟。"
        ],
        "notes": "",
        "id": "cf77cc166fafe47992602837749c49c2"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "春日中和堂",
        "preface": "",
        "paragraphs": [
            "春风何处来，婉婉不暂停。",
            "芳林二三月，赤白鬭敷荣。",
            "我念造化始，有谁主其平。",
            "天地不相干，世人强经营。",
            "阳光肆燠沐，幽禽弄和声。",
            "春风迎我笑，宛转入轩楹。",
            "虽非少年客，感事岂忘情。",
            "拂拭久悬榻，开帘敞髙明。",
            "衰病无可乐，聊兹寄平生。",
            "彭殇付一梦，吾已能逃名。"
        ],
        "notes": "",
        "id": "75e2578006ef966d533fb43cfd8948eb"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "寄题僧荣妙胜斋",
        "preface": "",
        "paragraphs": [
            "婉婉江记室，故庐在西陵。",
            "畴昔文雅地，何年钟梵兴。",
            "越江下朝海，门前绀波腾。",
            "苍茫梦笔事，谁似画桥称。",
            "世道久蒙昧，至人绝勾绳。",
            "名存谁有实，身往复奚凭。",
            "万生着动静，其初匪云应。",
            "纷然竞其趣，自知远真乘。",
            "上人学智者，髙谈信能承。",
            "知以妙为胜，新题敞相仍。",
            "色相不足夸，是境方清澄。",
            "行期授记诲，为我比然灯。"
        ],
        "notes": "",
        "id": "a65ef10ba200e27fdd913dcd92eaa197"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "送师说兄弟西归",
        "preface": "",
        "paragraphs": [
            "逍遥卧山馆，久已谢劳生。",
            "春和不与较，安得驻君行。",
            "昔会殊可乐，今归岂忘情。",
            "所乐去如扫，有情纷若萦。",
            "引领望河桥，双舟鲜且轻。",
            "扬州看红药，雎边弄朱樱。",
            "频羡君此游，梦寐过吴城。",
            "谁知一感别，聊复乱吾清。"
        ],
        "notes": "",
        "id": "3f5ea00f5ca902005b0957033172e09d"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "读郦生传",
        "preface": "",
        "paragraphs": [
            "秦人被涂炭，郦生自清狂。",
            "暴吏不得加，髙怀信旁洋。",
            "山东赤龙长，兴啸取功名。",
            "冯轼下全齐，其身先就烹。",
            "古人不轻死，何尝贵其生。",
            "顾已有所造，二途皆一征。",
            "有谁怜是翁，欲以身狥荣。",
            "未卒杯酒乐，苍茫祸来婴。",
            "所怀奄不救，焉如监门清。",
            "乃知谬厝置，视世已皆轻。",
            "死者良可叹，世俗方营营。",
            "至仁吾所师，但欲穷山耕。"
        ],
        "notes": "",
        "id": "24bd8d6960dae27f1a500fd8e5824489"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "观金沙花有感",
        "preface": "",
        "paragraphs": [
            "夭艳迎人意欲迷，不言正是怨深时。",
            "愁肠百端不堪续，惆怅年年开向谁。"
        ],
        "notes": "",
        "id": "0f787ce27021246ea19992bdc29f306f"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "赠有道者",
        "preface": "",
        "paragraphs": [
            "昔吾知养生，始自皇人经。",
            "其说乃浩博，隐奥通神灵。",
            "锦囊固申行，梦寐嗟沉冥。",
            "十年不一开，未甘遂遗形。",
            "矫矫髙平生，真诀炳丹青。",
            "要妙不在多，一言如发硎。",
            "使人久滞念，霍如病已醒。",
            "岂徒固衰朽，且将延百龄。",
            "我虽欲亟试，未能广娉婷。",
            "明年走浚上，要当宅重扃。",
            "信如君所说，誓将鄙心铭。",
            "为报不易言，髙山柏亭亭。"
        ],
        "notes": "",
        "id": "be4f19a12c719c1c7383839580e37b8c"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "留题广教安素堂",
        "preface": "",
        "paragraphs": [
            "佛舍静不喧，求心知有趣。",
            "谁言幽人迹，寂寥为善住。",
            "太师说法地，何为号安素。",
            "安得此粗言，令人起惊悟。",
            "既不起灭定，宜已堕诸数。",
            "不说福德多，冥冥知正度。",
            "念复□饶益，能仁起兹护。",
            "独示毉王功，岂为有生故。",
            "伊音究法乐，清言对芳树。",
            "何日敝庐归，过汝穷朝暮。"
        ],
        "notes": "",
        "id": "02b951c6655e89f5495b49fb0c67881e"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "赠王伯虎",
        "preface": "",
        "paragraphs": [
            "盛暑剧焚燎，深林称幽栖。",
            "衰残不胜事，遂得休天倪。",
            "重关人响绝，悯默与时违。",
            "慨念百年乐，誓将老锄犁。",
            "吾子造府戟，勤拳苦攀跻。",
            "迺欲强访我，清言相与稽。",
            "君方事轩冕，我乃乐山溪。",
            "所向适殊途，安得问軏輗。",
            "要我有所赋，将报锦与绨。",
            "病思何足云，有愧测海蠡。"
        ],
        "notes": "",
        "id": "15518324993aded3bc570eb4e3daecd3"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "七月五日立秋初夜观月",
        "preface": "",
        "paragraphs": [
            "酷暑殊未却，微风初夜清。",
            "徘徊中庭步，复赏月华明。",
            "物色岂骤变，人情自先惊。",
            "长林最萧洒，瑟瑟战秋声。",
            "野心独怡怿，念此岁月征。",
            "聊持一樽酒，凭几坐南楹。"
        ],
        "notes": "",
        "id": "10286ff2eb443dfc89fdd13c32afe9b3"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "七月十日天阴",
        "preface": "",
        "paragraphs": [
            "江海积阴地，浮云朝莫生。",
            "秋来不为雨，庭户含孤清。",
            "南方八九月，残暑尚未平。",
            "大火正西流，迺得逃炎蒸。",
            "衰柳弄金飇，幽蝉咽复鸣。",
            "渐欣泉石趣，已厌葛衣轻。",
            "夙昔抱幽志，何心守硁硁。",
            "已能闭诸外，无忧人事萦。"
        ],
        "notes": "",
        "id": "704afb0209ed0ebd16c7e2415c7ed470"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "将去钱塘望乌峰有感",
        "preface": "",
        "paragraphs": [
            "海燕谢故巢，明年复来栖。",
            "游人去故里，飘飘困东西。",
            "三年岂云远，往往遂乖睽。",
            "犹如水中木，那得有定稽。",
            "青山为无聊，野水含凄凄。",
            "人生百年乐，中复失故蹊。",
            "悲歌夜半清，收涙不可啼。",
            "深愧社中翁，生死守一谿。",
            "无荣安得辱，万事皆可齐。",
            "吾性乐幽闲，未遂亲锄犁。",
            "为约平生游，终不为世迷。",
            "箕颍有夙心，老将守田畦。"
        ],
        "notes": "",
        "id": "eaae20ef7c1f3810eb16b93db517bb08"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "送荣叔归萧山",
        "preface": "",
        "paragraphs": [
            "畴昔来会稽，浮舟出江隄。",
            "苍茫望津道，隐隐辟招提。",
            "虚气发峻岭，疑有至人栖。",
            "龙象兹拥卫，群木皆萋萋。",
            "吾家浮屠老，早岁离烦迷。",
            "持律破三业，悟道臻渊倪。",
            "法网覆众生，一念绝町畦。",
            "戒刀割大荤，水陆无象犀。",
            "凡物有极势，固难叙阶梯。",
            "兀然被衣裓，谁能判金泥。",
            "六时宣法音，万生荷提携。",
            "愚人本无识，有识自难稽。",
            "如我解所说，安可议东西。",
            "稽首送归驭，信美旧山蹊。"
        ],
        "notes": "",
        "id": "8ef55cfced874d56a4e9b5a5d93ded8a"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "留题荣师妙胜斋",
        "preface": "",
        "paragraphs": [
            "万生托钧播，美好皆因人。",
            "公能以妙胜，有趣即为真。",
            "俨雅翠山耸，参差芳草新。",
            "欲知闲客意，亦以胜吾身。"
        ],
        "notes": "",
        "id": "d910f45f880f7f3e1a297129eb985d7d"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "寄昭庆阇黎",
        "preface": "",
        "paragraphs": [
            "二年客江汉，不知春与秋。",
            "东来望吴越，历记昔时游。",
            "萧山江水西，万屋白云迷。",
            "地势既洒落，家家临水隄。",
            "中有一大士，法与天台齐。",
            "至行通神明，多果无阶梯。",
            "吾昔屡入室，遂能离筌蹄。",
            "谁言似金粟，真已谢荆溪。",
            "悯悯强冠带，悠悠恨乖暌。",
            "仍作赵魏行，何年造幽栖。",
            "临风一问讯，深已愧提撕。"
        ],
        "notes": "",
        "id": "c166579d5b15c71d06513b6a930e7766"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "过扬子望金山怀南屏师",
        "preface": "",
        "paragraphs": [
            "沧溟有余力，扬子生狂澜。",
            "素秋将西渡，𥩟立成盘桓。",
            "吾岂怀土人，苦厌世事艰。",
            "自念从此去，何时复丘樊。"
        ],
        "notes": "",
        "id": "4b5f2b906bff75116bc70073b9c3f570"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "观蕉叶二首  其一",
        "preface": "",
        "paragraphs": [
            "春阴薄薄压轻寒，朱槛无聊愁梦残。",
            "唯有庭蕉会人意，芳心欲展复微攒。"
        ],
        "notes": "",
        "id": "5b0d588c4a532411f29c032720991af7"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "观蕉叶二首  其二",
        "preface": "",
        "paragraphs": [
            "忆昔红蕉狼籍时，玉人携手泪沾衣。",
            "今日芳心为谁展，天边怊怅未成归。"
        ],
        "notes": "",
        "id": "ab9a9b63ca29fad29f321e37dc268f80"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "登澧阳楼",
        "preface": "",
        "paragraphs": [
            "眇眇江湘万里平，夕阳明处楚山横。",
            "已知多病催生计，那为青春感客情。",
            "牢落不如孤鹤羽，支离何慕古人名。",
            "追怀年少区区意，还似西轩一梦惊。"
        ],
        "notes": "",
        "id": "70892e2507822fce6d32499404734ed2"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "残花",
        "preface": "",
        "paragraphs": [
            "忽忽春已老，强行芳树边。",
            "不能惊白髪，何用惜流年。",
            "残红不可撷，复畏青条折。",
            "荣落终岁事，何心翻惙惙。"
        ],
        "notes": "",
        "id": "7301bc564994d612050f8126426e2647"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "寄才仲",
        "preface": "",
        "paragraphs": [
            "陶令在彭泽，放怀天壤间。",
            "横江三百里，往往向庐山。",
            "多寻简寂醉，时访远公闲。",
            "不复顾吏迹，世人指为顽。",
            "公子负文华，少年成青纶。",
            "风流不屑俗，为邑得星湾。",
            "节节香炉峰，据案见苍颜。",
            "何劳事舟楫，缓步可跻攀。",
            "形骸付物外，勿使人事关。",
            "岩壑髙世人，有谁偕往还。",
            "新篇定盈轴，佳句不可删。",
            "南风傥乘寄，诚足慰衰孱。"
        ],
        "notes": "",
        "id": "a92a29a954bd893ef755e35639679c89"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "寄南屏师",
        "preface": "",
        "paragraphs": [
            "庭柳日衰落，已听暮蝉吟。",
            "吾州西郭外，谁感故人心。",
            "卧病观元化，悠悠信难谌。",
            "不为物所迁，固知幽趣深。",
            "情来念不浅，道丧理亦沉。",
            "相望五千里，江汉水涔涔。",
            "神游不可到，短梦安能寻。",
            "不如东归翼，华髪满瑶簪。"
        ],
        "notes": "",
        "id": "bd360c057060d65b35322650f3725ff5"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "绿髪",
        "preface": "",
        "paragraphs": [
            "少年爱绿髪，栉沐对春时。",
            "多病久衰瘁，感事还成悲。",
            "昔人宁非我，我意顾何知。",
            "不须下照水，始识无生岐。"
        ],
        "notes": "",
        "id": "00d214dbec4c15ce26af79db0ea0c4bd"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "钓鱼",
        "preface": "",
        "paragraphs": [
            "池上独垂钓，日斜含夕阴。",
            "游鱼方适意，微我亦无心。",
            "投竿乃有获，顾女犹颠掷。",
            "脱钩舍之去，我与女偕适。"
        ],
        "notes": "",
        "id": "4a4a81b48daea8aee928e4b8a4c0a6ab"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "澧州水",
        "preface": "",
        "paragraphs": [
            "火行厌袢溽，阴雨重为沴。",
            "时序亦已僣，衰羸顿知敝。",
            "苍茫洞庭上，五江剧奔逝。",
            "民阽为鱼忧，浮桴具生计。",
            "吾迺羁旅人，髙轩俯东势。",
            "携持顾未免，仁心安所济。",
            "冒轶瓜瓠区，平原信容裔。",
            "池荷失清赏，流萍荡阶砌。",
            "咨嗟竹窗卧，凄风振衣袂。",
            "欲谋一觞乐，幸来豁蒙滞。"
        ],
        "notes": "",
        "id": "8e38f23de3f716f71ab828bbe93d62d8"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "重赋",
        "preface": "",
        "paragraphs": [
            "永念暑雨烦，居然蹈忧沴。",
            "宁谓生怨咨，甘为小人敝。",
            "阴淫亦何患，临观大川逝。",
            "竹屋虽小疏，补苴岂无计。",
            "水性本就下，平川衍无势。",
            "壅隘何不胜，湫底何由济。",
            "河伯逢海若，足使夸洋裔。",
            "池鱼肆涵泳，洋洋旁轩砌。",
            "流汗一已收，萧骚抚轻袂。",
            "安得趣东归，舟航应不滞。"
        ],
        "notes": "",
        "id": "6bfd27697b53b6dea28836c675b040fd"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "寄赠舒州徐处士",
        "preface": "",
        "paragraphs": [
            "昔爱灊川游，青林覆幽石。",
            "道人携手行，萧然名山客。",
            "谁知堕世路，譬如羁飞翮。",
            "林皋未脱去，纷纷头欲白。",
            "轻负皇人经，犹怀稚川策。",
            "幸已弃韦带，远谢功名迹。",
            "聊希闭关士，正苦身为役。",
            "别来二千日，还丹应有获。",
            "毋忘绛囊赠，使我升仙籍。",
            "将酧金镮脆，青绫三万尺。"
        ],
        "notes": "",
        "id": "368f6b18c225ae589c51f0f885ca0b12"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "寄赠伊先生",
        "preface": "",
        "paragraphs": [
            "在昔齐光禄，招余访仙宫。",
            "崇岩九叠峻，行望庵前松。",
            "下马过星坛，超然挹孤风。",
            "华冠映绀髪，谈笑想鸿蒙。",
            "饮之青菁饭，喻以朝元功。",
            "顾余方羁束，焉能谢人中。",
            "暗黮七八岁，日月何匆匆。",
            "吾非久寐客，不烦一言攻。",
            "己知弃宠辱，安能为世庸。",
            "还丹何时就，白云弄秋空。",
            "相望江湖上，杳杳复蒙蒙。"
        ],
        "notes": "",
        "id": "3c1ac9031d2a367ed7a7148cc4097ab9"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "赠长芦福长老",
        "preface": "",
        "paragraphs": [
            "达摩西归不记年，雪山消息更茫然。",
            "行人不会真如事，唯爱长芦含暮烟。"
        ],
        "notes": "",
        "id": "aadc75c218ce48320b5a78c709d2d9f0"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "寄崇德大师",
        "preface": "",
        "paragraphs": [
            "沧波眇眇太湖边，引领西风为怅然。",
            "已会老师忘世事，阿兰那行即真禅。"
        ],
        "notes": "",
        "id": "4dd8d169d1fa83b20027dd6f847279c7"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "赠夹山长老兼示石门蹇大博",
        "preface": "",
        "paragraphs": [
            "古佛不灭法，处处唯青山。",
            "如来大道场，多出荆湘间。",
            "吾闻夜山胜，欲往倦跻攀。",
            "一接老师语，已如陟孱颜。",
            "秋风孤猿啸，绝壑古松殷。",
            "夜半天乐清，龙象稽首还。",
            "为我告卓令，法乐元非艰。",
            "欲令沉疴愈，邂逅毉至闲。"
        ],
        "notes": "",
        "id": "35c9107324a08b398c93d1ee29165a70"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "西阁秋杪感怀",
        "preface": "",
        "paragraphs": [
            "秋入孤城万木凋，荒山野水出林梢。",
            "澧中夷落无烽火，湖上风云有鬭蛟。",
            "经岁杜门人不识，终身谢事世何嘲。",
            "故庐寂寂乌峰下，谁为迎霜葺草茅。"
        ],
        "notes": "",
        "id": "2d92f26f590929ab487e32df5f280ecc"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "屈平",
        "preface": "",
        "paragraphs": [
            "屈平已放逐，行吟成九歌。",
            "孤心抱幽恨，君王将若何。",
            "才调固洒落，胡为情虑多。",
            "哀哀抚长铗，轧轧感女萝。",
            "彼已不我待，吾将怀彼那。",
            "空令汨罗水，予客泣清波。"
        ],
        "notes": "",
        "id": "aff49606ebaf536a16a06b065e3cb1e7"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "杂诗  其一",
        "preface": "",
        "paragraphs": [
            "葱蒨竹林下，秋来多独往。",
            "岂无夕禽喧，固胜人语响。",
            "欲咏葛天歌，支离难自强。",
            "何如默默为，中心亦怠赏。"
        ],
        "notes": "",
        "id": "a5a557f868c2b41cd132aa0ba8f816e0"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "杂诗  其二",
        "preface": "",
        "paragraphs": [
            "夭娥属客舞，乐府声寂寥。",
            "翘彦列中堂，于以娱终朝。",
            "谁言野人乐，孤坐自逍遥。",
            "青松有幽操，白石割圭刀。",
            "人生若朝露，哀乐迭相招。",
            "焉用金玉姿，甘被膏火销。",
            "翛然卧林下，不系市与朝。",
            "何必薄周孔，使我为由巢。"
        ],
        "notes": "",
        "id": "beb50113065657fe2f8130372ef33f54"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "杂诗  其三",
        "preface": "",
        "paragraphs": [
            "身世日泯泯，譬彼一毫轻。",
            "胡为饿首阳，不必造承明。",
            "达人不言命，耻向宠辱惊。",
            "不为槛下虎，即作林中麖。",
            "悯悯欲夸俗，皎皎还为名。",
            "卜筮虽小艺，逸哉严君平。"
        ],
        "notes": "",
        "id": "8856b1607512c648f7f9bbb348869e37"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "杂诗  其四",
        "preface": "",
        "paragraphs": [
            "古人有精思，飘飘出天壤。",
            "遗形若屣履，宁复顾烦鞅。",
            "髙凤会幽趣，迺贻漂麦让。",
            "御寇好游适，初闻内观赏。",
            "希夷本人境，奚惮不可往。",
            "有说即忘言，指象真为驵。"
        ],
        "notes": "",
        "id": "1350bcc0d07bab686bc86ccb16710bf5"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "杂诗  其五",
        "preface": "",
        "paragraphs": [
            "少小负不羁，长大好丘壑。",
            "天事与人为，信哉何寥廓。",
            "乃知戛戛行，皆为名所缚。",
            "宁为琐琐人，有非利所攫。",
            "至行本无为，俗论自美恶。",
            "强行或颠沛，终始岂亿度。",
            "朱张信吾师，王贡不可作。",
            "咄咄辕门驹，毋以吾斟酌。"
        ],
        "notes": "",
        "id": "3f353b9dd3bd2f9e48ad4cd698527cb8"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "杂诗  其六",
        "preface": "",
        "paragraphs": [
            "达人体无为，泛泛若野马。",
            "胡为狂夫志，𥈭然小天下。",
            "知足自有余，多谋始恨寡。",
            "可否必系己，出处焉用假。",
            "大块劳群物，吾生信容冶。",
            "死生会如一，髙情迺能舍。"
        ],
        "notes": "",
        "id": "2b96ab7454b6690d3d07456452e41a21"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "赠磻翁龙尾砚",
        "preface": "",
        "paragraphs": [
            "龙尾山盘八十里，龙尾有潭下无底。",
            "秋月亭亭潭气黑，其中有石色如墨。",
            "山川秀气散不为，风云顽不为砂砾。",
            "融结至宝有物主，水上经营无处所，经年始获不敢贾。",
            "我昔游江南，有客遗我夸龙子。",
            "吾知龙能变化，是或不可制。",
            "追琢为巨砚，大笔挥离骚。",
            "中圆体天形，外方作地象。",
            "精光熠熠角生浪，熟视乃有绀罗文。",
            "莹润无与比，玩爱何可论。",
            "我今樗散无所事，特赠华阳鸿笔丽藻人。",
            "吾闻蜀都多学士，寘诸文府为战具。",
            "君如穷经遂绝笔，请典大轴传后嗣。"
        ],
        "notes": "",
        "id": "5d4b53f616f966f037129c7d3b1e991e"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "春日行",
        "preface": "",
        "paragraphs": [
            "宫梅扑地白毡班，细柳结烟金缕繁。",
            "春华年年来不已，人生七十半衰残。",
            "少时豪放犹不敌，何况羁栖落荆蛮。",
            "囊中琵琶金凤闲，古曲情深属谁弹。",
            "病目蒙蒙对荒山，东风有意为掩关。",
            "弃置万事一梦还，江湖水生愁夜寒。"
        ],
        "notes": "",
        "id": "4effd62655ec96fddf79c9b2789ce3c7"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "春霖",
        "preface": "",
        "paragraphs": [
            "春霖漫不已，杨柳一何衰。",
            "江国多晏寒，微晹来亦迟。",
            "岂不念向荣，惜逐秋风悲。",
            "植物固如此，劳生何可为。",
            "谁将区中境，遥与青松期。",
            "匆匆从古然，滞念良可遗。"
        ],
        "notes": "",
        "id": "743bbd2202dec3c77c0631b10c54b4cc"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "养猿",
        "preface": "",
        "paragraphs": [
            "孤猿逸重𪩘，清啸久不闻。",
            "中怀为牢落，日跂吴山云。",
            "宓子有深致，远将清思分。",
            "萧飒野人姿，慰我澧江𣸣。",
            "动静得真性，超然离世纷。",
            "春华二月来，苑囿争敷芬。",
            "谁言关闭趣，聊以乐朝曛。",
            "毋怀故山归，吾将汝为群。"
        ],
        "notes": "",
        "id": "d555ece864455e7c896ee102fc7e99ef"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "甲辰年五月十五日夜澧阳观月",
        "preface": "",
        "paragraphs": [
            "少年怅不乐，明日何为哉。",
            "扬眉一遐赏，寂寂更伤怀。",
            "念昔吾州乐，泛舟湖上来。",
            "佳宾适所好，欢计成金罍。",
            "妖歌有送响，度曲清且哀。",
            "留连夕阳下，夜色起山隈。",
            "光明水晶域，素彩中天开。",
            "龙香弄微风，四顾绝纤埃。",
            "澄波照上下，倒影出瑶台。",
            "红烛渐向微，始知夜漏催。",
            "美人屡更衣，含笑玉山𬯎。",
            "欢乐殊未央，鼓枻中洲回。",
            "人生无忧患，遇乐且衔杯。",
            "怅余失交臂，万里来天涯。",
            "羁愁那无感，情虑长如灰。",
            "神游忽自笑，安知顾形骸。"
        ],
        "notes": "",
        "id": "fa99a37d65ef2df270d6efe5c29cd3b0"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "阴溽",
        "preface": "",
        "paragraphs": [
            "楚梅半已熟，苦雨含凄怆。",
            "不嫌茅屋疏，顿喜方池涨。",
            "洞庭纳七泽，万里相摇漾。",
            "凝阴有余润，霶霈剧浩荡。",
            "古称卑湿地，久痗累丁壮。",
            "况我憔悴人，那能保亡恙。",
            "莲下双凫嬉，竹里阴泉响。",
            "幸无世虑迫，聊且安俯仰。"
        ],
        "notes": "",
        "id": "e6123bd03b425852c565a74958a7672b"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "清晨",
        "preface": "",
        "paragraphs": [
            "清晨振衣起，起步芳池侧。",
            "徘徊俯丹槛，倒影见欹魄。",
            "不识嵇中散，定非风尘格。",
            "长怀谢灵运，本自林泉客。",
            "吾衰厌世道，不以形为役。",
            "顾非冕弁人，冕弁匪所适。"
        ],
        "notes": "",
        "id": "cfa9f5457ce6e858bc6de1bd912bc17e"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "稚子",
        "preface": "",
        "paragraphs": [
            "读书北轩下，独玩太古清。",
            "稚子请我说，糟粕顾何明。",
            "念彼硁硁人，方起浩浩情。",
            "遗兹以蹈彼，于理或易平。",
            "深愧邹鲁生，章句誓成名。",
            "记问数寸间，孰知躬所行。",
            "为人鬻所有，利如九河倾。",
            "中性或易迁，吾志将难撄。",
            "泛然美造化，庶使学躬耕。"
        ],
        "notes": "",
        "id": "0923fd4f79cdefb999c6ea6454ebd7a7"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "澧阳大水",
        "preface": "",
        "paragraphs": [
            "澧阳地湫底，夏雨无时休。",
            "疏恶三尺城，民阽为鱼忧。",
            "竹屋易飘荡，薄哉生生谋。",
            "羁人岂但免，饬隶资桴浮。",
            "洞庭信巨浸，畜泄浮荆州。",
            "无迺中江隘，千里壅其流。",
            "永怀吾州乐，宅土何夷犹。",
            "海隘不厌多，岁旱亦有收。",
            "胡为此契濶，暴下安得瘳。",
            "嗟嗟南土人，狐貉守一丘。"
        ],
        "notes": "",
        "id": "40e288e00c55946c40240fd0f1178546"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "崇山",
        "preface": "",
        "paragraphs": [
            "少小讽二典，已知崇山遥。",
            "朅来澧川溪，迺更识岧嶤。",
            "始咏皇国盛，土宇包前朝。",
            "荒徼抚民社，置官颁教条。",
            "顿惊羁旅迹，舟车任飘飘。",
            "中吴五千里，冲涉信已辽。",
            "使人重增念，郁结自无聊。",
            "何当奋归棹，江汉水迢迢。"
        ],
        "notes": "",
        "id": "4cd399f00cecf91770b62b3f93ba34c5"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "箫鼓曲",
        "preface": "",
        "paragraphs": [
            "乐不在欢合，悲不在生离。",
            "感此箫鼓曲，已堪华髪衰。",
            "月明大隄路，雨暗浙江西。",
            "狼籍一杯酒，凄凉千里期。",
            "谁言天涯恨，逸韵起相思。",
            "清角竟不返，悒然心不怡。"
        ],
        "notes": "",
        "id": "a95da3b28b069024dee1472eec4a83ba"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "讽仕  其一",
        "preface": "",
        "paragraphs": [
            "仁治贵不杀，为吏滋顽蔽。",
            "孰谓才不才，跂跂在髙位。",
            "诏策暴过恶，行建元侯旆。",
            "冗散坐奸赃，还来咨善地。",
            "世无三年黜，焉得终身废。",
            "遂使贪猾人，昂昂罔知畏。",
            "政治明赏罚，于法不假易。",
            "吁嗟韩冯翊，胡为子孙戒。"
        ],
        "notes": "",
        "id": "6e45c8d0ab8ae491ba47ac6a111db78b"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "讽仕  其二",
        "preface": "",
        "paragraphs": [
            "圣人不出世，斯民忧倒县。",
            "仁心欲援手，宁以身为先。",
            "仲尼贵用我，孟子推诸天。",
            "二圣有特立，何尝持后前。",
            "后来迺昧已，惘惘为利牵。",
            "纷挐窃古语，不顾内所愆。",
            "信如一丘貉，孰有然不然。",
            "苟伸刀割用，于世已为贤。",
            "鼎鼐杂锜釡，谁知重烹煎。",
            "然提地史录，不如观长川。"
        ],
        "notes": "",
        "id": "97d73500b76d70aaa3b55ce8ac51eb68"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "池上",
        "preface": "",
        "paragraphs": [
            "池上少人迹，多霖含微阳。",
            "幽禽有清弄，戏翼沙洲旁。",
            "顾余不知惧，知是机已忘。"
        ],
        "notes": "",
        "id": "c587936922e7e211f9a5baf02db6a4d2"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "赠大中镇国长老",
        "preface": "",
        "paragraphs": [
            "昔从东南来，税驾依金地。",
            "迎风步峻阁，始眺澧阳市。",
            "苍茫烟雾下，一水萦如袂。",
            "夷落杂连峰，精庐遥相峙。",
            "宅土信羁客，杜门忽弥岁。",
            "风云一萧散，身世两无累。",
            "怀归怅有感，史迁念留滞。",
            "引脰企昔游，野马埋苍翠。",
            "何时篮舆去，复将老师值。",
            "请扫岩下石，为述空王偈。"
        ],
        "notes": "",
        "id": "aca0f955a4e3483fdb45d937bc33bc79"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "游瑞岩",
        "preface": "",
        "paragraphs": [
            "已恨初年不学仙，老来何处更参禅。",
            "西风摇落岁事晚，卧对髙岩看落泉。"
        ],
        "notes": "",
        "id": "cd3cfacc1abb3e0dc7a7c0ac2f0ba18d"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "天竺白云堂",
        "preface": "",
        "paragraphs": [
            "四十余年随世缘，眼昏头白更茫然。",
            "它时一念若不断，来向此山开福田。"
        ],
        "notes": "",
        "id": "c08b855a7b22403f3c8c736f9c81045a"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "雪窦山",
        "preface": "",
        "paragraphs": [
            "世路衮衮何年休，青山白云且淹留。",
            "千寻飞雪下岩窦，落日洗耳前溪头。"
        ],
        "notes": "",
        "id": "9ac5ea43b9c9e406c97fe0f04ed1beb6"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "龙潭",
        "preface": "",
        "paragraphs": [
            "潭中有龙不可见，但见瀑水从天来。",
            "我欲垂钩畏血指，却上北岭听奔雷。"
        ],
        "notes": "",
        "id": "cba9db4e7ded478e69aec331e97bba4f"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "金鹅方丈",
        "preface": "",
        "paragraphs": [
            "金鹅山势髙崔崔，乘兴已泛沧州回。",
            "计较百年能几日，不知此地何时来。"
        ],
        "notes": "",
        "id": "3ef314ef400747dd5175712dbc206f39"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "渔浦躬师",
        "preface": "",
        "paragraphs": [
            "江东江西多旧游，十载重来蓬鬓秋。",
            "多愧老师观自在，慇懃渡口送归舟。"
        ],
        "notes": "",
        "id": "dabaf07074dd8874f280386bce7f9868"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "金山窦觉师",
        "preface": "",
        "paragraphs": [
            "不安甽亩强西游，二月春风占渡头。",
            "寄语道人莫相笑，归时迎我到瓜洲。"
        ],
        "notes": "",
        "id": "ea7a22eefd249286c192e4ba9a72645f"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "西上",
        "preface": "",
        "paragraphs": [
            "一年为客厌西东，白髪生来百事慵。",
            "道路莫惊行李薄，初无盛意学终童。"
        ],
        "notes": "",
        "id": "1e8ad1ae32466b8665c9e2f72dc70f19"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "道旁",
        "preface": "",
        "paragraphs": [
            "道旁桃李鬭芳菲，欢意长随断梦归。",
            "梦去梦来何可计，春风斜日鴈孤飞。"
        ],
        "notes": "",
        "id": "adaa728543f9f3caed3d14fba460bf53"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "暂来",
        "preface": "",
        "paragraphs": [
            "重入都城谁与邻，暂来还去不知春。",
            "繁华年少莫相笑，身是无为闲道人。"
        ],
        "notes": "",
        "id": "6bc76c59c6c9d0fe4f9ea7a63d8c73ed"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "东归",
        "preface": "",
        "paragraphs": [
            "断知无乐亦无忧，薄有田园沧海头。",
            "得意已同毛义去，欣然载酒上东舟。"
        ],
        "notes": "",
        "id": "9c6ec796b18071ace744b20339605732"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "寄四明神智师",
        "preface": "",
        "paragraphs": [
            "甬水楼头看尽山，南城寺里扣禅关。",
            "老师多事犹相记，千里驰书慰病孱。"
        ],
        "notes": "",
        "id": "c03d219d094d57fd2c87191eb22982a7"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "寄雅上人",
        "preface": "",
        "paragraphs": [
            "幽乐轩前春欲归，红葩绿萼鬭芳菲。",
            "一杯新酹邀谁饮，石首鱼鲜赤蟹肥。"
        ],
        "notes": "",
        "id": "f5136291af3e840781ee422086eb7285"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "题寄老轩",
        "preface": "",
        "paragraphs": [
            "道人寄老故山前，雪顶霜眉意嗒然。",
            "门外少年方作乐，谁家为汝说因缘。"
        ],
        "notes": "",
        "id": "330c29e6d6f09ec39cf9774dc670125a"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "次韵酬郎祖德",
        "preface": "",
        "paragraphs": [
            "老去法光不足惊，婴寻世事或能精。",
            "眼花头白终无用，卧看纱窗晓日明。"
        ],
        "notes": "",
        "id": "f7a23622759814541159ea73c4d07ade"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "次韵酬明发华宗",
        "preface": "",
        "paragraphs": [
            "长卿倦游欲东还，幸与诸公俱出关。",
            "世事转头都委梦，人生何计得长闲。",
            "残花烂漫飘村坞，细雨亷纤隔砀山。",
            "谁写熙宁十才子，老夫亦入画图间。"
        ],
        "notes": "",
        "id": "5d99601e16e0050c242026ca635c777d"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "承示会稽大资政公思归篇輙次元韵",
        "preface": "",
        "paragraphs": [
            "进退不辱古已稀，能如二疏盖有数。",
            "中间已辞五鼎食，今年欲洁一身去。",
            "引身欲去强辞老，东部聊复颁寛诏。",
            "人间万事如一梦，何人颠倒真可笑。",
            "红梅夜发新春枝，黄堂晏坐赋思归。",
            "已知无心更无碍，青山历历孤云飞。"
        ],
        "notes": "",
        "id": "dc052ec5b10a103d47228c127e721413"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "赴斋",
        "preface": "",
        "paragraphs": [
            "尔来世事久忘怀，十日长关九日斋。",
            "白髪苍颜见无相，不妨应供此间来。"
        ],
        "notes": "",
        "id": "146e3423d49d3d0b457ab3ada0876013"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "翻经台",
        "preface": "",
        "paragraphs": [
            "不见康乐初翻经，崇台百尺但有名。",
            "当时妙意遥可想，木叶落尽青山横。"
        ],
        "notes": "",
        "id": "f6af577d09385b08d9ef701d4d30e8f2"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "和美叔澄心堂",
        "preface": "",
        "paragraphs": [
            "已悟无生杜世机，谁能操笔更题诗。",
            "平居赤轴粗有适，老去长斋不强持。",
            "炯炯色空都可计，纷纷多事岂烦知。",
            "有人欲识澄心要，但问君知我为谁。"
        ],
        "notes": "",
        "id": "b2bb341092e07b909fce09b2943ee68b"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "答文翁",
        "preface": "",
        "paragraphs": [
            "陶令初寻彭泽来，相如已构临邛台。",
            "正当衔杯行乐事，惠我鸿笔何为哉。",
            "湖中多鱼近易捕，石上老蕨拳未开。",
            "夫子不肯至我室，行驾画舸遥相陪。"
        ],
        "notes": "",
        "id": "e7cd785e175b056c19fe49f709988f1c"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉陪颖叔赋锁院牡丹",
        "preface": "",
        "paragraphs": [
            "昔年曾到洛城中，玉椀金盘深浅红。",
            "行上荆溪溪畔寺，愧将白髪对东风。"
        ],
        "notes": "",
        "id": "a42361ec9453eae96f52bd4f1405d0f6"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "顾浦观潮",
        "preface": "",
        "paragraphs": [
            "放舟顾浦望江流，烟雨冥冥小麦秋。",
            "长忆故园游观乐，不知此地有潮头。"
        ],
        "notes": "",
        "id": "e9fe8a22769fe6be12292ae56f4adf53"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "昆山",
        "preface": "",
        "paragraphs": [
            "昆仑山在玉关西，此地还疑暗有嵠。",
            "玉石不分殊可惜，背临斜日望虹霓。"
        ],
        "notes": "",
        "id": "b6a91af951c8ced96524ee10e9b40af8"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "题大中寺觉云师壁",
        "preface": "",
        "paragraphs": [
            "老来情绪似秋烟，水畔林间不计年。",
            "世事纷纷何可较，城西寺里学参禅。"
        ],
        "notes": "",
        "id": "7f96d3e1f7b186a13341e36b26aa6d2d"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "题广严禅师房",
        "preface": "",
        "paragraphs": [
            "二十余年谈性空，不知强聒尽无功。",
            "愁来白髪如秋草，为置浮生断梦中。"
        ],
        "notes": "",
        "id": "3a0e8ecce3816ec67750ed79d1a44909"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "西舍",
        "preface": "",
        "paragraphs": [
            "壮志已谢不复寻，无赖老境行见侵。",
            "已知筋力不自任，况复华髪如霜林。",
            "少年裁诗喜言老，谁知老大都无心。",
            "闲学维摩坐禅定，户外唧唧鸣幽禽。"
        ],
        "notes": "",
        "id": "3c8dd55726f4daf4ce335807db363c33"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "鄞江上作",
        "preface": "",
        "paragraphs": [
            "秋潮拍江余欲去，二年穷谷江之下。",
            "疾目不瞩西飞鸿，幽怀长寄斜阳树。",
            "且余欲行去何之，白云缭绕故山栖。",
            "苍颜终不为人役，不妨抱瓮治田畦。"
        ],
        "notes": "",
        "id": "0277a1037926ad92d8b57d73d45d319e"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "湖亭怀子美",
        "preface": "",
        "paragraphs": [
            "秋来湖亭谁与乐，荷华半摧柳叶落。",
            "忆昔榜舟乘夜月，行觞数与君相酢。",
            "如今一西复一东，有如萍苴流水中。",
            "白头无心治世故，何时胜处重相逢。"
        ],
        "notes": "",
        "id": "478a0ac078e5c0c9c1563ef05eda45dd"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "龟兹舞",
        "preface": "",
        "paragraphs": [
            "龟兹舞，龟兹舞，始自汉时入乐府。",
            "世上虽传此乐名，不知此乐犹传否。",
            "黄扉朱邸昼无事，美人亲寻教坊谱。",
            "衣冠尽得画图看，乐器多因西域取。",
            "红绿结裀坐后部，长笛短箫形制古。",
            "鸡娄揩鼓旧所识，饶贝流苏分白羽。",
            "玉颜二女髙髻花，孔雀罗衫金画缕。",
            "红靴玉带踏筵出，初惊翔鸾下玄圃。",
            "中有一人奏羯鼓，头如山兮手如雨。",
            "其间曲调杂晋楚，歌词至今传晋语。",
            "须臾曲罢立前庑，叹息平生未尝覩。",
            "清都阆苑昔有梦，寂寞如今在何所。",
            "我家家住江海涯，上国乐事殊未知。",
            "玉颜邀我索题诗，它时有梦与谁期。"
        ],
        "notes": "",
        "id": "37d39ea18d49b07550d1ba9542dddb87"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "寄文翁",
        "preface": "",
        "paragraphs": [
            "白兔观边仙路长，华林修竹到南庄。",
            "比邻鸡犬易过屋，适意琴书动满床。",
            "目断鹡鸰分汉节，心随鸿鴈极天潢。",
            "欲移画舸遥相访，正恐田家五月忙。"
        ],
        "notes": "",
        "id": "7cc9da664350b50222ae79382e11824e"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "答金山禅师",
        "preface": "",
        "paragraphs": [
            "远公手札远相招，陶令怀归正郁陶。",
            "遥想宴堂长夏静，坐临江水看风涛。"
        ],
        "notes": "",
        "id": "b445c442f3a4e4bef7634e76559ee0f1"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "春晚偶题",
        "preface": "",
        "paragraphs": [
            "幸有陶公五株柳，不恋河阳千树花。",
            "数日东风吹欲尽，小轩寂寂日西斜。"
        ],
        "notes": "",
        "id": "01c281615d66c04fe2fb7602d6c7ae8a"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "次韵奉酬文翁",
        "preface": "",
        "paragraphs": [
            "昔人幽操有至乐，吾岂含华企冲漠。",
            "已知劳生委梦幻，不问万事纷纷作。",
            "四十年来春复秋，但见花开更花落。",
            "最爱长夏适我怀，新竹森森初解箨。",
            "修林乔木结青荫，下蔽文窗与朱箔。",
            "已将形骸付物外，何必髙下穷崖壑。",
            "老去诗书强遮眼，尔来悉已悬髙阁。",
            "多病不赖世人知，吾亦于人无厚薄。",
            "阳狂长鄙向子平，弦歌偶似陶渊明。",
            "无事长甘数斗粟，终不苟就五鼎烹。",
            "南庄夫子谢声名，夸我田家蚕且耕。",
            "谁知此意正相合，寂寥应笑鲁诸生。"
        ],
        "notes": "",
        "id": "650b8fa75bf9556cb1f63f8dc5299d1e"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉酬舜文即次元韵",
        "preface": "",
        "paragraphs": [
            "我生无庸如断络，已分老死填沟壑。",
            "不能掉舌强附会，何暇论经更穿凿。",
            "莱芜甑敝欲生尘，玉川婢粗常赤脚。",
            "世间要涂不易骤，身外名缰谁可缚。",
            "本无道义轻王公，亦不悲伤念流落。",
            "水乡夏半不厌热，绕舍新篁尚含箨。",
            "讼庭钩距非吾事，吏案烦苛都可却。",
            "农民渐使安甽亩，和气终须蠲疹瘼。",
            "子羽不肯过我室，悬榻何妨卧西阁。",
            "年来多病亦废饮，墙下度泥委杯酌。",
            "旧学迂疏不适时，譬如石田何可获。",
            "欲捕大鹏逐岭峤，终不劳心事弋缴。",
            "行当归扫乌峰下，试炼金鼎长生药。"
        ],
        "notes": "",
        "id": "94a86ef1fc448f96949dee5a88be4d56"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "张公洞下",
        "preface": "",
        "paragraphs": [
            "道人升天久不回，至今洞门向北开。",
            "当时仙仗人不识，白云缭绕山间来。",
            "闯然初望烧香台，百步九折多苍苔。",
            "仙官委蛇剑佩肃，霓旌羽盖光漼漼。",
            "鹤驭欲下风作媒，雪猿白凤势欲颓。",
            "嵌岩石乳谁敢饮，洞下风水声如雷。",
            "龙车遥遥断消息，数百年来化为石。",
            "六朝人物丘墓坏，白骨尽为泥土蚀。",
            "吾昔已炼九华丹，欣寻二洞穷幽寂。",
            "稚川方求句漏令，长史亦赖旌阳力。",
            "手种青精期可择，未能脱去空羁靮。",
            "篮舆往来不惮勤，搔首山前髪斑白。"
        ],
        "notes": "",
        "id": "f4d25447d075d6b87093ed76d6933fe2"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "题杨师壁",
        "preface": "",
        "paragraphs": [
            "年来病倦厌寻山，且寄青泠白水间。",
            "最爱杨师旧茅舍，频来借榻伴髙闲。"
        ],
        "notes": "",
        "id": "1e1afe94837e5f09c6eb165ca9ae2bec"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉和敦义张公洞",
        "preface": "",
        "paragraphs": [
            "谁识此间非洞天，白云轮囷石斓斑。",
            "松篁蔽空世务隔，日月不动仙家闲。",
            "金堂玉室不可测，霓旌羽盖终当还。",
            "蛟龙沉渊马空住，会与杨许来追攀。"
        ],
        "notes": "",
        "id": "ebe2614b6b2b68009fd7576a18a526d2"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "将行寄蒋三",
        "preface": "",
        "paragraphs": [
            "春风迎我到荆谿，行看秋成忆故畦。",
            "乘兴去来何可恨，为君引领隔湖西。"
        ],
        "notes": "",
        "id": "56fc8796396516fb1447a3e37654d51d"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "招静之",
        "preface": "",
        "paragraphs": [
            "浙西夫子蚤相陪，解印新从海上来。",
            "借得谿边五亩宅，与君共酌任公台。"
        ],
        "notes": "",
        "id": "3dc37ff8d1db284143b2895f62660c8d"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "阳羡浮翠亭",
        "preface": "",
        "paragraphs": [
            "江南山川若奔鹿，下照江流翠相瞩。",
            "朝望长干暮石牌，山头年年春草绿。",
            "我昔长爱江南游，当时少年今白头。",
            "人生匆匆寄幻事，六朝得丧惟荒丘。",
            "阳羡本自江南州，水边孤烟千古愁。",
            "沙禽关关夜相呼，稻粱自足知何求。",
            "我生已如不繋舟，投老为谁计沉浮。",
            "腰间墨绶亦偶尔，此地欣与心相投。",
            "行归三吴卜幽隐，不复更到枚回洲。",
            "渔父丈人莫相笑，解带于此聊迟留。"
        ],
        "notes": "",
        "id": "de6fd74670625234f029911a5f850aee"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "昭君操",
        "preface": "",
        "paragraphs": [
            "王昭君，汉宫女。",
            "汉宫女，嫁配虏。",
            "生如桃李花，皖皖托朝露。",
            "春风一摧折，零落在泥土。",
            "君王委心事匈奴，不知匈奴在何处。",
            "黄门扶我上车去，遥望汉宫隔烟雾。",
            "十年帘下学画眉，不知还为蛾眉误。",
            "当时恩怨或易忘，今日悲愁那可诉。",
            "梦中往往作歌舞，满目异类谁与语。",
            "但见惊风吹尘沙，岂识春还复秋暮。",
            "山林强鬼向夜哭，夜夜氊车宿荒戍。",
            "胡人从来不照镜，但见白髪垂霜缕。",
            "念知此意终不传，独自援琴弹作谱。",
            "弹作谱，寄与汉宫人，一曲未终泪如雨。"
        ],
        "notes": "",
        "id": "3dcdc9df549a9f004f2affbd5e5922e8"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "酬思诚见赠",
        "preface": "",
        "paragraphs": [
            "都下相逢意气欢，翩翩清兴到江干。",
            "壮心已谢驰千里，薄禄犹惭系一官。",
            "闲比水云随所适，朽如沟木不胜蟠。",
            "欣然于此重相会，一读新篇九起叹。"
        ],
        "notes": "",
        "id": "f20f805601570bb423b992c33f760fca"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "寄庆复允中",
        "preface": "",
        "paragraphs": [
            "木叶飘萧已半殷，试临髙处望君山。",
            "野田缭绕来时路，画舸逍遥数日闲。",
            "坐想故人应见忆，如今秃髪不胜斑。",
            "两州相望无千里，莫惜新篇断往还。"
        ],
        "notes": "",
        "id": "fd4ea855ce48d064d234cc099bdc5013"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "丧表姑挽词  其一",
        "preface": "",
        "paragraphs": [
            "不尽华髪养，奄闻朝露伤。",
            "人虽恨长夜，生已在西方。",
            "灵輤过空坂，罗𦈡空北堂。",
            "欲知箫史处，松柏正凌霜。"
        ],
        "notes": "",
        "id": "0e7dbabf8d0091fca08bda782cf0dab7"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "丧表姑挽词  其二",
        "preface": "",
        "paragraphs": [
            "忆昔祖姑前，曾观八法妍。",
            "常嗟道韫在，终愧右军传。",
            "幻化已委世，清明当作仙。",
            "松门一长恸，丹旐上新阡。"
        ],
        "notes": "",
        "id": "bf4a2f1754a0b557ff90a7ef1c668d03"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "初闻鹤唳",
        "preface": "",
        "paragraphs": [
            "海天寥寥禾黍秋，人籁已息烟雾收。",
            "数声鹤唳草堂静，何苦更向咸阳游。"
        ],
        "notes": "",
        "id": "3ae902abe63443a46acd25080569a378"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "和毅公赋谢仙",
        "preface": "",
        "paragraphs": [
            "常爱金泉谢自然，题诗多在蘂珠篇。",
            "玄洲灵草自有种，西郭故人还作仙。",
            "飞驭飘摇谁可想，断云流散世空怜。",
            "锦江何处无由到，乞与齐谐异日传。"
        ],
        "notes": "",
        "id": "2fc92b895f2b8633d875c416935f2cfb"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "和李正甫喜雨",
        "preface": "",
        "paragraphs": [
            "朝来灵雨下岩阿，秋气欢声到处多。",
            "顿起西畴千顷稻，斩新南浦万重波。",
            "乍欣胜意闲寻赏，晚得髙吟更作魔。",
            "憔瘁病夫毛骨爽，匡床坐听四明歌。"
        ],
        "notes": "",
        "id": "2af0fa4dce1f42fff430cac74f46b73a"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "和李泰叔",
        "preface": "",
        "paragraphs": [
            "一身已与世相违，宁假虚名竹帛垂。",
            "老去读书聊自遣，病多饮药倚支持。",
            "长因斜日增离恨，却有秋风慰所思。",
            "屡辱髙吟不即报，使来多值欲眠时。"
        ],
        "notes": "",
        "id": "af3cd5c2147526c950b556e13ccc4cb9"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "和清顺",
        "preface": "",
        "paragraphs": [
            "世事咄咄非余知，常爱天籁林中吹。",
            "子云老来亦嗜酒，秦女屡典钗头螭。",
            "不忮不求自得趣，不知梅萼生南枝。",
            "昨日偶寻北山去，清旷正直穷冬时。",
            "道人相恼更题诗，信道匡鼎解人颐。"
        ],
        "notes": "",
        "id": "4139075fe5ce99887ffb5dd55e326baa"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "龙居观泉",
        "preface": "",
        "paragraphs": [
            "泉声泠泠山间落，山下有田朝夕作。",
            "东泾西渎久已涸，夜来暴雨溪声恶。",
            "我欲浮舟到西郭，山前滩濑石凿凿。",
            "坐看横流出林薄，欲行未行翻不乐。",
            "朝市权利方相搏，民声愁叹入沟壑。",
            "不如曲几安寂寞，我享赵子清都乐。"
        ],
        "notes": "",
        "id": "828a8f5f73d77f4e4b380a0062800a78"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "赠清道",
        "preface": "",
        "paragraphs": [
            "少年好书老弥笃，牙籖锦囊数百轴。",
            "江左墨妙世不瞩，有唐诸公粗可录。",
            "诸公草法无可称，中叶始有张颠名。",
            "张颠下笔有神会，其妙不似点画成。",
            "后来沙门有藏真，措意潇洒尤更精。",
            "当时二子最名盛，至今学者皆伏膺。",
            "本朝苏公名弟兄，汝南蒲阳亦有声。",
            "比来诸公已老死，其余卑俗类可憎。",
            "我昔乘兴游都城，列子示我新素屏。",
            "始知无择得此道，长沙道人今复生。",
            "归来穷巷掩柴荆，惠然相访得忘形。",
            "赠我数行岂无意，势如九河注沧溟。",
            "中间龙蜃降没升，欢伏不暇独可惊。",
            "自欲何能谢言情，欲赠金玉还愧轻。",
            "慇懃之揖喜不胜，使我驱雾老眼明。"
        ],
        "notes": "",
        "id": "78540010332ad51f10e8938f3f03af04"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "赠觉师",
        "preface": "",
        "paragraphs": [
            "我昔乘兴游荆溪，数访道人谿水西。",
            "道人飘然舍我去，有如白云谢污泥。",
            "我来云间亦未久，惠然相顾携枯藜。",
            "时人莫将老相识，解空第一须菩提。"
        ],
        "notes": "",
        "id": "0924497fd00f566b516763c4c633d6ac"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "酬杨髙士",
        "preface": "",
        "paragraphs": [
            "秋来当砌看金钱，不为流年怅白颠。",
            "已向沧洲逢九日，更欣髙士贶新篇。",
            "牛山谁见沾衣客，篱下空怀采菊贤。",
            "遥望白衣犹未至，不妨细雨竹窗前。"
        ],
        "notes": "",
        "id": "f6c55a9020b7d72e536c2024c069752f"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "池阳  其一",
        "preface": "",
        "paragraphs": [
            "池南柳色未全黄，池北萱芽尚带霜。",
            "老去寻春不嫌早，春深留与少年郎。"
        ],
        "notes": "",
        "id": "30a8d265fa970e9ced4f5866109fa106"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "池阳  其二",
        "preface": "",
        "paragraphs": [
            "水南残钟水北清，浮云断处玉钩明。",
            "持杯欲饮还看帽，十里春江如镜平。"
        ],
        "notes": "",
        "id": "255517635bd80e44823fa6f9d9053f24"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "池阳  其三",
        "preface": "",
        "paragraphs": [
            "寒烟寂寂鏁清谿，圆月亭亭上曲堤。",
            "小杜风情遥可想，闲调丝竹舞金泥。"
        ],
        "notes": "",
        "id": "9c71b01c571feea724103dadb3dbadc7"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "林平  其一",
        "preface": "",
        "paragraphs": [
            "林平胜处向东纡，水转山回画不如。",
            "或息或劳都可乐，白云深处五浮图。"
        ],
        "notes": "",
        "id": "cc37c3a12a31fd25c88dfbdb0f1a52a1"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "林平  其二",
        "preface": "",
        "paragraphs": [
            "河边柳眼澹烟浮，腊破春归一岁休。",
            "不复平时羁旅恨，离明还泊北城头。"
        ],
        "notes": "",
        "id": "b6848bef34eff32e611cc7db8704ac95"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "西斋",
        "preface": "",
        "paragraphs": [
            "东斋清旷西斋静，上下往来唯一径。",
            "幸有方床不得眠，行休已有陶潜兴。"
        ],
        "notes": "",
        "id": "4f1a5159b582cfe5a0fc00f06a3394c5"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "云间",
        "preface": "",
        "paragraphs": [
            "野田茫茫秋水清，生尽蒲蔍无人耕。",
            "不知三吴地力壮，老鹤空向烟中鸣。"
        ],
        "notes": "",
        "id": "330e54b0e407144d4607f66b3975e80c"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "陆机云碑",
        "preface": "",
        "paragraphs": [
            "朝日欲出已复西，人间兴废那可知。",
            "昆山陵谷久已变，水旁唯有将军碑。"
        ],
        "notes": "",
        "id": "9d2d88b180fda7e52e307da0381958f0"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "和宋平叔莫子谣",
        "preface": "",
        "paragraphs": [
            "南方气候多不叙，茫茫万生亦殊趣。",
            "人性虽或异所宜，莫不知爱肤与肌。",
            "时方盛夏困多旱，髙堂方喜遂我私。",
            "有虫名为物甚小，朴朴无状安能为。",
            "诸公所赋虽甚美，盛道嘴吻良见欺。",
            "虎豹齿牙利如兵，我尚不畏矧此微，微物曾不如蚊虻。",
            "天生有命各有情，何用讥侮起纷争。",
            "我心坦然如日月，我若呶呶我当罚。"
        ],
        "notes": "",
        "id": "1a349a03e075684226b7126267a59dfe"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "过水心寺访芝上人",
        "preface": "",
        "paragraphs": [
            "行年四十髪已斑，似梦非梦寄人间。",
            "数日秋风稍强健，闲寻戒律过南山。"
        ],
        "notes": "",
        "id": "37f1b15a07e039e4ed70fb003dfec3b0"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "泰叔召食鲙",
        "preface": "",
        "paragraphs": [
            "酷暑隆隆不可活，闻有玉鳞纤手割。",
            "不得相从饱便腹，空听髙吟何洒落。"
        ],
        "notes": "",
        "id": "6a9ab7baeffdabbd9204c391b73fc5e5"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "泰叔求桂浆",
        "preface": "",
        "paragraphs": [
            "越人远寄桂花浆，敝屋欣闻破鼻香。",
            "遽遣小奴分送客，夜来已败不堪尝。"
        ],
        "notes": "",
        "id": "a4592e5243d420a68a5b0850dc53e7c7"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "次韵和宋平叔",
        "preface": "",
        "paragraphs": [
            "忆昔衔杯折梅处，孤山寺前千丈塘。",
            "横遮青林鬭残雪，暗入红袖留清香。",
            "往游都城虽屡赏，纵有素艳终殊芳。",
            "莫辞遶林行百匝，更嚼嫩蕊薰愁肠。"
        ],
        "notes": "",
        "id": "7b5429f6b2f1a46086b5502f30f7c372"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "自怀",
        "preface": "",
        "paragraphs": [
            "十月北风流舶回，官曹无事人吏稀。",
            "欲沽斗酒自为乐，囊无一钱还典衣。",
            "平生懒性不预事，终老闲暇谁谓非。",
            "筋骨衰残苦畏冷，更移方榻对斜晖。"
        ],
        "notes": "",
        "id": "8ac39c8a66baf8d934e30a118c7ab616"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "次韵和李正甫",
        "preface": "",
        "paragraphs": [
            "故国重寻梅柳春，自怜头上二毛新。",
            "已知悯默安无位，宁免低昂为有身。",
            "前日少年都自梦，比来贱仕始忧贫。",
            "多惭幕府文章客，都为风光作主人。"
        ],
        "notes": "",
        "id": "60d6e7754bc6fe1861a35d6d41acbe40"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "白鹭",
        "preface": "",
        "paragraphs": [
            "清江濯濯生菰蒲，一双白鹭雪不如。",
            "轻烟细雨不肯去，潮来正有浮阳鱼。"
        ],
        "notes": "",
        "id": "79d773df11699d166f2d6d2e1b21cf98"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "戏赠伯泓供备",
        "preface": "",
        "paragraphs": [
            "公子好乐惟好琴，初传一曲费千金。",
            "其声微妙出世外，若听无闻古与今。",
            "乌孙琵琶止四弦，濮上箜篌人不传。",
            "西湖圆月笼修烟，一杯绿酒为陶然。"
        ],
        "notes": "",
        "id": "a4741b19cc11aa31497179367bca3f9f"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "题径山二首  其一",
        "preface": "",
        "paragraphs": [
            "昔日道师开法筵，老人化龙去山前。",
            "至今胜迹冠西境，髙第相传为敬田。",
            "平生自得物外趣，尔来更薄区中缘。",
            "终随老师学善住，行种芝草休天年。"
        ],
        "notes": "",
        "id": "ac5673c09dc6498a0e9bfe516de87e8b"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "题径山二首  其二",
        "preface": "",
        "paragraphs": [
            "五峰相望势如掌，中有绀园閟龙象。",
            "坦爱曲道两盘回，不知身出浮云上。",
            "浮云悠悠覆朝市，朝市小人鼎中沸。",
            "暂来欣得避世愁，奈我未老先白头。"
        ],
        "notes": "",
        "id": "3ca286114c20cd1885189e6e123ae64f"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "和李子仪即元韵",
        "preface": "",
        "paragraphs": [
            "胡人泛舶万里来，头上㲲市纒作堆。",
            "建武賮琛终罢献，元和亭榭不求材。",
            "君王方讲羽干舞，太守何妨乐圣杯。",
            "筦库贱生固多幸，天边长见利篷开。"
        ],
        "notes": "",
        "id": "437bf8fda1ca12471e55eef2c8309570"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "和张宝臣即元韵",
        "preface": "",
        "paragraphs": [
            "始余倦游念还家，一身泛然寄天涯。",
            "头上白髪日益加，朱颜不驻炉中砂。",
            "飘飘逸气凌紫霞，犹著黄绶趋泥沙。",
            "烈日漫凭乌帽遮，穷巷归来夕烟斜。",
            "闭门正欲谢喧哗，何惮屋室多庳窊。",
            "杨柳欲落鸣饥鸦，八月秋风想乘槎。",
            "市中有金谁攫挐，自欲归耕老菑畬。",
            "嗜好已背梨与樝，那复开口增詉詉。",
            "眼昏白昼生黑花，老悲独向儿女夸。",
            "枯辙不能活鲿𫚌，骐骥垂耳伏盐车。",
            "一官欣得饱鱼虾，顿首致谒辞当衙。",
            "愚拙不遇何复嗟，川陆旧游殊不遐。",
            "才渡扬子已闻蛙，吴女蓬鬓多髦髿。",
            "西湖信美谢若耶，松竹夹道繁根芽。",
            "势利屈曲如盘蜗，卫青变化乃龙蛇。",
            "深闺召客舞双髽，抚手相劝竞呀呀。",
            "西崦老师自煮茶，太守陈乐奏渝巴。",
            "湖水洗面去尘痂，故山白浪留文沙。",
            "田里小儿放猪猳，为乐往往鸣箫笳。",
            "亦有狐兔堪施罝，令人指手徒为挪。",
            "贱职驰使告及瓜，聿来甬东绝纷华。",
            "箝口不复露颊牙，联曹相系琼与葭。",
            "上官庇覆不汝瑕，优游重见林中葩。",
            "四时风露换物华，新诗迭致思无邪。",
            "吾子俊拔诚可嘉，岂独鄙言数矜夸。",
            "髙吟大字耀纸麻，时虽未亨道不污。",
            "屡出珠玉能愧奢，麻姑手爪幸见爬。",
            "长篇垂况理不差，正如矛戟相鏖叉。"
        ],
        "notes": "",
        "id": "366eca21c975336cf9b25618b0a33dde"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "和李正甫",
        "preface": "",
        "paragraphs": [
            "山川旱气赤如虹，大海半涸惊鱼龙。",
            "行人渴死道不通，时见飞鸢坠长空。",
            "日轮轧轧未背昃，独坐髙堂酌琼液。",
            "下视万屋生白烟，不复平日瞻青山。",
            "闭目欲想瑶池濒，欲往万里增黄尘。",
            "长忆仙人李太白，若乘鲸鱼应腐鳞。",
            "晚餐一盘荐黑黍，出铛已败色如土。",
            "忽得诸篇排硬言，伏读未终汗如雨。"
        ],
        "notes": "",
        "id": "4e8ad36b76155aa57be1607746380364"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "和李泰叔见菊有感",
        "preface": "",
        "paragraphs": [
            "雨露萧条岁景催，庭前黄菊未全开。",
            "扬雄嗜酒宁为乐，杜甫愁吟亦薄材。",
            "故国欲归行解绶，沧洲无路可浮杯。",
            "新亭秋兴君知否，潮信方随月色回。"
        ],
        "notes": "",
        "id": "2f635f0373cd771c2af923a703aaa627"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "酬海公即次元韵",
        "preface": "",
        "paragraphs": [
            "早游诸方见佛祖，若能开口便相许。",
            "长爱当时王老师，不开粗言反细语。",
            "大道逍遥本不遐，青天万里孤鸿举。",
            "比来多病卧环堵，低头不茹亦不吐。",
            "上座何为相示来，龙驹岂烦伯乐顾。",
            "更须归去造丈室，擎拳便是诸魔路。"
        ],
        "notes": "",
        "id": "be164ff5f521ece4d32a36185f8777bf"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "方池",
        "preface": "",
        "paragraphs": [
            "森森古木荫方池，池上秋来一夕知。",
            "坠叶沉波青彻底，倚栏无事看鱼嬉。"
        ],
        "notes": "",
        "id": "01a14004d4393b72769f1fdf52415080"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "题上天竺",
        "preface": "",
        "paragraphs": [
            "平生未省人间乐，老去惟求世外闲。",
            "它日终当断家事，篮舆蓬舸访名山。"
        ],
        "notes": "",
        "id": "e3ff46aa2d6bf8840b53ebc0725ebdf8"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "走笔奉酬正夫即次元韵",
        "preface": "",
        "paragraphs": [
            "乐府古有行路难，但悲白髪怜朱颜。",
            "时命多向贤才悭，诘屈不平万世间。",
            "壮心欲驰步辄跚，试出锋颖官已瘝。",
            "中心忽忽惓且烦，不如归去江海闲。",
            "要悬大刀数抚镮，何陋九夷与八蛮。",
            "自顾鄙性疏且顽，谁能随时事黠奸。",
            "从来多病筋力孱，正当落魄卧深山。",
            "敝庐数椽粗可跧，安居里巷锁重关。",
            "终日无人践茅菅，冠带不修衣袂黫。",
            "髙歌一曲舞云鬟，比邻有酒时见颁。",
            "春风秋月与我闲，夜静佩玉鸣珊珊。",
            "髙人逸士或往还，蓬舟自访来前湾。",
            "行歌红药与香兰，已憎俗物近尘寰。",
            "一身萧然念早鳏，髭须憔悴半已斑。",
            "谁能更问秃与鬝，旦听溪水声潺潺。",
            "强来为吏腰少弯，幸读君诗锦绣篇。",
            "相望郁郁何可删，君岂久居五两纶。"
        ],
        "notes": "",
        "id": "6fa5eda18041ec351cef502035c93bba"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "闻杜鹃",
        "preface": "",
        "paragraphs": [
            "杜鹃花发春山明，杜鹃鸟啼行人惊。",
            "世上有谁能忘情，一身离家作远行。",
            "为名受辱为法撄，为利被夺为官争。",
            "忧愁嗟蹙向谁说，那忽听此断肠声。",
            "吾家家住在泉亭，烟水相望数月程。",
            "呼儿酤酒多酌客，聊用相慰如平生。"
        ],
        "notes": "",
        "id": "339b2628c22b3cdc7d2357cc94dc6670"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "次酬韵李正甫对雪",
        "preface": "",
        "paragraphs": [
            "苦寒冽冽日夜增，朔风轩轩势相凌。",
            "遥山顽碧空崚嶒，髙堂闲坐拥敝缯。",
            "欲釂一杯意已仍，浩歌黄竹但伏膺。",
            "愁云漫漫方四腾，海气上薄初不胜。",
            "雪霰杂下风作棱，渐著弱柳头鬅鬙。",
            "半积轩砌发幽层，枯树兀兀愁饥鹰。",
            "纷然不已失沟塍，一饮一斗心易矜。",
            "试步薄冰犹战兢，圆圭方璧降复登。",
            "忆昔前年正严凝，摄事大蜡清晨兴。",
            "平生看雪实未曾，健仆骏马半醉乘。",
            "或前或后望交朋，不辨明河与玉渑。",
            "烈火万炬气不蒸，被面惟有冻与冰。",
            "归来心目如水澄，喜看道旁刳作灯。",
            "丰年为瑞古有称，冻死何暇谈邹滕。",
            "欲邀君饮恨不能，相酬莫问准与绳。"
        ],
        "notes": "",
        "id": "fdf4d059e0ac457e5c2bf8d891fadb64"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "行田舍",
        "preface": "",
        "paragraphs": [
            "轻烟微雨满金塘，天气清明看下秧。",
            "筋骨已衰难自力，田家次第赐壶浆。"
        ],
        "notes": "",
        "id": "c8b13eef935b3794eae9c117cadf5370"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "题宸奎阁",
        "preface": "",
        "paragraphs": [
            "至和天仙临御久，能通祖印空诸友。",
            "化成殿上召禅师，亲宣玉偈传金口。",
            "鄮山山上建华阁，宸翰光芒灿星斗。",
            "江湖小臣稽首观，永为兹山传不朽。"
        ],
        "notes": "",
        "id": "768a58ab240149559711adff3b287baf"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "次韵酬公夫二首  其一",
        "preface": "",
        "paragraphs": [
            "野性孱疏寄浩然，不邀虚誉借人延。",
            "贱官牵率终非意，故国归休粗有田。",
            "平昔是非犹可计，后来去就孰为贤。",
            "西轩一梦无余事，不似南柯与世传。"
        ],
        "notes": "",
        "id": "0a4480397f2728b084ad9bbe4337113b"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "次韵酬公夫二首  其二",
        "preface": "",
        "paragraphs": [
            "海舶不来官事闲，朝云夕雨看西山。",
            "强从委吏心虽易，欲避宵人势亦难。",
            "卧探古书聊自适，醉攀庭柯幸怡颜。",
            "因寻旧友清欢意，犹有榴裙数处斑。"
        ],
        "notes": "",
        "id": "da88e5b368879d2fdc821541f738d5de"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "次韵酬李泰叔",
        "preface": "",
        "paragraphs": [
            "岁寒倚遍甬东楼，喜上江边一叶舟。",
            "流转生涯常壁立，飘萧官况信云浮。",
            "欲逢故旧开青眼，先得诗章说白头。",
            "纵有一樽聊可饮，正当相对论穷愁。"
        ],
        "notes": "",
        "id": "c8eaaa8cd470032c1af56367fa4950b9"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "召邵彦瞻",
        "preface": "",
        "paragraphs": [
            "青嶂叠叠西南驰，上下佛宫筋力疲。",
            "一樽欲与鲁山醉，怅望车马来何迟。"
        ],
        "notes": "",
        "id": "a51e14264b0c0e28dd646b76c8c7dbde"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "题垂云亭",
        "preface": "",
        "paragraphs": [
            "老师有意出人间，便学垂云也未闲。",
            "带雨有时归北岭，随风依旧过南山。"
        ],
        "notes": "",
        "id": "d3c1f68a3d59a112c5c3d8b5a595bef3"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "次韵酬郑荣绪",
        "preface": "",
        "paragraphs": [
            "长夏苦袢暑，何适可开眼。",
            "为约山间行，远访金仙馆。",
            "时当岁旱凶，人迹尚犹罕。",
            "况复有游客，来结青云伴。",
            "古松临水濒，我意秋可款。",
            "怅羡彼中人，一去不复返。",
            "髙深步𪩘崿，我道方坦坦。",
            "山僧多故人，不复怪敖诞。",
            "延我火齐柈，酌我流霞醆。",
            "少小不预事，老大更慵懒。",
            "岩花为谁撷，藕丝闷独绾。",
            "尔来复多雨，昨夜重湖满。",
            "欲榜一舟归，舟敝不可拣。",
            "世事久忘怀，吾言固无间。",
            "无乐亦无忧，亮非斗筲算。"
        ],
        "notes": "",
        "id": "ef6e8fb40c1b8834659f3536552e78d0"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "夜坐有感",
        "preface": "",
        "paragraphs": [
            "斋阁夜不寐，耿耿对华烛。",
            "眼病懒读书，投老亦忘欲。",
            "华宠非我愿，终不蹈迫辱。",
            "五亩穷巷居，薄有数斗粟。",
            "归来解衣袂，何为愧仰屋。",
            "天晴步明月，雨暗一棋局。",
            "四夷正耀兵，百姓食不足。",
            "为谢支离疏，吾方外羁束。"
        ],
        "notes": "",
        "id": "f4d8de09d7ad15bd137856ab6778978f"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "新作小屏",
        "preface": "",
        "paragraphs": [
            "少年喜读书，偃仰在方床。",
            "不知昼日劳，常爱秋夜长。",
            "炯炯户牖明，翳翳灯烛光。",
            "我乐自有趣，骅骝步康庄。",
            "道学贵深思，千古浩无方。",
            "投机践圣域，所戒怠且狂。",
            "常鄙小人儒，不能志轩昂。",
            "蹈袭已陈语，何为浪皇皇。",
            "尔来四十岁，鬓髪已如霜。",
            "回首念畴昔，此意殊未忘。",
            "曲屏倚方枕，可以寄彷徉。",
            "诲言示稚子，朝夕当此强。"
        ],
        "notes": "",
        "id": "ad1f611244a02255daada8588a6c5c92"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "开窗",
        "preface": "",
        "paragraphs": [
            "斋居病纡郁，况复当梅霖。",
            "凿开小窗明，坐对佳树阴。",
            "翠微映书帙，凉气生衣襟。",
            "岂惟豁心目，聊可发幽吟。"
        ],
        "notes": "",
        "id": "e8ce9d5bff22eae1965e3454ed17fee4"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "和颖叔冲寂观",
        "preface": "",
        "paragraphs": [
            "畴昔学轻举，衰龄恨未逢。",
            "慇懃寻福地，邂逅听山钟。",
            "陵阜规模古，烟霞气象浓。",
            "滆湖开左派，勾曲耸西峰。",
            "宫殿瞻黄皓，风期想赤松。",
            "区中诚久厌，物外或能容。",
            "落日窥三岛，阴云隔九重。",
            "蛟渊无往害，兔井识遗踪。",
            "遐企旌阳隐，旁邻函里封。",
            "翘心冥有感，稽首敢忘恭。",
            "幽士期相访，扁舟志未从。",
            "拳拳望仙境，尼父叹犹龙。"
        ],
        "notes": "",
        "id": "182154e4260ed7f0a4c3913bad638bec"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉陪颖叔赋吐绶鸟",
        "preface": "",
        "paragraphs": [
            "佛舍有珍羽，垂颔袐文绶。",
            "对客辄复吐，粲粲如𫄨绣。",
            "其吐岂适然，乃在喜惧间。",
            "已吐亦复收，仓卒一瞬还。",
            "绿玉耸角毛，褐羽殊斓斑。",
            "方其振舞时，意气艶且闲。",
            "吾欲语阿师，不如放深山。",
            "稻粱使自得，不复劳深关。"
        ],
        "notes": "",
        "id": "67ceb22a37228b7103f7ba2b65d50000"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉陪颖叔和觉师",
        "preface": "",
        "paragraphs": [
            "畴昔欲求法，初参沩印禅。",
            "已知物外趣，顿谢区中缘。",
            "不学兰那行，终归兜率天。",
            "即心如有证，何暇问方圆。"
        ],
        "notes": "",
        "id": "71991cd8b341e9ff82867e789c867cec"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "复和  其一",
        "preface": "",
        "paragraphs": [
            "老师善言法，何者名为禅。",
            "不复著言句，应当离事缘。",
            "挹水何有用，攀云谁望天。",
            "欲知证心要，为我示偏圆。"
        ],
        "notes": "",
        "id": "8da45ae99bac9d41e2cfddef946808c8"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "复和  其二",
        "preface": "",
        "paragraphs": [
            "耆窟清谈妙，少林方坐禅。",
            "于世诚大事，投机非小缘。",
            "休公祗弹指，□老呼苍天。",
            "子能分半座，为画相光圆。"
        ],
        "notes": "",
        "id": "1c7cd82c68d99d66298910eb226df452"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "惠聚上方",
        "preface": "",
        "paragraphs": [
            "卧病甬东久，偶寻吴会游。",
            "不知陶令意，乃与身为讐。",
            "恤隐岂不美，更恐增人愁。",
            "黾勉有余暇，强来访林丘。",
            "此地多山石，鸟道与云浮。",
            "松筠郁回合，四顾皆良畴。",
            "仆本山野人，聊此谢羁愁。",
            "从容日已夕，归意良悠悠。"
        ],
        "notes": "",
        "id": "d92a39297b9ed39cf5032dc7e6601b0d"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "善权阅轩岩",
        "preface": "",
        "paragraphs": [
            "古寺寄林丘，清泉髙下流。",
            "山僧空自老，岩石不知秋。",
            "龙去潭水白，猿吟枫树幽。",
            "轩前一楸局，谁与汝忘忧。"
        ],
        "notes": "",
        "id": "c3ebc6aff951abd069fbd442cd29541d"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "次韵和允中送觉师",
        "preface": "",
        "paragraphs": [
            "心在白云居，逍遥谁复如。",
            "从来机事少，终与俗情疏。",
            "师已脱敝屣，吾方还故庐。",
            "他年若相见，应更老渠渠。"
        ],
        "notes": "",
        "id": "b91ab5ffd357788cca26f25b18065a8b"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "戏呈庆复乞画",
        "preface": "",
        "paragraphs": [
            "鸷鸟宁有种，诗书多不传。",
            "岂期猛厉气，专美鹰与鹯。",
            "有客画鸦鹘，古纸含秋烟。",
            "羽毛被玄甲，爪角森戈鋋。",
            "想见太公望，桓桓统中权。",
            "何如鄞中尉，侧目谁敢前。",
            "吾方病拘郁，逍遥溪水边。",
            "赏此神骏物，霜风相孤骞。",
            "从公乞妙墨，小斋伴衰孱。",
            "何以报雅况，作诗致拳拳。"
        ],
        "notes": "",
        "id": "1510293ec20168415c4b2d93d1d637c6"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "秋早登住阁",
        "preface": "",
        "paragraphs": [
            "病夫倦拘郁，遐赏寄重阁。",
            "大火欲西流，髙林已摇落。",
            "海旁土气浅，风雨易回薄。",
            "数日多狂飇，余暑亦濳却。",
            "千山在天际，清气遥可托。",
            "平生乐烟霞，幽步谁与约。",
            "缅怀机云辈，襟灵信夷廓。",
            "草草蹈危机，千载尚可啄。",
            "吾知非世用，白首甘寂寞。",
            "摄令亦偶然，何能求民瘼。",
            "勾钉尽诛敛，下笔良多怍。",
            "不如陈太丘，行归老丘壑。"
        ],
        "notes": "",
        "id": "6a3889d966baa92a202327f71678511d"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "云间",
        "preface": "",
        "paragraphs": [
            "蜡屐去阳羡，乘桴望云间。",
            "腰垂陶令印，意在庄生环。",
            "斯民久困敝，何用惠孤瘝。",
            "于心傥有愧，拂衣归故山。"
        ],
        "notes": "",
        "id": "5b595c98b13fcec80eb35329005d04b3"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉送景升西上",
        "preface": "",
        "paragraphs": [
            "京口杨夫子，知名三十秋。",
            "青衫尚为邑，相见松江头。",
            "倾盖曾未久，欢若平生游。",
            "适当及瓜代，浩然治西舟。",
            "荐章满公车，行想拜恩休。",
            "万里起跬步，青云眇难俦。",
            "余方归东路，于此怅夷犹。",
            "行觞莫辞醉，分袂云间楼。"
        ],
        "notes": "",
        "id": "fa36117f18bcd19d08ddff4a11037d41"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉和宋平叔",
        "preface": "",
        "paragraphs": [
            "海角厌多雨，乍晴山更嘉。",
            "梅林半黄熟，柳带剩夭斜。",
            "忽忽久不怿，悠悠谁可涯。",
            "世如有夫子，终不叹匏瓜。"
        ],
        "notes": "",
        "id": "a7580244c2e3c6c80edff19ddf7a1f36"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "题上天竺天仙阁",
        "preface": "",
        "paragraphs": [
            "久厌朝市冗，粗能忘盖纒。",
            "头依梵呗地，行结西方缘。",
            "山前种香稻，山下流清泉。",
            "此地既岑寂，此心良泰然。",
            "法师清净观，招我修初禅。",
            "斯言倘不践，何路休余年。"
        ],
        "notes": "",
        "id": "41a17ef8040b359a5683b27c27d04fa4"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "次韵酬泰叔",
        "preface": "",
        "paragraphs": [
            "志士有不遇，繇来多感伤。",
            "末途长悯默，往事委冥茫。",
            "偃蹇乾坤外，推移日月长。",
            "初心寄林壑，何事袭轩裳。",
            "才地惭前辈，文华笑老苍。",
            "讨论聊自适，仕进亦惟惶。",
            "直欲驰千里，宁谁出一乡。",
            "典谟窥禹契，教化识轩唐。",
            "不信时难驾，焉知命弗将。",
            "士虽殊用舍，吾岂托炎凉。",
            "宝剑埋霜镝，明珠称夜光。",
            "三公犹可去，一命孰难忘。",
            "壮节深无累，髙歌咏更锵。",
            "振衣辞旦望，逸迹寄朱张。",
            "管库心何愧，江湖幸退藏。",
            "朝辞汴师日，夜渡淛河霜。",
            "故国寻仙路，当年结客场。",
            "二毛虽老丑，一醉迺寻常。",
            "花圃风生席，云斋月满床。",
            "清歌怜落落，髙论接琅琅。",
            "谁谓羁游地，还陪君子觞。",
            "众推朋好厚，不间弟兄行。",
            "斟酌南堂夜，逍遥甬水阳。",
            "长篇荷髙意，他日结离肠。"
        ],
        "notes": "",
        "id": "c9740357531829608e05f5427121a659"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "庭柏",
        "preface": "",
        "paragraphs": [
            "郁郁庭下柏，何年移此栽。",
            "虽然失地性，本自凌云材。",
            "不复鸾凤集，空余鸟雀来。",
            "谁为许长史，拔宅去尘埃。"
        ],
        "notes": "",
        "id": "5e4fc7f91a72ef80624c22406b32654c"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "竹轩",
        "preface": "",
        "paragraphs": [
            "古人爱修竹，潇洒临幽轩。",
            "劲节有髙致，清声无俗喧。",
            "春日鬭鏁碎，秋风撼琅玕。",
            "谁知渭川富，千亩可悬冠。"
        ],
        "notes": "",
        "id": "45532b64fb17843e59b467043433a6ec"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "黄鹂一声",
        "preface": "",
        "paragraphs": [
            "阴阴三四木，官舍悄无邻。",
            "何处黄鹂啭，来惊白髪新。",
            "浪随殊俗过，可负旧山春。",
            "自笑亲香火，看经作钝人。"
        ],
        "notes": "",
        "id": "c8bf17fe485cde8f810f33fb73f77950"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "舟行",
        "preface": "",
        "paragraphs": [
            "我舟莫行疾，我家日已远。",
            "行迟终不到，不到何由返。",
            "吴楚千万里，江山道回转。",
            "白头多伤感，方寸不胜乱。"
        ],
        "notes": "",
        "id": "eaff8652180d90140b929163d9a7c5c2"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "道中",
        "preface": "",
        "paragraphs": [
            "昔我离家时，月生正如钩。",
            "行行载见月，已在天南头。",
            "我身岂当然，吏议不可酬。",
            "下手亦何愧，摇尾终无求。",
            "默默就孤征，凄凄怀百忧。",
            "吴山望不尽，已泛楚江流。",
            "木落知岁寒，客子多悲愁。",
            "一恸一斗血，安能望松楸。"
        ],
        "notes": "",
        "id": "3cc42aa0cc4eced5554b71f88a86a6eb"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "九龙洞",
        "preface": "",
        "paragraphs": [
            "洞中石乳色如霜，欲煮刀圭未得方。",
            "叹息此生来已晚，更将残命笑嵇康。"
        ],
        "notes": "",
        "id": "20d3179b3a25cce29003dc4089fee2e1"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "西津",
        "preface": "",
        "paragraphs": [
            "山后山前到已频，更寻残雪过西津。",
            "愚溪愁客今何在，应有猿猱解笑人。"
        ],
        "notes": "",
        "id": "d5482b81a7d935d419acdcb5ce803d42"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "读书",
        "preface": "",
        "paragraphs": [
            "病骨愔愔百不如，不应投老更看书。",
            "古今得丧今方辨，且向斜阳弄蠧鱼。"
        ],
        "notes": "",
        "id": "6470589d65dcef9ad8bb19cab0166b0f"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "愚溪",
        "preface": "",
        "paragraphs": [
            "愚溪水中多圆石，水边竹树山如壁。",
            "夫子幽栖十二年，至今使人长叹息。"
        ],
        "notes": "",
        "id": "4a129bd3555576a89bb570f0693f7aba"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "杂诗  其一",
        "preface": "",
        "paragraphs": [
            "白云非我役，出没在山间。",
            "我亦何所事，篮舆自往还。",
            "不知乐与否，聊尔寄衰孱。",
            "早恨冠冕误，空令鬓毛斑。"
        ],
        "notes": "",
        "id": "e3d06aebab8c032b1ae51fccba496391"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "杂诗  其二",
        "preface": "",
        "paragraphs": [
            "我昧明哲戒，置身在天涯。",
            "悯悯常畏人，岂异池中蛙。",
            "吴山千万里，梦寐不到家。",
            "永怀故山乐，轻舟棹烟霞。"
        ],
        "notes": "",
        "id": "9b35fee605ddd362c452a212227b0b20"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "杂诗  其三",
        "preface": "",
        "paragraphs": [
            "屈平作天问，委骳穷不悔。",
            "寥寥千载还，柳子强复对。",
            "二子诚多材，无乃振憔悴。",
            "区区亦何为，吾方游物外。"
        ],
        "notes": "",
        "id": "c155a0fadfe7a02cc10659bd1f276de3"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "杂诗  其四",
        "preface": "",
        "paragraphs": [
            "巨蛇老且蜕，不如蝉脱飞。",
            "茫然寄坱圠，生死亦一归。",
            "达人观元化，其言玄且微。",
            "生死有不类，于是知者稀。",
            "秋池夜观月，方与水相辉。",
            "聊尔乘物化，指象终为非。"
        ],
        "notes": "",
        "id": "942ca6dcc1aafcb6402c4e8f99056ea2"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "诒隐者二首  其一",
        "preface": "",
        "paragraphs": [
            "汝勿轻王侯，王侯非汝曹。",
            "地势有轻重，太山与鸿毛。",
            "鼓腹一欢笑，不知钟鼓豪。",
            "我乐彼不预，山林且陶陶。"
        ],
        "notes": "",
        "id": "4d9c9fc002985bd22d40753b104ab4de"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "诒隐者二首  其二",
        "preface": "",
        "paragraphs": [
            "访我维摩室，不值香积飰。",
            "开囊出黄粟，为汝林中爨。",
            "软语少稽留，青蔬亦易办。",
            "勿言方外趣，我汝真如幻。"
        ],
        "notes": "",
        "id": "72e7dabd8201abb3f64389765634c073"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "善饮",
        "preface": "",
        "paragraphs": [
            "谁道渊明不善饮，亦知太白爱题诗。",
            "浪醉浪吟成底事，不如髙卧过当时。"
        ],
        "notes": "",
        "id": "fdcf7e7eb4a10e374130100c8df2410c"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "夷山",
        "preface": "",
        "paragraphs": [
            "夷山邈无际，落日多青烟。",
            "渺渺寄愁恨，吾知从古然。",
            "逝者既已矣，后来谁可言。",
            "达生亦有意，吾归将灌园。"
        ],
        "notes": "",
        "id": "4610c00b3d11bad2805fd8507a0f6e1a"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "晋室",
        "preface": "",
        "paragraphs": [
            "晋室昔中圯，正人多戮死。",
            "加害宁无辞，惟其不徇己。",
            "朝室有难置，山林或能已。",
            "谁云清议在，美玉不全毁。",
            "旷达余所嘉，数欲玩遗史。",
            "抚卷辄增感，终夕那复理。"
        ],
        "notes": "",
        "id": "74a1d4aa78c1c13085ee6bf2615a052b"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "东岭",
        "preface": "",
        "paragraphs": [
            "东岭寄吾庐，西崦多屐齿。",
            "何为不惮陟，下视湘川水。",
            "此水不涌激，朝暮流未已。",
            "烟云媚幽趣，落日更清泚。",
            "徙倚有髙木，独往每自喜。",
            "山猿助我啸，幽鸟司我跂。",
            "山僧忽吾怪，使汝识善逝。"
        ],
        "notes": "",
        "id": "d11fbd35d330a7e52976a5990efa91fa"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "水车",
        "preface": "",
        "paragraphs": [
            "黄叶渡头春水生，江中水车上下鸣。",
            "谁道田间得机事，不如抱瓮可忘情。"
        ],
        "notes": "",
        "id": "1985499b3b7fe8b0b1c5cb5e05654c0e"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "召楚兴禅师",
        "preface": "",
        "paragraphs": [
            "匡床我示维摩疾，持钵师来舍卫城。",
            "与汝欲分香积饭，不妨作戯说浮生。"
        ],
        "notes": "",
        "id": "1839f751a5b516eb28a6c4eb1526fada"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "春日二绝  其一",
        "preface": "",
        "paragraphs": [
            "壁下茶铛久不黔，更无白眼与人嫌。",
            "春来老困还多睡，时有狂风入破帘。"
        ],
        "notes": "",
        "id": "8dccd08ce706e6c99489301b93e9e5fe"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "春日二绝  其二",
        "preface": "",
        "paragraphs": [
            "寂寂山间谁与言，闷搔短髪向香烟。",
            "死灰朽木君知否，不似胡人面壁禅。"
        ],
        "notes": "",
        "id": "dbc02ea58da6b81872d5b3883091b1d5"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "杨花",
        "preface": "",
        "paragraphs": [
            "岛夷三月不知春，唯有杨花似故人。",
            "老大相逢何可语，满头白髪不胜嚬。"
        ],
        "notes": "",
        "id": "2dfde30bee163dbceebb7d4173d4766e"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "乐神",
        "preface": "",
        "paragraphs": [
            "夷人事神正自醵，山头水边与神乐。",
            "大巫庞衣手摇铎，群儿伐鼓更鸣角。",
            "青山历历神欲归，湘水漓漓日脚西。",
            "小大酣歌向山栖，神羮满盎均汝厘。"
        ],
        "notes": "",
        "id": "11a3e110dcfbea2445a446c5f1bee5d6"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "山上",
        "preface": "",
        "paragraphs": [
            "山上桃花红欲烧，山间病老苦无聊。",
            "古人有时亦好饮，已醉复醒真似劳。",
            "谁能忘情学枯木，不如隐几看猿猱。",
            "攀援上下岂无意，新林落日风{风噪}{风噪}。"
        ],
        "notes": "",
        "id": "a00492042c4c8f69d60bee2674ca8437"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "李华",
        "preface": "",
        "paragraphs": [
            "山僧种李华，华白谁肯折。",
            "春风欲去时，庭前纷如雪。",
            "绿叶始有芽，繁香且未歇。",
            "郁陶何可道，空庭步明月。"
        ],
        "notes": "",
        "id": "a5c0ef2009c4e883b96a87f44884c634"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "日落",
        "preface": "",
        "paragraphs": [
            "日落沙头山已昏，饥乌投暝下前村。",
            "谁云野客无多事，步出林间自掩门。"
        ],
        "notes": "",
        "id": "f7416e4f4a59f03339c3c4ce4758c214"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "黄鹂",
        "preface": "",
        "paragraphs": [
            "黄鹂何处来，啼我夷即下。",
            "绿叶掩穷陬，春容已衰谢。",
            "百年如转毂，悲欢正相驾。",
            "感事一伤怀，吾年四十化。"
        ],
        "notes": "",
        "id": "ea882f80e99c6fdc4af0b2d946360508"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "春林",
        "preface": "",
        "paragraphs": [
            "春林日已繁，隔我遥山青。",
            "下帘成幽卧，野鸟鸣嘤嘤。",
            "鸟鸣有时息，春林亦衰寂。",
            "生物自环转，何心翻戚戚。"
        ],
        "notes": "",
        "id": "5a9592888934d2212cd0bfee89e068dd"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "散郎亭",
        "preface": "",
        "paragraphs": [
            "法华寺上散郎亭，老树苍崕如有情。",
            "欢戚已随时事去，代间秪有古人名。"
        ],
        "notes": "",
        "id": "b5022d2098c1f3c6f1327fe24068ce1d"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "枣花寒",
        "preface": "",
        "paragraphs": [
            "山禽哺雏半欲抟，坐想葛帔临风湍。",
            "数日阴霖复未畅，不知更作枣花寒。"
        ],
        "notes": "",
        "id": "1cfe4b93df663a90909ed2018d652b86"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "读书",
        "preface": "",
        "paragraphs": [
            "读书十车老已忘，人生得意须少壮。",
            "白髪渐多筋力衰，谁为流年更惆怅。",
            "自寄蛮夷朋旧稀，更将黄卷卧斜晖。",
            "古来枉直何足道，昨日皦皦今还非。"
        ],
        "notes": "",
        "id": "4f39d7b349fb399eee86b9f14f890d5e"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "观大水望朝阳岩",
        "preface": "",
        "paragraphs": [
            "前日岩间欲结庐，下眺江水百步余。",
            "春水溅溅出乳窦，青山白石半洿涂。",
            "不到津头已三月，谁知江水涨天墟。",
            "遥望横流不敢济，岩口已有人罾鱼。"
        ],
        "notes": "",
        "id": "6dc9f5412d34f3036419907c6fb6c46a"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "沧洲亭怀古",
        "preface": "",
        "paragraphs": [
            "潇水悠悠天际来，夹江古木抱山回。",
            "栅中人物不满把，日晏市散多苍苔。",
            "九疑巉天古云埋，遥想帝子龙车回。",
            "心衰目极何可望，九歌寂寂令人哀。"
        ],
        "notes": "",
        "id": "b20c54f512475035905c204c387b374b"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉送伯才都官代归",
        "preface": "",
        "paragraphs": [
            "前日使君佩铜鱼，雅望已合升华涂。",
            "一遭黯黮诚非辜，人为叹愤我若无。",
            "夷州已非人所居，况复筦库治赢余。",
            "幸及瓜时笑还都，襟怀落落真丈夫。"
        ],
        "notes": "",
        "id": "07dad481f012b58db1ba10d461fdfbc0"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "次韵答陈生问禅",
        "preface": "",
        "paragraphs": [
            "从来多事笑归宗，我已无心岂有通。",
            "达士犹能知梦梦，世人何用更空空。",
            "江头冷落三秋月，山半支离一病翁。",
            "不到古今能与否，林间拭目看来鸿。"
        ],
        "notes": "",
        "id": "9a8f55f99b9c3e803daecfe95ef98e2e"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "出潇江泊蒲洲",
        "preface": "",
        "paragraphs": [
            "泛泛潇江水，天生西北流。",
            "苍烟开蛋市，晓日下蒲洲。",
            "清旷适幽步，方洋如昔游。",
            "何为沙上鸟，相避小山头。"
        ],
        "notes": "",
        "id": "d9f5c8911e81df5cf8ca5e77340c8c18"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "水车",
        "preface": "",
        "paragraphs": [
            "山田遶山脚，江水何可作。",
            "车轮十丈围，飞湍半天落。",
            "雁翅插修筦，随流得深酌。",
            "升降岂无势，长江怒相薄。",
            "有如万夫力，讙呼倾众壑。",
            "曾不舍昼夜，美源终未涸。",
            "人间有机事，由来生巧恶。",
            "善彼汉阴老，忘怀抱纯朴。"
        ],
        "notes": "",
        "id": "520e4fa329e626e4a102b8b6b16fdfad"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "复作过商翁墓  其一",
        "preface": "",
        "paragraphs": [
            "当年不佩封侯印，后世谁寻堕泪碑。",
            "定远将军岂夸勇，关南常侍最能诗。",
            "故人不解传遗事，五岭犹能识信旗。",
            "墓下寂寥无鼓角，秋风独向白杨悲。"
        ],
        "notes": "",
        "id": "4b650fd45e5f5e556ef601dbe76690bb"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "复作过商翁墓  其二",
        "preface": "",
        "paragraphs": [
            "平生气业许谁知，官制应崇九尺碑。",
            "已为朝廷恢远略，不应江汉独无诗。",
            "交牙石锁先偏阵，野烧光开后队旗。",
            "老妇尫残谁主奠，从来伯道使人悲。"
        ],
        "notes": "",
        "id": "fd1a9d9f9f0977b9f28b19fbe9933fdc"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "复作过商翁墓  其三",
        "preface": "",
        "paragraphs": [
            "同预杨公国士知，延陵应得我题碑。",
            "人间已悟黄粱梦，泉下谁寻古剑诗。",
            "邕管已闻图像祭，广源无复纳降旗。",
            "水禽山鸟无人意，独解飞鸣不解悲。"
        ],
        "notes": "",
        "id": "0a61df0fb6dea625f5161822c0c39548"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "复作过商翁墓  其四",
        "preface": "",
        "paragraphs": [
            "苍头已作归来曲，不信全生庾氏碑。",
            "疑有史官争立传，终无嗣子与闻诗。",
            "后房已闭千金妓，私庙空收五采旗。",
            "闻说诏书优赠典，孤魂应结九泉悲。"
        ],
        "notes": "",
        "id": "f4ca71a80a6deeb798fd6fa19d4e7dd5"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "庭下菊",
        "preface": "",
        "paragraphs": [
            "夷天九月尾，秋气殊未肃。",
            "病士蒙葛衣，正如庭下菊。",
            "忆昔移菊初，夏暑方烦溽。",
            "瘴山旱无雨，憔悴兹不足。",
            "安得望茅茨，窃自譬松竹。",
            "神仙久视药，孤根寄穷谷。"
        ],
        "notes": "",
        "id": "64a91b1716025a04481b1750def73f02"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "钴𬭁潭",
        "preface": "",
        "paragraphs": [
            "余读子厚书，始闻钴𬭁潭。",
            "榜舟西江下，振步愚溪南。",
            "髙下凌山阿，松篁蔽秋岚。",
            "土人识其地，古木森楩楠。",
            "水深日波澜，此理亦易探。",
            "古木为钴𬭁，土音正相参。",
            "所记或不然，信书殊未甘。",
            "此公废已久，山水穷年耽。",
            "造化毫楮间，浮实微相锬。",
            "幽心有默识，西归助清谈。"
        ],
        "notes": "",
        "id": "d191d4abb1e6a82c26a9939b20c69d71"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "寄题聱隅冢亭",
        "preface": "",
        "paragraphs": [
            "不识聱隅生，斯人亦豪怪。",
            "挟书海上来，轩昂轶前辈。",
            "何为老穷阨，独与当时背。",
            "宠禄出一时，此书终不废。",
            "客死江都馆，骸骨埋荒秽。",
            "幸会田使君，开茔北门外。",
            "浮屠清旷地，马鬣森松桧。",
            "百年一抔土，谁当论穷泰。"
        ],
        "notes": "",
        "id": "1235108cc5a6420c7f32706123ff55b7"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "龙兴观",
        "preface": "",
        "paragraphs": [
            "山林摇落江水寒，松下古观生秋兰。",
            "白日无人午夜静，玉皇殿上朝仙官，但闻金环玉佩鸣珊珊。",
            "麻姑女子不下坛，有谁乞得延龄丹。",
            "人生不如为善好，草头晓露空潸潸。"
        ],
        "notes": "",
        "id": "b2d7cfa3cb4c94d2083c577a435d0267"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "还湘南集",
        "preface": "",
        "paragraphs": [
            "蚤识陶公父子名，未知李老思尤清。",
            "后来无复能文客，潇水湘山空月明。"
        ],
        "notes": "",
        "id": "d469e77dc77d737a288649ce8e6f095c"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "过李氏澹塘别墅",
        "preface": "",
        "paragraphs": [
            "渊明昔已爱吾庐，我亦悁悁忆故居。",
            "君有东臯千束稻，山前更望澹塘湖。"
        ],
        "notes": "",
        "id": "98bfef7f6a09d2a2184d37362ebfb2b1"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "答林夫五颂次元韵  其一",
        "preface": "",
        "paragraphs": [
            "无心难与有心期，欲说无心已自痴。",
            "会得金刚本来性，此人与我合先知。"
        ],
        "notes": "",
        "id": "8003922b3f6b76c5cf5017b4c0505586"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "答林夫五颂次元韵  其二",
        "preface": "",
        "paragraphs": [
            "白髪生来何可惊，不求杂食岂须耕。",
            "山间一榻无余事，但看山花枯复荣。"
        ],
        "notes": "",
        "id": "2c273ca3d6bd1b355e11aceb508fb956"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "答林夫五颂次元韵  其三",
        "preface": "",
        "paragraphs": [
            "海水浩荡烟苍茫，我欲求渡无舟航。",
            "东西路迷何苦渡，楞伽山下秋风凉。"
        ],
        "notes": "",
        "id": "7788ceab5289266693d49cfcd82c600a"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "答林夫五颂次元韵  其四",
        "preface": "",
        "paragraphs": [
            "世间明暗一毫端，为底忙时不肯闲。",
            "水盛草深牛不动，始知缘业有多般。"
        ],
        "notes": "",
        "id": "885ac291a1ae77bc29c0b55c8786889c"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "答林夫五颂次元韵  其五",
        "preface": "",
        "paragraphs": [
            "阿弥陀佛一炉香，欲道知时已是狂。",
            "若得医师除我病，何烦筋力更求方。"
        ],
        "notes": "",
        "id": "26093553d4b1caec046201512a8bad29"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "有感",
        "preface": "",
        "paragraphs": [
            "我身如断蓬，我性如孤鹤。",
            "飘摇寄林野，不复人间乐。",
            "岂如鸡与犬，朱门肆依托。",
            "虽沐稻粱恩，安能远嫌薄。",
            "理或不在我，幽怀放寥廓。",
            "人生能几时，百年共摇落。"
        ],
        "notes": "",
        "id": "4cfcd2ce18d57bfaa04b8f4baa8734ee"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "赠饮客",
        "preface": "",
        "paragraphs": [
            "鄙性不嗜饮，不知酒中乐。",
            "古人能闭关，此兴应可度。",
            "形骸委物外，宠利安能薄。",
            "何为攘臂人，喧卑同燕雀。",
            "朝挥百神王，夕引群忧涸。",
            "畴昔二三公，逃死向杯杓。",
            "我乐不在是，陶然造冲漠。",
            "子当剧醉时，相访南山脚。"
        ],
        "notes": "",
        "id": "91fc045ad1db31f072e82bb0b09a3f5c"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "雪后",
        "preface": "",
        "paragraphs": [
            "潇川夜飞雪，草舍朝成冰。",
            "微阳始下烛，南山浩如蒸。",
            "林木散孚甲，乌鸟营巢橧。",
            "物化不可戚，深挹南天僧。"
        ],
        "notes": "",
        "id": "d2af593d0be5979c4b51bf96bb2b967b"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "次韵酬陈生求书",
        "preface": "",
        "paragraphs": [
            "老朽何心托市朝，正当鼓腹咏轩尧。",
            "由来方外希夷乐，渐与人间路径遥。",
            "泽畔应无渔父问，松间时听葛天谣。",
            "髯君莫及儿童伎，留取褚中翡翠翘。"
        ],
        "notes": "",
        "id": "2bd737d17c070179c35a4f69c7d00691"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "赠广祐上人",
        "preface": "",
        "paragraphs": [
            "不入四明路，侵寻已十年。",
            "葛藤论往事，蝉蜕想苍烟。",
            "松下数株石，岩前千丈泉。",
            "何为不肯往，芒𪨗更参禅。"
        ],
        "notes": "",
        "id": "8871af650af2515cae6ca5c73168e26b"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉送马令归长沙",
        "preface": "",
        "paragraphs": [
            "腰间新佩临桂章，归著彩衣拜髙堂。",
            "鸿雁知时自翔翥，骅骝得路方腾骧。",
            "正烦弦歌治疲俗，仰看干羽来降王。",
            "憔悴山间老迁客，不能相送出潇湘。"
        ],
        "notes": "",
        "id": "ef870edc786abc9d3e8593332a447539"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉赠玉笥王尊师",
        "preface": "",
        "paragraphs": [
            "玉笥羽人不绝食，鬓毛清润颜色赤。",
            "中黄仙翁传妙经，十年功成人不识。",
            "身如孤云行无迹，欲上九疑望南极。",
            "岣嵝不见神禹碑，潇湘真得浮丘伯。",
            "城南濯足江水碧，逍遥城中混名德。",
            "东岩西穴已烂游，共过庐阳寻简寂。"
        ],
        "notes": "",
        "id": "b8319e45d055a07fd39f2f16b9bd9d80"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "仙居阁",
        "preface": "",
        "paragraphs": [
            "鹤驭已归三十春，至今重阁无纤尘。",
            "蟠桃谁知天上事，白骨不驻城中人。",
            "门外江流似平昔，林间鸟雀空悲辛。",
            "当时留侯强辟谷，黄石老翁悟终身。"
        ],
        "notes": "",
        "id": "cbf51adc2d6766657df162a412d98b56"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "寄题谭氏需亭",
        "preface": "",
        "paragraphs": [
            "谭子作需亭，佳客同宴乐。",
            "宴乐乃余事，文华相博约。",
            "散帙列经史，所游尽通博。",
            "挥毫断新义，诸生困穿凿。",
            "中厨具烹饪，髙怀肆杯杓。",
            "遥想大论时，纷纷麈毛落。",
            "春风豁幽郁，秋日延林薄。",
            "人生乐名教，安在甘寂寞。",
            "相期一穷达，岂止为脾臄。",
            "穷达乃在天，得时即鸣跃。",
            "在昔郑司农，处身固穷索。",
            "飨客颇丰侈，水陆荐金错。",
            "其后李北海，髙材冠台阁。",
            "摛文示时彦，万金资一酌。",
            "遗风不在是，斯名岂苟作。",
            "泥沙何足道，正当为善谑。",
            "子云老嗜酒，行当蹑芒屫。",
            "为君说难字，犹能中一喙。"
        ],
        "notes": "",
        "id": "03b339bda5fd6187000d0edce05b4619"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "望浯台示无竞",
        "preface": "",
        "paragraphs": [
            "每爱潇江西北流，水边幽石强为留。",
            "归时欲借浯台望，何处陂陁可系舟。"
        ],
        "notes": "",
        "id": "a941cce35d8e55d585c11c27cc05df08"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "太平上方",
        "preface": "",
        "paragraphs": [
            "山上白云淡无情，不如山前利与名。",
            "水西落日何时尽，二十一万钟磬鸣。"
        ],
        "notes": "",
        "id": "94ed5d721d53c970eb56ecc0e298a71d"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "送唐道士游南岳",
        "preface": "",
        "paragraphs": [
            "潇湘一片云，翩翩上南岳。",
            "不依涧底石，欲引瑶台鹤。",
            "乘风出崕峤，带月萦林薄。",
            "若会洪崕生，为求金鼎药。"
        ],
        "notes": "",
        "id": "7c2b176670ae7529b96face083cd5070"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "赠张明之",
        "preface": "",
        "paragraphs": [
            "文雅张夫子，飘然东岭居。",
            "不随人毁誉，独与道盈虚。",
            "欢笑一棋局，湛沈万卷书。",
            "三年流窜客，相见止如初。"
        ],
        "notes": "",
        "id": "2479b7dc5767d87ae6739a981ee0b60e"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "唁下第",
        "preface": "",
        "paragraphs": [
            "时去亦可惜，浩然若沧溟。",
            "平生穷古学，老大困新经。",
            "君抱松竹操，余无龟筮灵。",
            "相看故眼在，惟有遥山青。"
        ],
        "notes": "",
        "id": "6630b6426c7c5664a39776692a81d652"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "朱赵二使者示问",
        "preface": "",
        "paragraphs": [
            "古木巃嵸山径斜，不知使者出山窊。",
            "羁禽野兽遥相避，亦有人寻颜阖家。"
        ],
        "notes": "",
        "id": "bceb121e22539b13c8c5cf2879ded38d"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "零陵观大水",
        "preface": "",
        "paragraphs": [
            "春雨淫不已，江水一夕涨。",
            "初闻渐其栅，离明已三丈。",
            "老弱走山去，浮沉困丁壮。",
            "髙楼半欲没，木杪维舟舫。",
            "睢阜已怀襄，那能辨闾巷。",
            "升髙瞰其下，犬牙萦叠嶂。",
            "始知地形隘，何由保无恙。",
            "湘川浩东下，其势不相让。",
            "安得驱山泽，移徙就空旷。",
            "市井安且平，黎民获生养。",
            "群流亦适性，千里肆夷漾。",
            "斯怀知未遂，蓬茆独怊怅。"
        ],
        "notes": "",
        "id": "69ad31a7f1f1871faa7bdc4c13507172"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "谢履道天麻",
        "preface": "",
        "paragraphs": [
            "仙客饵赤箭，其根乃天麻。",
            "延年不复老，飞身混烟霞。",
            "文升蚤得道，山下多灵芽。",
            "世士所购求，金玉如泥沙。",
            "吾昔负羸疾，衰龄畏风邪。",
            "筋骨困连卷，跳偏竟何嗟。",
            "履道知我欲，囊封寄山家。",
            "呼奴为煮食，惜已鬓毛华。"
        ],
        "notes": "",
        "id": "94f4b241a9715de6d92f9d336a9307a3"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉简莘叟",
        "preface": "",
        "paragraphs": [
            "红叶飘萧秋后山，相望止在一嵠间。",
            "老夫无用方安命，夫子何为蚤闭关。",
            "世事不随歌吹乐，此身略与水云闲。",
            "经年不见宁相外，安在区区事往还。"
        ],
        "notes": "",
        "id": "3cf25aa2594f2d66841a0e1e79755b49"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "次韵博古赠王道人",
        "preface": "",
        "paragraphs": [
            "调笑同方朔，机微似幸灵。",
            "囊中万金药，机上九仙经。",
            "虚静孤猿噪，支离病鹤形。",
            "子云称隐德，于此识沉冥。"
        ],
        "notes": "",
        "id": "e241a41f9db96fccdfc0b5836dd179cd"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "戯赠莘叟明之",
        "preface": "",
        "paragraphs": [
            "仲子绝不出，留侯数相顾。",
            "二客虽不同，所知均一趣。",
            "仲子屏世故，翛然掩蓬户。",
            "留侯喜奕棋，清欢寄玄悟。"
        ],
        "notes": "",
        "id": "c7120f0b62837ec5e2383cf2533a6281"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉赠王道人",
        "preface": "",
        "paragraphs": [
            "身世飘摇如断云，此生不复世间尘。",
            "能言得丧归诸命，维有东坡王道人。"
        ],
        "notes": "",
        "id": "774eb04bad3dc2f7dbb6ffd99a0a8f33"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "平生",
        "preface": "",
        "paragraphs": [
            "平生爱闲今幸闲，投老爱山今住山。",
            "不复区区同眩事，正当渺渺出人间。"
        ],
        "notes": "",
        "id": "e01f732579cb1bc49ae418618abffa4e"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "将行泊潇江",
        "preface": "",
        "paragraphs": [
            "悯悯久同巢幕燕，翩翩今作北归鸿。",
            "湘山潇水愁无度，更泊孤舟夜雨中。"
        ],
        "notes": "",
        "id": "c50fea7dc5eb25d93abdc14d76ffd027"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "宿浯溪",
        "preface": "",
        "paragraphs": [
            "孤蓬冲雨出湘西，欲向崕间寄一栖。",
            "天外月华如有意，故来相伴宿浯谿。"
        ],
        "notes": "",
        "id": "893c210bbd4a18c7ecb0dd38ade82ab1"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "谢蔚宗木棉",
        "preface": "",
        "paragraphs": [
            "峤南地熟气如烟，木华蒙茸散为绵。",
            "使君作䌷远相寄，表似夷锦红欲燃。",
            "病士榻上残青氊，山中苦寒多破穿。",
            "使君相赠何可言，困来不妨伸脚眠。"
        ],
        "notes": "",
        "id": "e5f62afe342c2dfd455a51eccfa52a8a"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "婵娟亭",
        "preface": "",
        "paragraphs": [
            "天边新月一弦生，堂上美人肢体轻。",
            "何似君家庭下竹，孤风髙节照人清。"
        ],
        "notes": "",
        "id": "f6787dcef70b230c3578dd938f2a7c54"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "静照庵",
        "preface": "",
        "paragraphs": [
            "扰扰百年何可为，正应静处得忘机。",
            "心猿不动无余境，照见人间是与非。"
        ],
        "notes": "",
        "id": "1062778663f727767e20bfbf97423bef"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "石燕坡",
        "preface": "",
        "paragraphs": [
            "祁阳县南石燕坡，骤雨干时燕子多。",
            "行李萧疏常畏雨，谁能驻马待滂沱。"
        ],
        "notes": "",
        "id": "7c7f4cd39fc8f4d2aae49002ea5fae15"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "峡山寺",
        "preface": "",
        "paragraphs": [
            "峡山山下古招提，丛木犹藏半泐碑。",
            "正自会昌多难后，至今龙象绕山悲。"
        ],
        "notes": "",
        "id": "986d372a0c214a76e0b09096640a465c"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "白水",
        "preface": "",
        "paragraphs": [
            "九江水色白如雪，流水潇湘尚未浑。",
            "落日墟头人已散，独留烟树送黄昏。"
        ],
        "notes": "",
        "id": "4d9eed3028edb590a24e1ad255206b7d"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "题文殊寺  其一",
        "preface": "",
        "paragraphs": [
            "二公诛茆今几年，至今山下一炉烟。",
            "驻舟薄致伊蒲馔，欲结诸公寂静缘。"
        ],
        "notes": "",
        "id": "aedc36c880e9e79c8d968f2701af48bc"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "题文殊寺  其二",
        "preface": "",
        "paragraphs": [
            "月落山时鱼鼓鸣，华堂不动夜来灯。",
            "人间扰扰方多事，谁似炉间白髪僧。"
        ],
        "notes": "",
        "id": "93fdceb7f9a174b13abb3a8422e994cc"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "雪后",
        "preface": "",
        "paragraphs": [
            "朝来风雪满湘山，顿失群峰上下间。",
            "风定雪休归舫稳，江流不动碧潺潺。"
        ],
        "notes": "",
        "id": "eed5e306e670cdc5b41e90e424779b02"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "南台禅师云得蔚宗书报老夫入山",
        "preface": "",
        "paragraphs": [
            "支持病骨上南台，一眺云林眼暂开。",
            "不道云长更绕舌，已将名姓入山来。"
        ],
        "notes": "",
        "id": "7541622cc9e98c3dbf05796f63e5e7d9"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "君山",
        "preface": "",
        "paragraphs": [
            "我来洞庭上，延首望君山。",
            "君山不可见，止在狂波间。",
            "风休水亦息，烟岚露空碧。",
            "何烦问法意，开口成尘迹。"
        ],
        "notes": "",
        "id": "5db68c0a353bf48633aec6b246078fbc"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "洞庭山雪",
        "preface": "",
        "paragraphs": [
            "洞庭春雪晓霏霏，一阵风来半已晞。",
            "唯有山阴吹不尽，田塍片段衲僧衣。"
        ],
        "notes": "",
        "id": "196c1f77cc4141ae401dafe51b07f945"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "次韵奉赠巴陵上官令",
        "preface": "",
        "paragraphs": [
            "古人善治身，摆落在尘土。",
            "明哲所自任，不为小人侮。",
            "嗟我一何愚，逍遥寄天宇。",
            "长嫌柳下污，有意庄生堵。",
            "微官被黯黮，远放潇湘浦。",
            "闭关绝世故，况复挥谈麈。",
            "蒙恩许北下，始接诸公武。",
            "若得一丸药，顿发三年瞽。",
            "巴陵遇言游，髙文璨瑶圃。",
            "泠泠挹清风，使人怀玉斧。"
        ],
        "notes": "",
        "id": "7ce48c5377615d374ffd1d364c623882"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉赠上官令",
        "preface": "",
        "paragraphs": [
            "洞庭春水静，楚山气雄劲。",
            "欲言世上清，不敌巴陵令。",
            "山深多猿啸，水涸纵鳞泳。",
            "牛刀有余闲，尽入安仁咏。"
        ],
        "notes": "",
        "id": "2756fc0cee8c5c2e42b6a1266bf5dd73"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "重示",
        "preface": "",
        "paragraphs": [
            "不识南宗与北宗，欲齐得丧已非通。",
            "若将直指生为梦，便可偏知色是空。",
            "莫为严周驰诞说，欲轻摩诘作衰翁。",
            "古人言句真刍狗，天外秋来有信鸿。"
        ],
        "notes": "",
        "id": "fe17a5eb1b1c77bcfddd137ec1740928"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "代诸生送黄镇判官",
        "preface": "",
        "paragraphs": [
            "潇湘秋水涨山阿，小驻归舟绿玉波。",
            "翰苑主人青眼在，湘南使者荐书多。",
            "庭中紫诏迎纶綍，道上黄花醉叵罗。",
            "贱客十年京国梦，恨无羽翼从鸣珂。"
        ],
        "notes": "",
        "id": "018768670bf30a516b897bfcdd3d0749"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "赠送卢总赴调",
        "preface": "",
        "paragraphs": [
            "山东卢翁旧儒者，少年久客都城下。",
            "先朝数因春官荐，投袂攀鞍学弓马。",
            "大黄六钧猿臂挽，武库官箭长分靶。",
            "横门较艺在第一，武士贾勇来相迓。",
            "天子临观虎豹群，弓满不苦何由化。",
            "固知穷达不在我，乞得参军何足咤。",
            "晚除一尉来荆域，白髪婆娑谁复识。",
            "部中夷落寄戎政，上下六年无盗贼。",
            "使者垂庥太守惜，地薄器寒无势力。",
            "平生介直耻自媒，一纸荐书终不得。",
            "中间安南大将出，尝愿奋身借一戟。",
            "翻蒙羽檄督军粮，灵渠首运三千石。",
            "小官繇使当自効，解衣操舟上滩碛。",
            "同行嘲笑何自苦，殊胜陶公闲运甓。",
            "功劳涓埃何足道，甫得临湘升斗食。",
            "髙堂老母终天年，屏居古寺甘穷寂。",
            "从来畏慎不干人，粝食布衣残喘息。",
            "春秋祀事亦粗给，妻子不为饥寒逼。",
            "三年终丧壮心在，矍铄安能忌吏役。",
            "古剑不折终不埋，老马岂甘长伏枥。",
            "却持手板谒公府，斗擞青衫尘土迹。",
            "我知卢公意可怜，世人□家轻相测。",
            "何如市井轻薄儿，朝来指白暮为黑。"
        ],
        "notes": "",
        "id": "d21ad309c916aa4f9ec5bdc5324c08e0"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "古兴十六首  其一",
        "preface": "",
        "paragraphs": [
            "朝亦看逾山，暮亦看逾山。",
            "芳华春树外，古澹白云闲。",
            "绝顶有池水，昔年栖玉颜。",
            "妙灵想不驻，缅慕何由攀。"
        ],
        "notes": "",
        "id": "d8d38caf315a7945d465a7716e523c2e"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "古兴十六首  其二",
        "preface": "",
        "paragraphs": [
            "春草日已枯，山中少人迹。",
            "草间秋蛩鸣，遥知岁寒逼。",
            "人生何可恃，金丹须努力。",
            "流景终不回，永叹尚何益。"
        ],
        "notes": "",
        "id": "9cfffc2603fdbc8546566fb6a19b3e91"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "古兴十六首  其三",
        "preface": "",
        "paragraphs": [
            "我不叹白髪，安得新少年。",
            "往者不失势，后来岂能贤。",
            "世间亦多士，倚伏良有缘。",
            "寄语夸夺子，古人已皆然。"
        ],
        "notes": "",
        "id": "c70cd331266a86f67d2c3b504b8a80cb"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "古兴十六首  其四",
        "preface": "",
        "paragraphs": [
            "修道须阴功，留侯亦何为。",
            "区区欲报怨，方为帝王师。",
            "辟谷学赤松，强为女子饴。",
            "黄石更殉葬，空令后人疑。"
        ],
        "notes": "",
        "id": "22165595dd549176b31a9e2926bf53b7"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "古兴十六首  其五",
        "preface": "",
        "paragraphs": [
            "皖皖何氏女，不食终不饥。",
            "普公南迁日，金镜识仙衣。",
            "清冷少言语，时时露天机。",
            "冥数有时尽，玉棺有余辉。"
        ],
        "notes": "",
        "id": "9e8d48ef97ac5740faaa12ac496e749f"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "古兴十六首  其六",
        "preface": "",
        "paragraphs": [
            "古人喜功名，冒死立奇节。",
            "嗟我亦何弱，翰墨老蒙拙。",
            "富贵难苟求，耻随世汩没。",
            "千年柏庭下，不负金光骨。"
        ],
        "notes": "",
        "id": "f98bb08dd83161473958119af360c8f8"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "古兴十六首  其七",
        "preface": "",
        "paragraphs": [
            "不识扬子云，清峭想玄鹤。",
            "后世欲论文，斯人不可作。",
            "死生固有命，一眚为投阁。",
            "相去已千年，空山甘寂寞。"
        ],
        "notes": "",
        "id": "3d4aea57cc8ac6e8e9bfabe010b2108d"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "古兴十六首  其八",
        "preface": "",
        "paragraphs": [
            "黄叶日已落，西飇易惊衰。",
            "忆昔阳春下，芳华弄葳蕤。",
            "四序不代运，生物皆凌夷。",
            "匆匆盖常理，晚暮令人悲。"
        ],
        "notes": "",
        "id": "3f1bc7c7b6fe2b75ce0974bb412b3857"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "古兴十六首  其九",
        "preface": "",
        "paragraphs": [
            "百草皆有种，风土不可移。",
            "甘辛与美恶，所得自适宜。",
            "东家鲐背翁，前日迺婴儿。",
            "耄倪寄百年，谁可强扶持。",
            "芳华有不实，不实未足悲。",
            "神仙不死药，多采南山芝。"
        ],
        "notes": "",
        "id": "3ad52c8ac246a48fdc00f25a72bc4f32"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "古兴十六首  其一○",
        "preface": "",
        "paragraphs": [
            "天外青青山，重云忽蒙翳。",
            "青山终不移，明目未可睨。",
            "秋风方憀栗，冥雨何时霁。",
            "不见希夷翁，欲学穷年睡。"
        ],
        "notes": "",
        "id": "648a532604a05d59bb90ec1f20661363"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "古兴十六首  其一一",
        "preface": "",
        "paragraphs": [
            "夜半山气冷，始知秋序深。",
            "开轩望明月，西岭莽涔涔。",
            "人籁久已息，繁然蟪蛄吟。",
            "缅怀故丘鹤，清唳有余音。",
            "遥与白云期，岂惮冰雪侵。",
            "人情与物象，邂逅惬幽心。",
            "夜漏渐已长，清风入松林。",
            "逍遥掩蓬户，微凉生衣襟。"
        ],
        "notes": "",
        "id": "d0ab18fd92cf77f4e0ec7caab15db5bf"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "古兴十六首  其一二",
        "preface": "",
        "paragraphs": [
            "潇湘望秋月，清旷无风埃。",
            "谁知故园影，亦向裔夷来。",
            "水际衰老翁，练衣独徘徊。",
            "𫖯仰方自适，为谁指玄胎。"
        ],
        "notes": "",
        "id": "58fad60378410dfd5309652acb04ddb3"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "古兴十六首  其一三",
        "preface": "",
        "paragraphs": [
            "落叶何足叹，歳暮皆枯枝。",
            "白髪不可摘，我老谁不知。",
            "荣瘁乃常理，日月濳推移。",
            "庄生强欲下，祗能解人颐。"
        ],
        "notes": "",
        "id": "214a50f7292d256396698f38298c4739"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "古兴十六首  其一四",
        "preface": "",
        "paragraphs": [
            "我意不自适，何为浪多忧。",
            "艸舍亦无事，浩如水中舟。",
            "陵谷尚或迁，百年为谁侜。",
            "不作亦不止，生肇知吾优。"
        ],
        "notes": "",
        "id": "9b65984dc26625b4adeef22da53516d0"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "古兴十六首  其一五",
        "preface": "",
        "paragraphs": [
            "前日春已归，残花尚赤白。",
            "秋来初未顷，园林亦早索。",
            "桃实久已空，黄柑年可摘。",
            "唯有半折松，青青独如昔。",
            "少年勿叹息，明年复春色。",
            "莫疑衰老翁，住世方为客。"
        ],
        "notes": "",
        "id": "4514ff84de9a35ba37b9e9103a6c2b59"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "古兴十六首  其一六",
        "preface": "",
        "paragraphs": [
            "畴昔一梦还，强忧亦强喜。",
            "残息若少延，视今谅亦尔。",
            "何为有得失，宁非为物使。",
            "长哂王濳夫，区区论天咫。"
        ],
        "notes": "",
        "id": "a0ad3e974c416e6e75f7a17172fa8d1a"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "渡西",
        "preface": "",
        "paragraphs": [
            "百家渡西日已落，青山上下猿鸟乐。",
            "欲因新月望吴云，遥看北斗挂南岳。",
            "一梦愔愔已十秋，古人不死终未休。",
            "草舍萧条谁与语，清香吹过白苹洲。"
        ],
        "notes": "",
        "id": "550a100e787d8a9b48e0ab5dcc467f64"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "次韵酬楚兴三颂  其一",
        "preface": "",
        "paragraphs": [
            "莫欺隐几维摩老，不为文殊不设斋。",
            "寂寂青山何所有，霜风落叶满空堦。"
        ],
        "notes": "",
        "id": "97052c93b18a292ab648df1f3e4a209c"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "次韵酬楚兴三颂  其二",
        "preface": "",
        "paragraphs": [
            "给孤长者寻常有，应供如来不易逢。",
            "二施本无差别理，莫论庭柏与庭松。"
        ],
        "notes": "",
        "id": "2dba0acfa314c22f5e6d52f9d34fde52"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "次韵酬楚兴三颂  其三",
        "preface": "",
        "paragraphs": [
            "已住世间如影响，不牵法相论偏圆。",
            "山边茆屋随缘业，不是当时忍辱仙。"
        ],
        "notes": "",
        "id": "d604ff06395247a7789bf9171f6c4e2e"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "寄金山禅师",
        "preface": "",
        "paragraphs": [
            "秋来清血洒潇湘，遥望东流带夕阳。",
            "为过金山沾法力，便随潮水入钱塘。"
        ],
        "notes": "",
        "id": "e5e1789efc23849ed3486502e8afdf2f"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "九日",
        "preface": "",
        "paragraphs": [
            "去年九日始离家，行到江南见菊花。",
            "今日裔夷逢节物，独将白髪换年华。"
        ],
        "notes": "",
        "id": "dd1a196808cfbdf2301084faa3792e58"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "送毕公绰",
        "preface": "",
        "paragraphs": [
            "毕子治车马，游学去成均。",
            "成均首善地，俊乂方𫐌臻。",
            "为儒当读书，术业藏诸身。",
            "群居久昧是，终亦为涂人。",
            "通塞虽有时，操修贵道真。",
            "求益当择友，好德必有邻。",
            "吾为投裔客，其言何足珍。",
            "行矣当自慎，思慰髙堂亲。"
        ],
        "notes": "",
        "id": "dc9037ae15f3704493049d57d4540cd3"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "火星岩",
        "preface": "",
        "paragraphs": [
            "火星岩下石崚嶒，殿阁相望止一僧。",
            "莫问人间兴废事，门前流水几前灯。"
        ],
        "notes": "",
        "id": "95963f74e16b0e7590873ae96993f410"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "白髪",
        "preface": "",
        "paragraphs": [
            "山头甘实半已黄，领上白髪日更长。",
            "青云合散寄孤岫，世事悲欢空夕阳。",
            "我欲乘风学御寇，泠然有意寻沧浪。",
            "沧浪无人谁与适，青山路远烟茫茫。"
        ],
        "notes": "",
        "id": "91aab85592b2b21fd9f5f683708b40ba"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "侯滩",
        "preface": "",
        "paragraphs": [
            "江流激激过侯滩，更上山头看打盘。",
            "百岁老人亲击鼓，城中忧乐不相干。"
        ],
        "notes": "",
        "id": "c1ecce42f1f12ca475bafbf79c2dbe4e"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "书堂寺",
        "preface": "",
        "paragraphs": [
            "苍山古木书堂寺，北下湘川百余步。",
            "谁云往来倾世界，至今人道安禅处。",
            "岂无惊蛇与飞鸟，后来那复知其趣。",
            "我身不知今是不，空记名称你常住。"
        ],
        "notes": "",
        "id": "a4c9372ef45095a14b7c2fcbac48dfdc"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "日道",
        "preface": "",
        "paragraphs": [
            "日道纒南复纒北，蓬户长开少人迹。",
            "三噫七哀非我意，我身乃是投荒客。"
        ],
        "notes": "",
        "id": "2ca7d1b0f6eac3c400ed24f4a1327e2a"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "庞公",
        "preface": "",
        "paragraphs": [
            "襄阳庞公少检束，白头女冠亦不秃。",
            "世所奔趋我独弃，我已有余彼不足。",
            "鹿门有月树下行，江汉无风舟上宿。",
            "不识当时捕鱼客，但爱长康画金粟。",
            "金粟杜口不复言，庞公为人不夸俗。",
            "东西有人问老夫，但道明灯照茆屋。"
        ],
        "notes": "",
        "id": "77454e354e4993fdd28015db23c8d829"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "五言",
        "preface": "",
        "paragraphs": [
            "五言七言正儿戏，三行五行亦偶尔。",
            "我性不饮岂解醉，正如春风弄群卉。",
            "四十年来目幻事，老去何须别愚智。",
            "古人不生亦不灭，吾今不作亦不止。",
            "寄语悠悠世上人，浪生浪死一埃尘。",
            "洗墨无池笔无冢，时亦作戯怡吾真。"
        ],
        "notes": "",
        "id": "758e4a63fa483239555778f373930d72"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "种花",
        "preface": "",
        "paragraphs": [
            "世事流光同一污，天涯白髪未还家。",
            "慇勤更种庭前草，为看秋来一似花。"
        ],
        "notes": "",
        "id": "7bc5c09d39141725ad5d0afaf629d288"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "送僧应参禅",
        "preface": "",
        "paragraphs": [
            "古寺穷居岁月移，东冈西崦不相知。",
            "从来但识群羊谶，不道亦逢狮子儿。",
            "潇水荤膻从此隔，雪山消息更何疑。",
            "明年我过湘西去，问讯山前我为谁。"
        ],
        "notes": "",
        "id": "c85465f22c1b6781b75ad716f3722a62"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "花药尘外亭",
        "preface": "",
        "paragraphs": [
            "导师昔示化，灵墟肇开凿。",
            "山间百草花，救病皆为药。",
            "尔来三百岁，法音亦间作。",
            "为人布福时，随缘四丰乐。",
            "然师法王嗣，金锡中天落。",
            "海众蚤知归，天龙欣有托。",
            "鼎新金布地，烟云助回薄。",
            "岣嵝对岑寂，潇湘供盥濯。",
            "维摩老且病，身世两无著。",
            "行期过丈室，为我探泉壑。"
        ],
        "notes": "",
        "id": "72335cf81a0787ba7824e776e070bf76"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "踏盘曲二首  其一",
        "preface": "",
        "paragraphs": [
            "湘江东西踏盘去，青烟白雾将军树。",
            "社中饮食不要钱，乐神打起长腰鼓。",
            "女儿带镮著缦布，欢笑捉郎神作主。",
            "明年二月近社时，载酒牵牛看父母。"
        ],
        "notes": "",
        "id": "f8550863416d5085ad339247fbf65600"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "踏盘曲二首  其二",
        "preface": "",
        "paragraphs": [
            "胡卢笙，不着簧。",
            "细腰鼓，三尺长。",
            "吹笙击鼓山之旁，噭跳宛转乐盘王。",
            "盘王死来三千年，古曲旧词至今传。",
            "山祥水气不断处，坏木烧作兜娄烟。"
        ],
        "notes": "",
        "id": "c409e0d242f473539e498ed56ddff2a8"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "山西",
        "preface": "",
        "paragraphs": [
            "山西谁家桃李树，半是少年行乐处。",
            "去年花谢今年开，惟有人生不如故。"
        ],
        "notes": "",
        "id": "8ef71efb1c1a5a079f08b0e01c38d85d"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "庭下",
        "preface": "",
        "paragraphs": [
            "庭下乱生春草花，夭红不称野人家。",
            "漫开漫落无人折，留得孤根数寸槎。"
        ],
        "notes": "",
        "id": "7d97a0651944ce0246c001e5d19eef37"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "次韵答楚兴",
        "preface": "",
        "paragraphs": [
            "落莫余生何可同，正如枯死道边蓬。",
            "随风流转惟无定，定处由来自性空。"
        ],
        "notes": "",
        "id": "7e4e15c495d2e3f7127e83d77fd7a54a"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "郊外马嘶",
        "preface": "",
        "paragraphs": [
            "春草满空春水流，土人放马白苹洲。",
            "细风迟日嘶鸣处，遥忆金明池上游。"
        ],
        "notes": "",
        "id": "7d1ea327a27a88c0b65f2bab3bf7cb25"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "景星观",
        "preface": "",
        "paragraphs": [
            "南津古观已半摧，老松千尺黄蒲开。",
            "礼斗层坛故基在，真人一去终不来。",
            "终不来兮往何许，朝瀛洲兮莫玄圃。",
            "应笑营营世上人，转手已为泉下土。"
        ],
        "notes": "",
        "id": "38f1b574bb58819690577288880f71c5"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "花残",
        "preface": "",
        "paragraphs": [
            "花发花残都不知，谁将白髪更题诗。",
            "山西日永无多事，闲看樵夫数局棋。"
        ],
        "notes": "",
        "id": "2393b70920681e3b69f4a046aec3e77d"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "寒山",
        "preface": "",
        "paragraphs": [
            "黄牛岩下水弯弯，葛帔篮舆自往还。",
            "不是湘累莫相问，祗应枯瘁似寒山。"
        ],
        "notes": "",
        "id": "a0dac5354d7639de5a579cb1721c87da"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "过商翁墓",
        "preface": "",
        "paragraphs": [
            "征南名地蚤相知，老向潇湘看立碑。",
            "壮节独驰南峤事，古风不括故山诗。",
            "愁烟半鏁黄茅垅，部曲谁寻旧将旗。",
            "遥瞩芜江想灵气，孤云落日不胜悲。"
        ],
        "notes": "",
        "id": "519ecf6802d3317acfa0e51f5ede80de"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "澹山岩",
        "preface": "",
        "paragraphs": [
            "昔造阳羡二洞天，我生已当谢人间。",
            "尔来投裔亦无事，澹山岩下欣跻攀。",
            "群峰驾肩来，江水会前湾。",
            "灵气縚洞口，夐如宝陁山。",
            "辇道转西升，斗入初无艰。",
            "翡翠凿穹庐，略与天相弯。",
            "寛广容万席，清润非人寰。",
            "东南豁阳明，仰视如含环。",
            "青萝傅乔木，亦有败叶黫。",
            "造化遗玉像，其人清且闲。",
            "巧工或可为，谁能陟巅颜。",
            "秦时隐君去成仙，空留石床水云般。",
            "药炉不复九霞覆，唯余渥赭繁茅菅。",
            "至行禅师化巨蟒，好事太守驱群顽。",
            "崇坛峭罅皆可蹑，三穴旁出门无关。",
            "壁间玉乳化为石，何术可煮完衰孱。",
            "恨无仙骨空盘桓，欲留未可终当还。",
            "仆夫告余趣归驭，落日西下云斑斑。"
        ],
        "notes": "",
        "id": "0111248450843417a3cbccb59ca17cb4"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "愚溪",
        "preface": "",
        "paragraphs": [
            "榜舟下潇江，泛泛入愚溪。",
            "昔人不复见，秋草空萋萋。",
            "委蛇望僧园，云屋倦攀跻。",
            "林髙日气薄，磔磔鸣山鸡。",
            "倒景相吐呑，清明合致犂。",
            "昔人怅投裔，感事多悲凄。",
            "北邙一抔土，荣辱方今齐。",
            "人生无百年，外物安可迷。",
            "谿水泻石间，喧喧如鼓鼙。",
            "了无人世想，粗可休天倪。",
            "吾亦被黯黮，东山饱蒿藜。",
            "二年已数至，屐齿连山溪。",
            "行亦归三吴，孤猿安故栖。",
            "它年若有梦，邂逅识江西。"
        ],
        "notes": "",
        "id": "15edb04c667c6e78fec4b54cbc94307e"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "石角山",
        "preface": "",
        "paragraphs": [
            "步屐出东津，遥跂石角山。",
            "山回道亦转，卓荦烟云间。",
            "何人峻重阁，三休直孱颜。",
            "吾想造化功，为此肃神奸。",
            "嵌岩或中穴，特立气甚顽。",
            "此角谁可折，宁当混尘寰。",
            "游士何足知，但剥苔藓斑。",
            "西首望城𬮱，群山合如环。",
            "下临有鼻道，落日行人还。",
            "枫叶秋欲丹，芜江逗潺潺。",
            "重游何用戒，蓬户初无关。"
        ],
        "notes": "",
        "id": "d98be4eac3d1b0bcca4738146479767b"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "湘中宿台步寺",
        "preface": "",
        "paragraphs": [
            "湘源初甚微，屡挹不满缸。",
            "比至台步虚，泛泛为长江。",
            "虚头市初集，鱼豆皆成桩。",
            "夷獠不识人，笑鬻彘与厖。",
            "绿荷竭苞苴，人散谁复撞。",
            "鸥鸟亦来下，酒斾停空杠。",
            "我来憩桑门，竹户映蓬窗。",
            "夜寝那可寐，江流正淙淙。"
        ],
        "notes": "",
        "id": "73620e9aa3d5777c0702e640e4960fc2"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "泛舟上湘口馆",
        "preface": "",
        "paragraphs": [
            "潇水漫南来，湘川趣东下。",
            "二水始相会，清豪不相藉。",
            "山回石瀬出，木老修烟嫁。",
            "泛泛白苹洲，林风媚如画。",
            "宿昔感骚愤，幽兴遥相借。",
            "不谓垂老年，覉孤穷山舍。",
            "潮来刺舟去，孤月临清夜。",
            "安得跨鲸鱼，不复人间化。"
        ],
        "notes": "",
        "id": "67247b7135c3f8961039f5bac17c7ac5"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "法华石门",
        "preface": "",
        "paragraphs": [
            "穷居谢世故，久厌夷落喧。",
            "出亦何所适，往往傲石门。",
            "石门在山腰，东西列祇园。",
            "崈崖三折上，苍壁烟岚昏。",
            "松下閴无人，唯有风中幡。",
            "安得嵇阮流，相与抗玄言。",
            "群鹗感余颡，日暮噪阴樊。",
            "吾衰那复辨，孤吹拂归轩。"
        ],
        "notes": "",
        "id": "645a821267f74fddee48bf53c10b2b40"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "禅僧岩",
        "preface": "",
        "paragraphs": [
            "潇湘山水穷欲偏，最后乃得禅僧岩。",
            "禅僧成道久已化，独有崖崿青巉巉。",
            "降身入洞不甚险，突兀三室谁雕劖。",
            "东西有道若蛇窦，白云羃羃门无缄。",
            "持火旁行不知际，七穿八窍遥相衔。",
            "涓涓乳泉白如雪，由来此地殊仙凡。",
            "主人引我复深入，行指岰穴尤嵌岩。",
            "中间石鼓有异响，击拊想可参韶咸。",
            "吾身久病苦下湿，复畏神怪来邀搀。",
            "直趣出洞上南𪩘，豁若巨海张云帆。",
            "山花斓斑出竹杪，亦有禽鸟声諵諵。",
            "欲还未可复小驻，日脚已过东冈杉。"
        ],
        "notes": "",
        "id": "d3e21dd92d36eb1e4cb13abfa860aeb4"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉谢上官令诗卷",
        "preface": "",
        "paragraphs": [
            "一轴新诗锦不如，何为轻易赠狂夫。",
            "巴山楚水无穷胜，不必王维更画图。"
        ],
        "notes": "",
        "id": "4fecfcf765110dac8518b1682aca8977"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "赠别子瞻",
        "preface": "",
        "paragraphs": [
            "平生雅游眉阳客，五年不见须已白。",
            "借田东坡在江北，芟夷蓬蒿自种麦。",
            "相逢不尽一樽酒，故态那复论欢戚。",
            "手抱阿武劝余沥，维摩老夫失定力。",
            "老夫寂寂出三湘，更欲卜居池水阳。",
            "薄田止须数十亩，田上更树麻与桑。",
            "老来正苦迫生事，清明虽近犹可秧。",
            "罢亚若可博干𪎊，以无易有遥相望。",
            "我舟即行不可驻，欲卜后会诚茫茫。",
            "他时有信若可寄，不用辛苦为诗章。"
        ],
        "notes": "",
        "id": "bc935ef24e96ac948be30505766ebb68"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "题子瞻雪堂即次前韵",
        "preface": "",
        "paragraphs": [
            "眉阳先生齐安客，雪中作堂爱雪白。",
            "堂下佳蔬已数畦，堂东更种连坡麦。",
            "不能下帷学董相，何暇悲歌如寗戚。",
            "布裘藜杖自来往，山禽幽弄均春力。",
            "桉上诗书罗缣缃，炉中烧药笑王阳。",
            "晨炊且籴北仓粟，冬服已指山前桑。",
            "南冈差髙多种橘，迤北渐下宜栽秧。",
            "北邻亦有放达士，道路壶榼常相望。"
        ],
        "notes": "",
        "id": "39f10548e6b56b72a7ccf670cf429e59"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "德相送荆公三诗用元韵戯为之",
        "preface": "",
        "paragraphs": [
            "幽居卧山间，不与世相接。",
            "余生委蒲柳，滞想遗空劫。",
            "德相蚤相亲，顾我情未厌。",
            "数枉南堤步，更引青谿艓。",
            "相见亦何事，坐对群峰叠。",
            "春阳始萌动，烟岚森剑铗。",
            "亷纤数日雨，万里浮尘浥。",
            "赤白未残花，修秾半敷叶。",
            "行招老僧语，遥瞩东田馌。",
            "穷崖历可造，峻流谁敢涉。",
            "衰龄易生倦，幽岩就调摄。",
            "德相知我惫，双眸困垂睫。",
            "髙咏楚公作，欲引维摩箑。",
            "初闻未甚解，静听疑可猎。",
            "有如太华峰，跛躄岂易蹑。",
            "不知泛沧海，何力施舟楫。",
            "遥窥土山胜，昔乃文靖业。",
            "二公虽异时，名德远相躐。",
            "山川若有待，风物增悲惵。",
            "未知蔡侯履，孰与支郎蹀。",
            "胜游可概见，笔力方峨嶪。",
            "更纾别后情，琅琅铺简牒。",
            "倡髙必和寡，排比安且帖。",
            "箫竽合古律，宫商自谐协。",
            "世人所钦慕，有口空嚅嗫。",
            "东床坦腹士，左右参经笈。",
            "为赋奕棋句，璆琳吐胸脇。",
            "锵然不可闭，由来知健捷。",
            "谓如伯升勇，扬兵开宛叶。",
            "岂比文信君，无谋丧张靥。",
            "致死在必胜，甘言方示怯。",
            "尾章示戒训，足以传芳谍。",
            "后生知自励，何必棰楚挟。",
            "正如嚼冰雪，清冷快牙颊。",
            "我昔造公室，公方任调燮。",
            "辱枉渊明赠，今犹秘巾箧。",
            "当时隳官去，终身欣废跕。",
            "冠带遂已捐，头脑深埋擪。",
            "肯羡冥冥鸿，安知栩栩蝶。",
            "心清久无梦，神固安知魇。",
            "少小锐文史，老大心更慑。",
            "是古岂余心，非今宁我惬。",
            "况复论翰墨，尔来那可辄。",
            "不识浑脱舞，何愧张颠帖。",
            "所居飬鹅鴈，菰蒲观啑喋。",
            "亦有藜藿畦，粗充匕与𬂩。",
            "孰知名可贵，安用禄为槢。",
            "无求岂有沮，不动谁能嗋。",
            "汝坚百万众，淮𣸣空雉堞。",
            "陵阳丈五坟，朱云本轻侠。",
            "百年竟何往，终当封马鬛。",
            "何必怅霜毛，更向窗前镊。"
        ],
        "notes": "",
        "id": "98dd456041be519f147d3f52e50f803a"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "德相所示论书聊复戯酬",
        "preface": "",
        "paragraphs": [
            "野舍老余生，雅尚今已惬。",
            "不逃世忧患，余事寄巾蹀。",
            "行寻青山转，坐对青山叠。",
            "欲随白云去，傥与幽人接。",
            "盘桓太清洞，怅望长江艓。",
            "昔时古锦嚢，今还白羽箑。",
            "不复叔夜煆，真得孙登摄。",
            "九华一枯藜，青溪一孤楫。",
            "得丧苟自达，死生安足惵。",
            "朱颜久不驻，白髪何为镊。",
            "群物自流转，吾生寄天燮。",
            "德相屡相过，老夫宁足蹑。",
            "由来废井水，不如长剑铗。",
            "往往论书法，轩轩两目睫。",
            "中郎石经在，元常表军捷。",
            "汉魏多传人，至宋有遗帖。",
            "唐室初最盛，渐衰自中叶。",
            "欧虞缅谁嗣，颜桞何足躐。",
            "篆籕昔难工，草圣谁敢輙。",
            "巨山作散隶，雄古掀龙鬛。",
            "贞观喜飞白，凌厉腾春蝶。",
            "岂特豁神观，直可祛鬼魇。",
            "古人有所寓，天性难必协。",
            "所志有小大，其材有勇怯。",
            "或惮懦文雅，或轩昂豪侠。",
            "或转战鞍马，或驱驰弋猎。",
            "或发于止谏，或得于讼牒。",
            "或奋夺床陛，或造成械槢。",
            "或为神所追，或自执所劫。",
            "或醉以贾祸，或诈以行谍。",
            "或习于娱乐，或劳于呿嗋。",
            "有灿如文锦，有劲如金𬂩。",
            "有倚如戈锋，有点如山嶪。",
            "有驶或如波，有媚或如靥。",
            "或腾如烟霏，或落如鸟跕。",
            "渊妙欲飞动，拙恶愧偏擪。",
            "当寝或不寐，当昼亦忘馌。",
            "有誉终甚微，或毁则群嗫。",
            "为功有不至，考古安能厌。",
            "十年幸能就，万金毫岂浥。",
            "金玉敷卷轴，龙蛇閟箱笈。",
            "是惟小夫技，宁当丈夫业。",
            "譬如论唐虞，何曾道郇叶。",
            "如君负髙识，于此何足挟。",
            "一战虽未霸，遐心岂即怗。",
            "朝廷方洽熙，四夷皆远慑。",
            "坐复洮河地，直捣幽燕脇。",
            "朝夕奏奇功，群儒争鼓箧。",
            "太平任文治，战血何烦喋。",
            "道德以为宇，威武以为堞。",
            "岂比叔孙生，杂用随何颊。",
            "吾衰何可道，不死同原涉。"
        ],
        "notes": "",
        "id": "916b22df57e06384abae47282ff18264"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "德相惠新茶复次前韵奉谢",
        "preface": "",
        "paragraphs": [
            "暑雨暗穷山，道滑不可蹑。",
            "隐几念投老，葛衣坐揺箑。",
            "林端使者至，乃得德相帖。",
            "佳惠致新茗，远来自闽笈。",
            "吾闻北苑胜，不与群山接。",
            "山下几千家，以此为生业。",
            "新阳一日至，东风方猎猎。",
            "百草尚勾甲，灵芽已先捷。",
            "所采仅毛髪，厥工巧烹燮。",
            "甘泉列盎釜，炽炭浩旁叠。",
            "修竹为之规，黄金为之𬂩。",
            "形摹各臻妙，制作易妥帖。",
            "至尊所虚伫，守臣方惕慑。",
            "其上为虬龙，蜿蜒奋鳞鬛。",
            "稍降乃交鳯，文翼相盘跕。",
            "函封趣北道，驿使互防挟。",
            "四方老金玉，拟议谁敢輙。",
            "屹屹健士儋，飘飘迅溪艓。",
            "谷雨不及润，权门已盈箧。",
            "带𩊓体正方，葵华角仍擪。",
            "始传盛王郑，后来止游叶。",
            "大为权势迫，小或盗贼刼。",
            "其间起鬭夺，亦数冒刑槢。",
            "南夷出重购，不惮浮海楫。",
            "北虏比尤好，喜笑开胡睫。",
            "岂不产邛蜀，岂不生楚叶。",
            "厥品乃大戾，固难一理摄。",
            "朱门厌酒肉，辩士厉舌颊。",
            "儒生备夜诵，农夫困朝馌。",
            "禅翁过工煮，老获空腹喋。",
            "绮席梦腾腾，玉山头嶪嶪。",
            "无余乃尚可，非此意不厌。",
            "一泛舌已润，载啜心更惬。",
            "不惟豁神观，亦足畅烦惵。",
            "清泠生肺肝，爽快胜抓镊。",
            "孰不恃薏苡，伏波烦谤嗫。",
            "孰不饮醇酎，伯仁忧腐胁。",
            "祖逖敦雅尚，鸿渐未愽涉。",
            "君谟号精鉴，才翁亦相躐。",
            "玉川七椀兴，令人解颐靥。",
            "奇章两串赐，遗芳在图谍。",
            "余昔喜宾客，为世困书牒。",
            "轻重必酬酢，往来烦𫏋蹀。",
            "自从窜夷裔，所藏多败浥。",
            "亦幸衰老年，数病脾气怯。",
            "弃置在髙阁，魂梦昏多魇。",
            "拘病出湘汉，余生若蝉蝶。",
            "希夷有幽卧，刀剑销铓铗。",
            "一榻就空旷，百骸得和协。",
            "久已废翰墨，况复道游侠。",
            "有味养元和，无物累吾嗋。",
            "临风欲占谢，遥企山西惵。"
        ],
        "notes": "",
        "id": "bd37e021f3cb4a06a563d3a722293ff1"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "与德相游云光",
        "preface": "",
        "paragraphs": [
            "方驾出齐山，五月未甚暑。",
            "遥瞻六峰道，修烟莽如禇。",
            "浮屠在山半，卜筑气象古。",
            "松风下石窦，阴泉鸣竹坞。",
            "堂堂老禅子，游方遍中土。",
            "十年不下山，不及朝市语。",
            "拂云有幽步，凌空开峻宇。",
            "登山复望山，六峰艶如舞。",
            "时当一阴候，阳气骄且舞。",
            "龙蛇伏草莽，往往暴为雨。",
            "由兹向揺落，流光不足数。",
            "篮舆当复来，相与同支许。"
        ],
        "notes": "",
        "id": "6e73ba4cc1d9e06d71bc2db9cd292cb5"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "送夏八赴南陵",
        "preface": "",
        "paragraphs": [
            "老夫久客三湘水，归来喜食江南𫚖。",
            "白云犹识旧山川，青眼多惭老兄弟。",
            "当时亲友半不在，中表相存如梦寐。",
            "公酉冡上春草生，白眉始与君相际。",
            "髙堂老人八十一，不间衰微论末契。",
            "招我卜宅居其旁，自顾麋鹿何由系。",
            "春风引我齐山行，穿云踏石构巢橧。",
            "相见常无一樽酒，山中枯淡令人憎。",
            "凉风未至正苦热，君忽佩印临南陵。",
            "南陵相去五舍近，马蹄车辙常相仍。",
            "安舆彩衣得荣飬，况有大舸如飞鹏。",
            "步上南山一延首，江风浩浩云腾腾。"
        ],
        "notes": "",
        "id": "159a2e02bdc138c3fcdf2796a6abbf5c"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "青谿",
        "preface": "",
        "paragraphs": [
            "青谿八月老菰蒲，孤吹修烟出水隅。",
            "谁问西湖少年乐，闲将世事捋苍须。"
        ],
        "notes": "",
        "id": "62db93ef9f1a498da6a626b610b1f24d"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "初创二山",
        "preface": "",
        "paragraphs": [
            "左山丛古木，萦带多美竹。",
            "右山少平地，硱磳断苍玉。",
            "于此岂无竹，萧疏倚岩谷。",
            "上参九顶道，俯浸青谿澳。",
            "于彼岂无石，嵌崖大如屋。",
            "景业读书处，基构有遗躅。",
            "始吾购二山，何为不相属。",
            "中间古兰若，台观当山腹。",
            "岩洞九十七，龙蛇所潜伏。",
            "昔人作轩榭，髙深寄林麓。",
            "我乃巢西崦，手自亲锄𣃁。",
            "青溪漫无际，岛屿相重复。",
            "雨余山更佳，春流涨平峪。",
            "下矙池阳市，修烟弄芬馥。",
            "大江天上来，淮山点眉绿。",
            "老夫岂无意，落日傲鸿鹄。",
            "东岭亦诛茆，小庵粗容足。",
            "六峰引南睇，九华势相续。",
            "白云与谁期，千载媚平陆。",
            "清旷无俗韵，修明资远目。",
            "去秋已种麦，今春复栽粟。",
            "野老岂余欺，东坡幸膏沐。",
            "二山谁与适，最与枯藤熟。",
            "相见讵无人，顾我真麋鹿。",
            "百年一瞬事，何暇知委曲。",
            "得此化余年，不问君平卜。"
        ],
        "notes": "",
        "id": "e99884e8c5572066b166f4b60413ba56"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉赠芝师参总禅师",
        "preface": "",
        "paragraphs": [
            "欲识东林路，匡庐第一山。",
            "昔人开胜地，大士启禅关。",
            "鹫岭不遗法，虎谿谁敢攀。",
            "因师访消息，为寄九峰间。"
        ],
        "notes": "",
        "id": "3553f9c43cb7bd9048a8df3bf1125bde"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉赠行师参慎禅师",
        "preface": "",
        "paragraphs": [
            "观音二十五圆通，止在禅师一指中。",
            "金钵直随流水去，不须芒𪨗更西东。"
        ],
        "notes": "",
        "id": "c16045df37df910ef121185e654c95e7"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "初泊磁湖",
        "preface": "",
        "paragraphs": [
            "归舟不解洞庭帆，舟上骚人雪满簪。",
            "小驻武昌江北岸，春风今夜泊江南。"
        ],
        "notes": "",
        "id": "3075b7313b9b788ad89b61441a1e3d84"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "感昔游",
        "preface": "",
        "paragraphs": [
            "江南二月春水生，不如春草满山青。",
            "江南故人半不在，不如春水似有情。",
            "三年放逐三湘客，今日归来头欲白。",
            "欲寻旧游心更懒，青山闭门长寂寂。"
        ],
        "notes": "",
        "id": "e9dc343de35342c122ffc01521a6e675"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "无生",
        "preface": "",
        "paragraphs": [
            "昔别江南去，三湘多烟雾。",
            "今从三湘归，江南正如故。",
            "不须下照水，还惊我非汝。",
            "白髪如秋蓬，已得无生路。"
        ],
        "notes": "",
        "id": "1ebbf7d16e00969f17561a9539af2fb2"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "五言赠别博明二古",
        "preface": "",
        "paragraphs": [
            "三年客零陵，所得惟二古。",
            "彼室虽屡空，髙谊诒先矩。",
            "顾我被迁斥，数过南山坞。",
            "攘臂岂无人，久要何足数。",
            "君无一樽酒，我无一柈黍。",
            "相见动移晷，不及市朝语。",
            "博古练世故，黑白谁敢侮。",
            "明古喜方术，虚怀安疾苦。",
            "古人处其道，足以察臧否。",
            "何用轻薄儿，口舌卖州府。",
            "度直始诗书，襟灵各翘楚。",
            "阴德有阳报，终当大门户。",
            "老夫趣北归，顾予求所处。",
            "昏悖何可言，愧汗欲如雨。",
            "诗人慎加飡，斯意亦可取。",
            "不忘双鲤鱼，遥想潇湘渚。"
        ],
        "notes": "",
        "id": "431cde5806eea34e96277ce785689548"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "七言奉送润守之永静",
        "preface": "",
        "paragraphs": [
            "昔年持檄向朔方，九月踏冰渡河梁。",
            "夜入铜台天欲雪，北风惨淡沙尘黄。",
            "今年江南秋已半，出送车骑江之阳。",
            "江边宾从坐挥汗，赤日挂木鸣蜩螗。",
            "欲知朔南气候异，由来道路山川长。",
            "使君腰组上北道，一亭一堠遥相望。",
            "出近入劳岂知远，方舟结驷本不忙。",
            "往时尊公帅陜右，名姓久已威戎羌。",
            "想闻公子千骑出，北部应已逃名王。",
            "青榆白柳千里肃，谁敢牧马来边疆。",
            "当时公子面如月，尔来使君须带霜。",
            "明年朔方春雪冻，为忆江南梅萼芳。",
            "平居秋浦钓赪鲤，何如榆关封白羊。",
            "朝廷太平四方静，圣武神功由庙堂。",
            "三年瓜期当受代，指麾舍人催治装。",
            "疏公欲向九华老，野夫相望齐山旁。"
        ],
        "notes": "",
        "id": "fbc5475a66541da4ede38de8fb08a004"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "寄博古",
        "preface": "",
        "paragraphs": [
            "齐山落景覆青谿，谿上幽人半病羸。",
            "曾作潇湘江上客，水风山月合相知。"
        ],
        "notes": "",
        "id": "ae933b94cebb9f214cf70fc0c28f1e83"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "送超禅师",
        "preface": "",
        "paragraphs": [
            "老夫结庵南山前，此生终不蹈世缘。",
            "邂逅云门亦何言，白云无心媚青天。",
            "禅师来自庐江壖，一住秋浦逾十年。",
            "不露锋角常坦然，四方禅客芒𪨗穿。",
            "朝来击鼓登法筵，一钵出置行路边。",
            "笑谢大众如云连，欲以此身老林泉。",
            "秋风飘飘江上船，想见玄沙扣船舷。",
            "诸方有人问病孱，为道如今不参禅。"
        ],
        "notes": "",
        "id": "c0585243fe13d4beb288152d109567c3"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "居云巢",
        "preface": "",
        "paragraphs": [
            "我昔泛归艇，逍遥下湘川。",
            "愿言觌开士，为我断攀缘。",
            "不识达摩老，谁将言句传。",
            "幽林得邂逅，故步空嚣然。",
            "迩来齐山下，乃在青谿边。",
            "一径虽甚微，松竹上参天。",
            "白云本无迹，作巢类乌鸢。",
            "上下绝人籁，由来在山颠。",
            "朝炊一盂饭，夕寄一榻眠。",
            "委羸岂无事，亦𦶟炉中烟。",
            "久已净诸业，自然忘盖纒。",
            "此身与此世，影响寄余年。",
            "时有佳客至，相与傲林泉。",
            "客去后孤坐，隐隐风中弦。"
        ],
        "notes": "",
        "id": "bb25018b53e84f1e989b74fbc0df8a8e"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉送李大夫归长沙",
        "preface": "",
        "paragraphs": [
            "秋潮夜落江为墟，青谿茁茁生菰蒲。",
            "舟舫逍遥宾从疏，谁识长沙李大夫。",
            "十年持节使江吴，转入七闽将漕车。",
            "道上狂贼未伏诛，少壮疮痍官吏逋。",
            "公方疾驱布威德，朝廷发兵趣捕贼。",
            "兵多贼少即日降，公独至今为失职。",
            "白首飘然归故国，由来仕宦终无极。",
            "借令得意任公卿，年迫桑榆心更惜。",
            "昔时柴车一束书，今日朱门百口食。",
            "大夫月奉三万钱，何必要凃争埶力。",
            "野人结庵齐山傍，早歳曾为门下客。",
            "不遗簪履惠相访，顾我青山唯四壁。",
            "野人适自三湘来，布衣犹带湘山碧。",
            "公舟少驻洞庭下，尽洗都城尘土迹。"
        ],
        "notes": "",
        "id": "48e2cac569300627a4fda73abdc012b2"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉送世美归阳羡",
        "preface": "",
        "paragraphs": [
            "我昔求为阳羡令，轻舟已有鸱夷兴。",
            "最爱铜棺山峻极，自结篮舆陟云径。",
            "铜棺山插南斗魁，下视群峰如突犀。",
            "太湖千里在眉睫，髙深从此穷攀𬯀。",
            "欣然有意即独往，眀月夜夜眠荆谿。",
            "当时便可跨黄鹄，何意人间同木鸡。",
            "飘飘数年如一梦，尔来卜室齐山西。",
            "故人多谢姚夫子，数枉车马来山蹊。",
            "秋风忽指阳羡去，欲脱黄绶躬锄犁。",
            "人生衣食苟自足，何为卑辱趣尘泥。",
            "田间九月白酒熟，鲈鱼正肥多置篦。",
            "老夫为君更破戒，临风引领长江堤。"
        ],
        "notes": "",
        "id": "04f28b0caafdaa152fc062a440d8307f"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉送次翁",
        "preface": "",
        "paragraphs": [
            "君为秋浦令，我迺老迁客。",
            "相见虽不数，临风若相得。",
            "老病捐世故，茆茨寄山脊。",
            "不识河阳花，岂有澹台迹。",
            "山前逢野叟，人能颂休德。",
            "惠利春阳敷，清泠秋月白。",
            "前日解墨绶，青云振鹏翼。",
            "枉驾一笑别，回首幽林隔。",
            "人生幸逢时，功名不遗力。",
            "不烦别后问，我若南冈石。"
        ],
        "notes": "",
        "id": "768de216dfd314d59837b8e32f7d968c"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉送眀雅师",
        "preface": "",
        "paragraphs": [
            "天竺山前十亩园，老夫久种彼土缘。",
            "草堂和尚指初禅，辩净二士立我前。",
            "光明琉璃真金仙，修持内外常湛然。",
            "此心不转今十年，手中一炷紫檀烟。",
            "孤峰飞来自西天，山间花木非世妍。",
            "彼诸佛子忘盖纒，吾知此地为敬田。",
            "师子血乳如流泉，老夫废斥去湘川。",
            "归来江南已华颠，邂逅道人双足纒。",
            "历访名山不惮烦，始自赤城沧海边。",
            "一带复济扬子川，直上钟山长榻眠。",
            "南来不下泾溪船，步至秋浦方息肩。",
            "将穷祖山上淮壖，庐峰胜游想翩翩。",
            "顶上终不巢乌鸢，亦不教观谈偏圆。",
            "公卿贵人喜相延，三尺枯木挥朱弦。",
            "人问佛意如何弹，此曲寂寥少人传。"
        ],
        "notes": "",
        "id": "c6be513d98ac87df8bbd4e2207b0a035"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "清泠台二绝句  其一",
        "preface": "",
        "paragraphs": [
            "山前缭绕白云飞，山下溪流那复回。",
            "不向此间休歇去，宁将白髪污尘埃。"
        ],
        "notes": "",
        "id": "b44e6a3ba445905d9718ca4c7f17627c"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "清泠台二绝句  其二",
        "preface": "",
        "paragraphs": [
            "落日欲下清泠台，月华已破东冈来。",
            "谁道幽人得幽趣，老夫病眼不曾开。"
        ],
        "notes": "",
        "id": "07e0769d79b179a10f4c0d05f376f5a6"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉送殊师利",
        "preface": "",
        "paragraphs": [
            "道人壮年曳长裾，挟策负艺西入都。",
            "欲步青云不得途，不如濯足归江湖。",
            "转出淮山一麻襦，天柱峰前眀月孤。",
            "调御丈夫真我师，不复饮食形不枯。",
            "归来故土弃妻孥，金玉百万初若无。",
            "四十削髪入浮屠，有如浮云飞太虚。",
            "达摩壁观聊自娱，饮光苦行谁复如。",
            "河西将军气貌麤，一见犹如水中鱼。",
            "南阳侍郎说诗书，为筑小庵即朝晡。",
            "诸漏已尽无复余，此生安得为世拘。",
            "不持一钵上匡庐，秋风有意入三吴。",
            "天竺二山佛子居，赤城更在沧海隅。",
            "彼土观缘小踟躇，何时复来寻老夫。",
            "清泠台下茆已诛，为留一榻待跏趺。",
            "不辞更贮一斛蜜，山间老境任蘧蘧。"
        ],
        "notes": "",
        "id": "2aed514ca9e89c008abc0bf2606c49b5"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "伯翔父挽歌  其一",
        "preface": "",
        "paragraphs": [
            "平日并游客，老来相见稀。",
            "穷山忘我日，丹旐怆君归。",
            "云水野情在，风埃人事非。",
            "不知九泉下，谁与欵谈围。"
        ],
        "notes": "",
        "id": "b7d4915a3545530831cc1fd36a70b87d"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "伯翔父挽歌  其二",
        "preface": "",
        "paragraphs": [
            "君向番禺去，何心瘴雾间。",
            "虽能脱世网，恨不到钟山。",
            "雅裁谁复见，幽寻步可攀。",
            "苍茫大江上，应与月明还。"
        ],
        "notes": "",
        "id": "9ef0df870b940e23c524815c50313426"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "左史洞",
        "preface": "",
        "paragraphs": [
            "万古齐山石，谁开左史洞。",
            "左史今何在，苍崖本不动。",
            "履崄下重壑，幽深鬼神总。",
            "石门绝世路，久为尘泥拥。",
            "青天十亩地，巑岏如覆瓮。",
            "琬琰凿屋壁，烟霞列梁栋。",
            "崕间不死药，必非近时种。",
            "人去境常在，境与人为重。",
            "欲观畴昔意，幽禽发清哢。",
            "吾方寄渊寂，无碍亦无纵。",
            "手自翦荆棘，结茆当石空。",
            "长与麋鹿游，不复人间梦。"
        ],
        "notes": "",
        "id": "0d506e5bc3c35c14c399813dc6e74d6c"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "寄老石",
        "preface": "",
        "paragraphs": [
            "老不在髪白，此态渐自迫。",
            "唯老不在我，寄老山前石。",
            "朝来石上坐，云气湿衣襞。",
            "夜就石上眠，月影照岩壁。",
            "何为市南老，一欢复一戚。",
            "啧啧恨身老，更以身为役。",
            "人言老且死，老死何足惜。",
            "昔人有至言，人命在一息。"
        ],
        "notes": "",
        "id": "a21a1f33a9110af36467d46a5ca22d2f"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "清泠台",
        "preface": "",
        "paragraphs": [
            "清泠不在境，石峤乃天成。",
            "我无卜筑功，为台亦强名。",
            "南山岂不佳，不见浮云生。",
            "青谿淡无绪，何处宾鸿声。",
            "谁云饮酒乐，正欲乱其眀。",
            "不知弹琴士，何用物外平。",
            "清冷亦强名，指象真砰砰。",
            "落落晞白髪，身世秋毫轻。"
        ],
        "notes": "",
        "id": "6b659db609a3990079dbbfa4a38cc825"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "初耕东坡",
        "preface": "",
        "paragraphs": [
            "观田东坡去，春事日已掲。",
            "耕破岭上云，凿开岩下月。",
            "种我十亩粟，中有薇与蕨。",
            "优游卒岁事，山前梳秃髪。"
        ],
        "notes": "",
        "id": "f5337f20972ee72354cb844867c376b7"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "走笔酬亨甫所示二篇次韵和之  其一",
        "preface": "",
        "paragraphs": [
            "邯郸一梦黄粱熟，人生正如水中木。",
            "不向黄尘瞠病目，凄凄犹寄一椽屋。",
            "物外日月无淹速，苟能自达万事足。",
            "清眀神观何可凟，不在文章夸满腹。",
            "少壮已往谁能逐，此身正如车轪毂。",
            "始来齐山秋正肃，山间于于太古俗。",
            "穿云作巢倚山麓，白髪老人谁检束。",
            "山松森森半天绿，松下石色如苍玉。",
            "古人清风那可续，夫子知我心所欲。",
            "饮光一衲隐穷谷，不复区区论往躅。"
        ],
        "notes": "",
        "id": "c6db4e856b0ad1d415a706f0daa42061"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "走笔酬亨甫所示二篇次韵和之  其二",
        "preface": "",
        "paragraphs": [
            "老去不为世网萦，我为清冷亦假名。",
            "不识丹台与赤城，此间寂寂无人声。",
            "下视千里山川平，其间隐显自晦眀。",
            "稽康作乐知未精，庄周能宁何用撄。",
            "有动不在弹与枰，至静何为论搀枪。",
            "大饮不复论缸罂，一醉宁复更解酲。",
            "当如美璞含其英，不如不琢鸣琤琤。",
            "一去一来寄死生，宠辱外事何足惊。",
            "髙篇琅琅示我情，久已丧魄今载营。",
            "呼奴拥篲扫柴荆，当有佳客来此行。"
        ],
        "notes": "",
        "id": "fe478c3c51201640c24fb90d16d2db3b"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "送曾处善赴宝应尉",
        "preface": "",
        "paragraphs": [
            "我初隐身治蓬藟，余生不复人间世。",
            "左山右山白云上，一动一静浮尘外。",
            "齐山山上老夫庵，青谿谿南侍中第。",
            "朱颜公子不易识，短衣款段来相际。",
            "长堤相望虽甚远，有意即行终不计。",
            "东邻竹阁长夏热，我构云巢方自蔽。",
            "斓斑石台始一眺，寂静庵基犹未薙。",
            "随云步访胡矮老，放怀止得殊师利。",
            "石桥寺前夜月冷，金鸡峰下秋霖霁。",
            "君恃马足下惮远，我驾蓝舆随处税。",
            "六峰老师气轩豁，九华雌山苦阴晦。",
            "庵前菜茹常不厌，城里羊肩难数置。",
            "漫天风雪一畅目，满榻春阳欣炙背。",
            "裴休自参黄蘗禅，梅福岂是南昌尉。",
            "相见终年已解空，分襟一别那成滞。",
            "拍江春水浮鹢首，万里青天运鹏翅。",
            "顺风莫寄南来书，老夫柴门多自闭。"
        ],
        "notes": "",
        "id": "6360ed95e9f928daeddaa91244ad5da8"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "五叶松",
        "preface": "",
        "paragraphs": [
            "在昔金池藏，远自朝鲜来。",
            "钵中黄松实，散向庵前裁。",
            "迨今几百年，已出白云堆。",
            "莹润孔翠质，夭矫苍龙媒。",
            "五岐媚夭葩，繁日半山开。",
            "秋风黄莆拆，玉粒谢徂徕。",
            "我语九华人，为我乞条枚。",
            "还令古师意，长对清冷台。"
        ],
        "notes": "",
        "id": "c28b2ec022bd9a0f3895585f4f7a62f7"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "保宁太君挽词  其一",
        "preface": "",
        "paragraphs": [
            "自适田闾乐，不随华宠移。",
            "庞恩开大邑，懿德镂丰碑。",
            "古泽浩东注，仙山安不隳。",
            "髙门有孝嗣，巨痛感风枝。"
        ],
        "notes": "",
        "id": "4f5597b47b7f351ebb1eb7fc163c8114"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "保宁太君挽词  其二",
        "preface": "",
        "paragraphs": [
            "继奉荀门好，钦闻孟母贤。",
            "鳯雏持汉节，鹤寿享天年。",
            "丹旐映落日，新松含夕烟。",
            "正应黄壌下，稽首奉金仙。"
        ],
        "notes": "",
        "id": "c80c0da109c36b25a8908b1bd6f69d1f"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "七言奉寄三衢赵少师",
        "preface": "",
        "paragraphs": [
            "浮石山前十里松，逍遥谁在白云中。",
            "孔光蚤上三公印，卫武终为百岁翁。",
            "禅客方谈无上道，史官空记太平功。",
            "昔年翘馆青衫客，非佛非心江水东。"
        ],
        "notes": "",
        "id": "094fb355c7872099c3119a982bb08dd9"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "台下  其一",
        "preface": "",
        "paragraphs": [
            "石梅落落欲黄时，细两蒙蒙暗不开。",
            "数日不行台下路，不知江水过山来。"
        ],
        "notes": "",
        "id": "bf928d8b2321bd9f56c3424151c5e7dc"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "台下  其二",
        "preface": "",
        "paragraphs": [
            "石台竹径自天成，细草芳花随地生。",
            "白髪老人无是处，一枝枯竹伴经行。"
        ],
        "notes": "",
        "id": "3424f85f21ce26bdce891fe698b22834"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "江水二首  其一",
        "preface": "",
        "paragraphs": [
            "江水入谿来，无复故谿处。",
            "山前浮大艑，前日行人路。",
            "遥堤半灭木，茅舍驯鸥鹭。",
            "始知南山远，欲往不昜渡。",
            "世事宁有定，吾生若朝露。",
            "大海为陆陵，昔人非大悟。"
        ],
        "notes": "",
        "id": "2d46158a504c28a525f6993e3f83aec0"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "江水二首  其二",
        "preface": "",
        "paragraphs": [
            "江水何漫漫，青山眇无畔。",
            "欲寻青谿源，鱼龙路已断。",
            "今年刈麦早，无复为人患。",
            "独怜行路子，束马髙山半。",
            "暑雨未当止，浮云漭不散。",
            "行听瀑泉鸣，葛帽临幽涧。"
        ],
        "notes": "",
        "id": "410e78cc5ca9e7fc20881f0cb28d9a68"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "太古师弹琴示道辅",
        "preface": "",
        "paragraphs": [
            "我卧南山正如梦，朝来欲过左史洞。",
            "阳羡羽人惠相访，三尺焦桐行自从。",
            "山上赤日烈如火，洞里石泉凝作冻。",
            "挥手一奏离骚曲，促轸重作髙山弄。",
            "岩下隐隐白云生，松风泠泠幽鸟哢。",
            "谁识襄阳魏夫子，缁衣远来自崤雍。",
            "身出重围战不死，振翼江南若孤鳯。",
            "数日相从甘淡薄，不与人间同倥偬。",
            "夫子能知琴中趣，不叱老夫无世用。",
            "三人出洞日已斜，青山茫茫烟瞢瞢。"
        ],
        "notes": "",
        "id": "521a099daf91f75f2d1aba035c05ef19"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "寄题野翁无闷堂",
        "preface": "",
        "paragraphs": [
            "余不衣冠故吾里，上下三吴一谿水。",
            "方山峨峨出清泚，野翁卜筑当山趾。",
            "春气来自杨桞始，不待葩华著桃李。",
            "莲生半卷未猒眼，已在红蕖明镜里。",
            "秋风瑟瑟最先至，千里苍烟接山起。",
            "车声马足不得到，无闷主人方隐几。",
            "想见野翁形气古，少年词华奋瓌玮。",
            "春秋八十尚不倦，一篇一咏无余晷。",
            "有材无用古所叹，知命不忧方可喜。",
            "神完貌固得所养，从来轩冕如糠粃。",
            "嗟余跋疐亦可鄙，老向江南治蓬藟。",
            "隐身齐山绝人迹，独与白云同作止。",
            "白云无心归故山，故山自与野翁闲。",
            "聊上南冈一引领，落日已在桑榆间。"
        ],
        "notes": "",
        "id": "b9cdcc6ee0e4813bb1e1ec49071612d6"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉酬巴陵令",
        "preface": "",
        "paragraphs": [
            "身世不相若，孤卧南山云。",
            "忽枉故人问，乃是巴陵君。",
            "君治最潇洒，洞庭天下闻。",
            "髙材有余暇，壮观谁能群。",
            "子贱不弹琴，河阳自工文。",
            "大轴写丽句，琼华袭兰薫。",
            "赠我岂无意，我衰何足云。",
            "三复不知报，怅望长江𣸣。"
        ],
        "notes": "",
        "id": "f89dd107fcfe7eb99df95f0e74f42cc4"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉寄持平兄弟",
        "preface": "",
        "paragraphs": [
            "平昔相从三十年，白云唯识皖公山。",
            "当时肺腑半黄壌，何用枯槁留人间。"
        ],
        "notes": "",
        "id": "93220f2f4989c2e4921cef38821a499c"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "寄处善不动庵",
        "preface": "",
        "paragraphs": [
            "莫笑当年梅子真，区区吏事走风尘。",
            "风尘自是南昌事，谁识庵中不动人。"
        ],
        "notes": "",
        "id": "24d357df2ba2b79c4f1531f89a1da743"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "次韵元章见寄  其一",
        "preface": "",
        "paragraphs": [
            "钱塘故都丽，府寺云中分。",
            "往往得佳客，翩翩多好文。",
            "自余去湘水，无复瞻吴云。",
            "披寻二篇意，岂减鲍参军。"
        ],
        "notes": "",
        "id": "959f5166b579f21eb9dbc2a8a18860eb"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "次韵元章见寄  其二",
        "preface": "",
        "paragraphs": [
            "西渚菰蒲老，南冈梅柳芳。",
            "当时有佳意，十载尚余香。",
            "投老甘寂寞，归期殊渺茫。",
            "君能斵句丽，幽眇得张皇。"
        ],
        "notes": "",
        "id": "fd905bdf1dfb6d6245d40558063bfa2e"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉酬杨圣咨",
        "preface": "",
        "paragraphs": [
            "霜林不障北山青，淮北江南一画屏。",
            "草舍久无年少梦，故人犹记咏归亭。",
            "当时皖皖同朝露，不计星星向暮龄。",
            "千里相望一驩笑，北风浩浩水泠泠。"
        ],
        "notes": "",
        "id": "e62bd33d8251b260bc4a0ff65f8b00bd"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "次韵伯成见赠",
        "preface": "",
        "paragraphs": [
            "水上浮云断不还，松间幽石自斑斑。",
            "柴门不接红尘路，满座长将白日闲。",
            "往解谁能寻赤轴，无情还自爱青山。",
            "清冷台下无多路，断葛枯藤不足扳。"
        ],
        "notes": "",
        "id": "8f14abc6ed50546e62c5cb1629a3df7c"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "永寿太君挽词  其一",
        "preface": "",
        "paragraphs": [
            "帝命方优渥，仙屏去杳冥。",
            "松筠传懿行，金石勒新铭。",
            "双阙不复望，三山依旧青。",
            "慈祥岂无报，独不享遐龄。"
        ],
        "notes": "",
        "id": "f7252ca2b77499665b932c789f6d5ec7"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "永寿太君挽词  其二",
        "preface": "",
        "paragraphs": [
            "身谢汉廷路，神游湘水归。",
            "山川想如昔，邻里欲谁依。",
            "梦幻久已寤，悲欢今是非。",
            "最伤芸阁彦，无复老莱衣。"
        ],
        "notes": "",
        "id": "89ed647a74f58f53eba2c8009e06e946"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "子固挽词  其一",
        "preface": "",
        "paragraphs": [
            "江左老儒宗，鸿名五纪中。",
            "晚方参法从，久已冠群公。",
            "𬙋服始去位，仙丹浩无功。",
            "古人称不朽，终不愧轲雄。"
        ],
        "notes": "",
        "id": "01a187b4544211388382f1febd0fb460"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "子固挽词  其二",
        "preface": "",
        "paragraphs": [
            "典学蚤名世，绪余为史师。",
            "刚严终不倚，亮直欲谁欺。",
            "疾恶太阿刃，立言黄绢辞。",
            "平生游旧意，流涕向丰碑。"
        ],
        "notes": "",
        "id": "ed987ca917a201388afca29356c47542"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "走笔奉酬伯昌示潇湘烟竹图",
        "preface": "",
        "paragraphs": [
            "三年潇湘客，不厌潇湘游。",
            "二水相会处，下有白苹洲。",
            "洲上多美竹，出没清浅流。",
            "森森百顷青，玉簳长与修烟浮。",
            "岁久无人采，往往半折古岸头。",
            "坡陁上下不知际，直接九疑千古愁。",
            "当时古人相会处，至今作亭在林幽。",
            "最爱苦雨时，吾甞棹轻舟。",
            "乐与渔人相往返，其意岂在网与钩。",
            "由来古人能放达，何必傲王侯。",
            "洛阳公子有佳致，落笔直与造化侔。",
            "方拏抨图止数尺，写出潇湘千里秋。",
            "南山老夫谢世故，一榻静卧如浮沤。",
            "遣使持书远相示，欲与老夫醒病眸。",
            "老夫困瘁不知报，世上谁为王子猷。"
        ],
        "notes": "",
        "id": "a3b0252aa0c4468ad64ebfca13fc683e"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉赠善果师",
        "preface": "",
        "paragraphs": [
            "大士隐精蓝，不践白衣舍。",
            "老夫厌世纷，屏迹南山下。",
            "经时不相见，道味遥相借。",
            "岂是困烦溽，萧然雨闲暇。",
            "白云等无心，幽林媚如画。",
            "常恨简寂履，不入东林社。",
            "还疑松山老，怕答庞公话。",
            "吾庵朝暮成，莫向人间化。"
        ],
        "notes": "",
        "id": "b17dbd444835f57ebb4d260be72b9801"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉酬通叟社日",
        "preface": "",
        "paragraphs": [
            "秋入潇湘拍江水，夷人社会秋声喜。",
            "山城寂寞无人行，白醪赤鲜追闾里。",
            "穷客闭门食无鱼，虽有士子半屠沽。",
            "与君俱为投荒客，落日怊怅临城隅。"
        ],
        "notes": "",
        "id": "6f0374102b3ccc8445f590f2f811771e"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "白苹花",
        "preface": "",
        "paragraphs": [
            "白苹花，生水中。",
            "绿叶牵紫茎，浩荡向西风。",
            "西风日夜冷，落日河洲静。"
        ],
        "notes": "",
        "id": "2e021ddc112285d2b5cd6e2fdd071288"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "与善果师游石堵",
        "preface": "",
        "paragraphs": [
            "秋风日已佳，幽寻欲谁与。",
            "邂逅得佛子，逍遥临石堵。",
            "江南气候晚，九月始无暑。",
            "木叶乍陨霜，川原新濯雨。",
            "乔松转山路，中天掲华宇。",
            "由来安禅寂，不当混泥土。",
            "侵寻得幽步，周旋闻密语。",
            "芥蔕同一生，天地同一旅。",
            "欢戚自流转，悠悠意何补。",
            "倦羽息深林，游鱼依夕渚。",
            "吾生幸无事，陶然知所处。",
            "日晏坐北轩，何用论今古。"
        ],
        "notes": "",
        "id": "2a5b8e8f71a66ee0ceaa80e7c357ecc7"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "云巢醮上清冷台",
        "preface": "",
        "paragraphs": [
            "太清朕无形，历历县众星。",
            "北斗横天中，众星朝帝廷。",
            "顾余草芥士，于此寄余龄。",
            "崇坛设香火，秘笈开真经。",
            "仙客七八人，步虚上清冥。",
            "再拜致勤恳，肸蛮参神灵。",
            "愿言枯朽骨，清净老岩扃。",
            "石台峻重崖，四山合如屏。",
            "夜寂天更髙，松风响泠泠。",
            "列炬如长虹，隐映春林青。",
            "久已谢世故，何心混膻腥。",
            "斋心肃不寝，已闻朝露零。"
        ],
        "notes": "",
        "id": "445b7dbfd2252c1036d18442e1f97a5f"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "清泠台初夏一首寄上翟舅",
        "preface": "",
        "paragraphs": [
            "清泠竹树暗成阴，渐有溪流过此岑。",
            "草草作巢方寄老，愔愔设榻本无心。",
            "松门不隔红尘路，月叠初无俗物侵。",
            "欲向人间访消息，渭阳应有远游吟。"
        ],
        "notes": "",
        "id": "27fce23890401cb0b33376a105d4dfba"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "暑雨二首  其一",
        "preface": "",
        "paragraphs": [
            "暑湿卧南窗，将夕暴雨作。",
            "绿树暗蒙蒙，流泉鸣凿凿。",
            "黔突苟幸足，心静本无乐。",
            "夜半长风号，江流应更恶。"
        ],
        "notes": "",
        "id": "e811dd869644b8d7e356506dd1e04507"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "暑雨二首  其二",
        "preface": "",
        "paragraphs": [
            "委蛇白水来，恍若烟中素。",
            "始惊孤渚失，已转前山去。",
            "清光照白壁，悍势冲云树。",
            "吾欲棹轻舟，正畏惊湍怒。"
        ],
        "notes": "",
        "id": "cc30c06b181fccbdcf29fd583a834eff"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "白石烂望齐山",
        "preface": "",
        "paragraphs": [
            "西江水过南山来，青莎白砂一半摧。",
            "夜来雨猛山谷溢，平昔夷余安在哉。",
            "拏舟欲过白石烂，江风激激无纤埃。",
            "古来白石亦可怪，狂湍荡潏终不颓。",
            "南山经春草木王，群峰委曲青云堆。",
            "江中落景若图画，山翁住处无崔嵬。",
            "山翁憔悴如槁木，不与世俗同樽罍。",
            "江边山下人不识，斜日独上清泠台。"
        ],
        "notes": "",
        "id": "f9008806eac56accac44da9b261ef760"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "婆娑亭",
        "preface": "",
        "paragraphs": [
            "老不为白髪，老态自婆娑。",
            "风力日已铄，流光能几何。",
            "悯悯去世网，蘧蘧寄岩阿。",
            "无令后生笑，隐几学商那。"
        ],
        "notes": "",
        "id": "bbbf6ea19ad06285d4abf4b3e992362e"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉赠仲益南上",
        "preface": "",
        "paragraphs": [
            "昔日钱塘布衣客，画舸揺揺出淮北。",
            "腰间新佩青铜章，行著绿衣归故国。",
            "汉水西流云梦泽，髙堂老人头未白。",
            "兄弟频年收美科，公卿要途声寂寂。",
            "公车荐章动盈束，万里青云不遗力。",
            "老夫在吴始相得，惠停髙车践荆棘。",
            "相见怱怱如梦寐，尔来无复人间迹。",
            "子方策名在清时，霜天正可抟鹏翼。",
            "遥知后会不可期，吾心已作南山石。"
        ],
        "notes": "",
        "id": "515bc16fb9853aefa917191c4104fbc3"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉送志国赴举",
        "preface": "",
        "paragraphs": [
            "青谿八月菰蒲老，山城飘潇秋气早。",
            "弄水亭前万斛船，一帆直上青云杪。",
            "沄川公子久论讨，筦库卑栖欲轻矫。",
            "阿阁鳯雏谁不知，渥洼龙种人间少。",
            "拔荐当如颔下髭，收科真探怀中宝。",
            "人生得意须自奋，何用米盐长扰扰。",
            "齐山病夫乐枯槁，相见清欢惭老倒。",
            "它时不忘金玉音，为记云巢髙缥缈。"
        ],
        "notes": "",
        "id": "78e9f61fb6e12949da2c699673be60aa"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "题熙怡亭",
        "preface": "",
        "paragraphs": [
            "齐山翠微青天外，西邻还云修竹里。",
            "不如道人熙怡亭，巍然迥出青溪水。",
            "云谁穷髙视千里，亦不沮洳埋蓬藟。",
            "清晨门外千家供，落日香销一禅几。",
            "欲知道人熙怡乐，泛舟偏向江淮舣。",
            "游人莫问老夫名，聊咏春红与秋紫。"
        ],
        "notes": "",
        "id": "60da2540c1683600aec5ff97acae963e"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "开北山望白石烂",
        "preface": "",
        "paragraphs": [
            "欲寻白石烂，故开北山路。",
            "所向虽似殊，吾真得孤屿。",
            "容与水上云，娑罗月中树。",
            "胜意已自适，何必方舟渡。"
        ],
        "notes": "",
        "id": "c8583c5af8855ce26829ba9f020dda2b"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉送孝续归九江",
        "preface": "",
        "paragraphs": [
            "池阳决曹窦君掾，三年勾钉烦指呼。",
            "朝来脱去如敝屣，华舟泛泛归匡庐。",
            "君家世吏二千石，缘饰儒雅穷诗书。",
            "昔岁先君使湖外，特荐尊府闻公车。",
            "廷尉于公有阴德，翩翩青紫登华涂。",
            "江城僻院本无事，穷山培𪣻多荒芜。",
            "中间叶侯久无政，顾遇僚吏无精粗。",
            "狴犴缧囚常数百，小大往往多非辜。",
            "不知滞狱困寒暑，直疑为吏忧妻孥。",
            "惟君不茹亦不吐，独自垂钓来南湖。",
            "使者交章任为令，从此平步青云衢。",
            "香炉峰前木叶落，樽垒好在黄家垆。",
            "此来行李有佳句，莫忘齐山黧老夫。"
        ],
        "notes": "",
        "id": "df0e9477573f5d3677cd7dd4e122954b"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉送太古归旧隐",
        "preface": "",
        "paragraphs": [
            "前年姚令下阳羡，老夫为赋铜官山。",
            "飘飘道人今复往，有如孤云谁可攀。",
            "三尺古琴膝上弹，一杯龙水刀无环。",
            "药嚢空空何所有，独抱冲气参人寰。",
            "人生富贵无金丹，须臾白骨凋朱颜。",
            "何为愁苦强作乐，逍遥不去烟霞间。",
            "吾昔东游岂无意，腰下铜章初不关。",
            "至今山水尚可想，断梦时向荆谿还。",
            "安得此身如白鹤，飞与道人天外闲。",
            "路逢仙友若相问，为道绿髪今斓斑。"
        ],
        "notes": "",
        "id": "04670b1f27b68ee26dc1d1e4d41cdad6"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "以沉香拄杖奉寄总老戯呈句偈",
        "preface": "",
        "paragraphs": [
            "七尺潜虬出海污，久同病士御三车。",
            "旃檀雕断终非相，薝卜芬芳漫散花。",
            "绝是离非参妙用，穿云涉水伴生涯。",
            "东林大士还知否，止此无言是作家。"
        ],
        "notes": "",
        "id": "e0e9a7ceea363106ff680551a12e74db"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "与公诩游西禅新阁",
        "preface": "",
        "paragraphs": [
            "清谿水浮青油幕，漾漾轻舟上西郭。",
            "髙林参天转山脚，山上黄叶山前落。",
            "西禅道人屹重阁，松风泠泠半天作。",
            "左江右湖若可酌，青山四围走𪩘崿。",
            "道逢支遁蹑禅𪨗，方水幽寻同一噱。",
            "世事区区为名缚，生死去来一丘貉。",
            "不如林间寄冲漠，笑傲髙明秋气索。",
            "日斜回舟兴不薄，有意重来何用约。",
            "吾归南冈若孤鹤，新月纤纤下帘箔。",
            "坐想行台夜更乐，桥下水声鸣凿凿。"
        ],
        "notes": "",
        "id": "fe8b4f4669f74b3b6b698eb106528643"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "次韵奉酬公诩短句",
        "preface": "",
        "paragraphs": [
            "红叶飘萧下石台，扫除山径半天开。",
            "百年老木和烟斫，万顷晴天看月来。"
        ],
        "notes": "",
        "id": "190665ab6fd929b829221219bc2db55e"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉送安行弟赴愽罗守",
        "preface": "",
        "paragraphs": [
            "愽罗四十雪上须，前年将兵出髙奴。",
            "直取金汤癿名帐，卷旗夜过乌波涂。",
            "黠羌仓惶不暇战，即时破荡禽作俘。",
            "槖驰牛马以万计，白米青盐归我储。",
            "朝廷下令趣军赏，丹砂书檄黄金书。",
            "愽罗解甲入帅府，归功老成为后图。",
            "汉兵百万若虓虎，弓剑劲利无全胡。",
            "不知黠羌欲送死，夭乐给事先六躯。",
            "群帅无功坐待命，天子神圣贷不诛。",
            "愽罗奋髯笑呼卢，黄绶却参朝士裾。",
            "逾年都城困尘土，乞得一麾南海隅。",
            "江外山川旧游好，击鼓鸣笳联舳舻。",
            "秋风翻浪白如雪，美酒满船谁要酤。",
            "齐山老翁谢世故，不知门外贤与愚。",
            "相见欣然拂棋局，不妨游戯为欢娱。",
            "灊山金丹久已就，仙夫道友来相呼。",
            "愽罗俯首窃自笑，薄命若尔何为乎。",
            "图形不止凌烟阁，迅步扶我青云衢。",
            "岂如小邦苟廪禄，画诺足以嬉朝晡。",
            "嗣宗已卜匡山宅，双林工簏青谿鱼。",
            "子归当在十载外，老境共寄江南墟。"
        ],
        "notes": "",
        "id": "e6519b662f072388480bba8f3ef3ef9f"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "次韵悟师见寄  其一",
        "preface": "",
        "paragraphs": [
            "一裘一葛谢时人，似与孤云老鹤亲。",
            "峭石山前静无事，桃花零落几经春。"
        ],
        "notes": "",
        "id": "718c412fa1efc9c54ea52062bd63715b"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "次韵悟师见寄  其二",
        "preface": "",
        "paragraphs": [
            "不将大辩拟天亲，终愧西来面壁人。",
            "无是无非从此去，不同多刼一微尘。"
        ],
        "notes": "",
        "id": "a6d4c9e80a43073602dc10bce6fc1f48"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉寄零陵太平禅师",
        "preface": "",
        "paragraphs": [
            "昔住东江不计年，青松白竹望潇川。",
            "先知大士当行化，故卜幽栖为结缘。",
            "五姓香花瞻法坐，六时清磬会诸天。",
            "山前耆旧如相见，应坐维摩老病禅。"
        ],
        "notes": "",
        "id": "4afa9573f5b76dc38f2f8f4e846fd167"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "戯赠石堵二师",
        "preface": "",
        "paragraphs": [
            "青山古木隐禅扃，一炷清香数卷经。",
            "却笑担嚢南北客，强寻言语学无生。"
        ],
        "notes": "",
        "id": "a9965cc90c50b387d8785db1534db815"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "偶寄林夫",
        "preface": "",
        "paragraphs": [
            "南山雪未消，秋浦春太早。",
            "桞萼为谁开，梅花同我老。",
            "少年薄游意，落日晴空杳。",
            "林下寂无人，烟外啼幽鸟。"
        ],
        "notes": "",
        "id": "26b1e4187259c4a3f81bb3bfc97e9086"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉送醇老",
        "preface": "",
        "paragraphs": [
            "近世考吏师，谁如李荆州。",
            "斯人不可作，伊洛青松丘。",
            "江上逢故客，扬名谈旧游。",
            "蚤被北海荐，不向龙门羞。",
            "三年州从事，利刀无全牛。",
            "毁誉岂无人，春梦空悠悠。",
            "乃知云台栋，当向华岱求。",
            "潢污一尺水，岂能纵呑舟。",
            "老夫卧山野，自将麋鹿俦。",
            "虽云相见晚，笑语欣相投。",
            "旷不入州府，何由接绸缪。",
            "江南二月春，坐想颍水流。",
            "适当及瓜代，哂笑岂不优。",
            "它年青云路，六翮固已修。",
            "嵩杪有髙士，为记南山幽。"
        ],
        "notes": "",
        "id": "89d03c800b9e565820ffe92baa0c1eec"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "苏武归汉图一首",
        "preface": "",
        "paragraphs": [
            "苏武不辱汉廷节，生辞匈奴归北阙。",
            "胡服椎髻李将军，反袂悲号与武别。",
            "阴山茫茫天将雪，北风吹旗旗欲裂。",
            "金瓶酾酒具未设，胡儿解鞍沙上歇。",
            "使者左骖黄金玦，紫骝白颠推奇骨。",
            "山前牧羊原野濶，汉日正斜发未发。",
            "从官挥涕不敢谒，掺袪欲究胸中说。",
            "青海厄穷十九年，来时壮强今白髪。",
            "同行吏士半物故，韬中节旄尽落脱。",
            "将军鸷忿不可夺，老母已诛族已灭。",
            "心知罪恶上通天，甘死胡尘同断枿。",
            "功名逆顺虽不类，胡汉死生从此决。",
            "夙昔遗芳在图史，追想山川一骚屑。",
            "巧工寓意在恍惚，墨妙笔精世称绝。",
            "唯有千秋不断情，至今亭亭陇头月。"
        ],
        "notes": "",
        "id": "53409127855c9e5bcc758bf7d74ee602"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "西禅新阁",
        "preface": "",
        "paragraphs": [
            "秋浦千万山，苍烟媚髙木。",
            "流髟落浦中，泓澄一川渌。",
            "江南佳丽地，六代多遗躅。",
            "不见石城人，空余琼树曲。",
            "长围山势壮，不驻如车毂。",
            "道人敞重阁，却倚山阳麓。",
            "西江泻轩外，雪浪髙如屋。",
            "未若秋浦佳，平铺绀文縠。",
            "水中白石烂，泛泛如孤鹜。",
            "天外九蕖蓉，突兀揺苍玉。",
            "太白一杯酒，杜郎满头菊。",
            "千载忽已空，白骨埋荒谷。",
            "齐山皓髪客，逍遥老松竹。",
            "拏舟试一眺，时方秋气肃。",
            "飘萧得胜意，远迩穷幽瞩。",
            "行当乘月来，置榻山头宿。"
        ],
        "notes": "",
        "id": "52a3c390648aa3aa9ca52b56b64270c2"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "次韵酬余君见赠",
        "preface": "",
        "paragraphs": [
            "老来无暗亦无明，寄息深山避世情。",
            "夫子暗投珠玉惠，我身正似一毫轻。"
        ],
        "notes": "",
        "id": "9bd28ed0b8b6ca5debb5f415693a7e62"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "奉酬伯昌志国所示古调",
        "preface": "",
        "paragraphs": [
            "余景避世讙，栖迟在丘壑。",
            "公子引车骑，相访南山崿。",
            "长离舞员嵩，同为九皐鹤。",
            "晚节虽殊途，仿佛当年乐。",
            "间关幽鸟哢，凌乱余花落。",
            "春风岂有意，群生自回薄。",
            "夙昔钦二妙，联函得佳作。",
            "顾予非季子，何足闻古乐。",
            "葩华玩洒藻，银钩窥雅愽。",
            "故知霄鸿意，不为尘埃铄。",
            "吾蚤拙世用，投老更衰索。",
            "惭无锦绣叚，何由报金错。"
        ],
        "notes": "",
        "id": "02c2f7f8d2400143023f2780af3e8e5f"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "齐山偶题三首  其一",
        "preface": "",
        "paragraphs": [
            "杜子风情春水波，至今诗句使人夸。",
            "不知朽骨犹存否，山上年年黄菊花。"
        ],
        "notes": "",
        "id": "5c9abeac149710cddfc4e0eeebe72460"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "齐山偶题三首  其二",
        "preface": "",
        "paragraphs": [
            "朝云未散白笴陂，落日已过铜陵西。",
            "不向人间生皓髪，直寻仙客上青谿。"
        ],
        "notes": "",
        "id": "3b9d2fc412aae4ffee96044ca74123f6"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "齐山偶题三首  其三",
        "preface": "",
        "paragraphs": [
            "山腰嵌岩山顶平，此下直眺池阳城。",
            "城中欢戚自流转，不似山石都无情。"
        ],
        "notes": "",
        "id": "5113aeead37ea23a864975d205696e1d"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "寄道辅",
        "preface": "",
        "paragraphs": [
            "髯弟南来白髪垂，襄阳夫子最相知。",
            "仓惶河外元戎客，冷落江南夜半棋。",
            "云外渺弥帆信隔，秋山重叠驿书迟。",
            "何缘得与君相会，共醉山前白玉巵。"
        ],
        "notes": "",
        "id": "4f0c515a7ae1904ab4f37a16129d03b6"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "代人上杭守赵资政生辰诗",
        "preface": "",
        "paragraphs": [
            "盛世君臣会，功成在太平。",
            "一阳迎律至，元老应时生。",
            "直道升乌府，仁风拥使旌。",
            "猷为安庙社，惠爱及民氓。",
            "帖泰三朝事，光华万古名。",
            "至诚无隐蔽，妙识造圆明。",
            "爱日恩光布，流泉句偈清。",
            "邦人祝公寿，龟鹤入蓬瀛。"
        ],
        "notes": "",
        "id": "a59b8df94cbc8807a18dc833eb3cbfaf"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "无柱亭",
        "preface": "",
        "paragraphs": [
            "结茅在何处，为屋岂无柱。",
            "山前巉岩石，四方适中度。",
            "谁知屋下人，其心亦无柱。",
            "悠然寄此间，自得无生路。"
        ],
        "notes": "",
        "id": "13a901832e83e63ea665d641962ed767"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "南漪堂",
        "preface": "",
        "paragraphs": [
            "湖上逍遥避百愁，年来频向此中休。",
            "簷前山势翠相照，床下冰纹清不流。",
            "萦带夕阳移画舸，留连眀月卧前洲。",
            "髙僧会取栖迟意，应有人来怅昔游。"
        ],
        "notes": "",
        "id": "016678c554a1a8f45479d5b011aac918"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "宝云丛翠亭",
        "preface": "",
        "paragraphs": [
            "群山驾肩东南倾，平湖照眼正中明。",
            "上人置亭倚绝𪩘，宝云拂树当前楹。",
            "春阳未彻地先暖，秋景欲下风已清。",
            "衰才不足道佳景，聊书丛翠为其名。"
        ],
        "notes": "",
        "id": "f8ea98193bda204c3272424dce53a7c1"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "远行",
        "preface": "",
        "paragraphs": [
            "少年事远游，迢迢指岐路。",
            "遥天值秋晏，烟光澹如素。",
            "寥落淮南山，影入扬子渡。",
            "出入三十年，久嗟韦带误。",
            "老来感节物，此意谁与喻。",
            "独知拥毳坐，无复晨征路。"
        ],
        "notes": "",
        "id": "2f1248d7cf7db1cddc0fc953868896bc"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "登覧",
        "preface": "",
        "paragraphs": [
            "我意欲穷眺，山林蔽四域。",
            "尔来已雕落，万里情何极。",
            "古人多悲秋，我念不如默。",
            "终朝对青山，烟岚有余色。",
            "欲上百尺楼，羸躯恐颠侧。"
        ],
        "notes": "",
        "id": "1fe1ae856fa4f85cae2ba9e87ba2c914"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "杂感",
        "preface": "",
        "paragraphs": [
            "咄咄待秋至，秋至安足惊。",
            "年华去如扫，正如宠与荣。",
            "区区白驹隙，君子慎所行。",
            "不如陶渊明，超然自归耕。"
        ],
        "notes": "",
        "id": "1be7cb4d9885da4d0b6412d0f6b2a5bd"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "村舍",
        "preface": "",
        "paragraphs": [
            "西山草庐下，古木蔽中园。",
            "九月罢亚收，流水满郊原。",
            "茅茨何所乐，姑无人世喧。",
            "多谢朝市人，吾方效孤𬸣。"
        ],
        "notes": "",
        "id": "e560335adaac0ccf4110b2510752054e"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "边思",
        "preface": "",
        "paragraphs": [
            "西风方折胶，戍兵出已屡。",
            "赤藏候骑归，翩翩如鸟羽。",
            "穹庐旧所居，不远横山路。",
            "汉将知为谁，三军倚全护。",
            "上赖天子圣，边方无鬭捕。",
            "运筹有余略，雕弓射狐兔。",
            "何谢苍头公，回为儿女顾。"
        ],
        "notes": "",
        "id": "2077f917fad434b505a79157f85a8042"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "感怀",
        "preface": "",
        "paragraphs": [
            "秋气已憀栗，况乃阴雨多。",
            "颜色不衰谢，唯有庭前莎。",
            "幽窗坐读书，讽古空长哦。",
            "多谢髙世人，辩口如县河。",
            "干旋白日光，何用鲁阳戈。",
            "念我无术进，忧愁将奈何。"
        ],
        "notes": "",
        "id": "8619163cff9f24efef2e06c4c03ee077"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "山中",
        "preface": "",
        "paragraphs": [
            "朝游白云里，夕憩长松边。",
            "俯视世间人，但见万井烟。",
            "流转非一日，正如水潺湲。",
            "吾方欲髙步，嘉遁休中年。"
        ],
        "notes": "",
        "id": "b8c0f92fea5c2150824a8bee9d29b52e"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "宴集",
        "preface": "",
        "paragraphs": [
            "袢暑久拘欝，䜣然对秋光。",
            "薄具招友朋，相与娱中堂。",
            "清觞味虽薄，果蓏具青黄。",
            "尤爱簷间竹，风来响琳瑯。",
            "正赖文举贤，坐客乃其常。",
            "相欢意气间，髙韵信轩昂。"
        ],
        "notes": "",
        "id": "c4e4e45f8cfdd61c022c20acdbfb6b22"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "怨思",
        "preface": "",
        "paragraphs": [
            "幽人有幽怨，其意岂为秋。",
            "西风多感伤，乃尔增百忧。",
            "辗转长夜枕，徘徊千尺楼。",
            "浮生能几时，年华亦易遒。",
            "傥非拳拳志，谅复何所求。",
            "天道或难平，此理可信不。"
        ],
        "notes": "",
        "id": "700c2a332c1f9e3c2dac5ccf3742b865"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "送行",
        "preface": "",
        "paragraphs": [
            "昔我来东州，送客满江郭。",
            "挥涕望井闾，秋怀寄杯酌。",
            "泛然千里外，秋来意非薄。",
            "客舍冷潇骚，那复事饰雘。",
            "游宦非我怀，俯仰令人怍。",
            "何事脱身去，余生老丘壑。",
            "亲朋永相过，焉能事官爵。"
        ],
        "notes": "",
        "id": "7559dbcb353169ee579a83db4fdb5b9f"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "陪客游山",
        "preface": "",
        "paragraphs": [
            "相从云中去，飞盖云中斜。",
            "峭岭想员峤，横溪胜若耶。",
            "岩通新雨溜，林暗残春花。",
            "缅怀武林兴，梦寐归山家。"
        ],
        "notes": "",
        "id": "f2692f04d819029ea1ac5e02c375cd1e"
    },
    {
        "author": "沈辽",
        "dynasty": "宋",
        "type": "诗",
        "rhythmic": "",
        "title": "圆明师为余鼓琴作昭君操因感其意辞以赠之",
        "preface": "",
        "paragraphs": [
            "王昭君，汉宫女。",
            "生如桃李花，皖皖托朝露。",
            "不向春风荣，摧折在泥土。",
            "耻将黄金市颜色，空得君王一回顾。",
            "黄门扶我上车去，遥望汉宫隔烟雾。",
            "十年帘下学画眉，不知还被蛾眉误。",
            "中间悲怨或易忘，如今羁愁那可论。",
            "梦中时复作歌舞，满目异类谁与语。",
            "胡风日夜惊吹沙，不知春来复秋去。",
            "一生此恨终难言，独自援琴传作谱。",
            "传作谱，一曲未终泪如雨。",
            "我来都城下，黄尘厌羁旅。",
            "道人为我试一弹，使我超然为怀古。"
        ],
        "notes": "",
        "id": "f490113365ced11cdb3299e1788d4d65"
    }
]