[
    {
        "author": "释智深",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "兜率降生，双林示灭。",
            "掘地讨天，虚空钉橛。",
            "四十九年，播土扬尘。",
            "三百余会，纳尽败缺。",
            "尽力布网张罗，未免唤龟作鼈。",
            "末后拘尸城畔，椁示双趺。",
            "旁人冷眼，看来大似弄巧成拙。"
        ],
        "notes": "",
        "id": "f34095b16b2cf4c7ada4f461bccff71e"
    },
    {
        "author": "释智深",
        "dynasty": "宋",
        "type": "诗",
        "rhythmic": "",
        "title": "颂古十二首  其一",
        "preface": "",
        "paragraphs": [
            "末后无端重漏泄，焦齿翁翁嚼生铁。",
            "玉鞭击碎月明珠，累及儿孙扬丑拙。"
        ],
        "notes": "",
        "id": "b9685070bccf10e18fef4f35259b808b"
    },
    {
        "author": "释智深",
        "dynasty": "宋",
        "type": "诗",
        "rhythmic": "",
        "title": "颂古十二首  其二",
        "preface": "",
        "paragraphs": [
            "吹毛剑首乾坤黑，臂堕山河掩日光。",
            "群起须弥头倒卓，方知两两不成双。"
        ],
        "notes": "",
        "id": "8436d265516b3569eab03db72c20d41d"
    },
    {
        "author": "释智深",
        "dynasty": "宋",
        "type": "诗",
        "rhythmic": "",
        "title": "颂古十二首  其三",
        "preface": "",
        "paragraphs": [
            "古渡无风下直钩，丝纶意在得鲸鳌。",
            "马师言下扬家丑，千古儿孙草里游。"
        ],
        "notes": "",
        "id": "6d8c7c53a86589cc65dc5a6491f1f4a6"
    },
    {
        "author": "释智深",
        "dynasty": "宋",
        "type": "诗",
        "rhythmic": "",
        "title": "颂古十二首  其四",
        "preface": "",
        "paragraphs": [
            "裴公悟处绝𫍢讹，尺水能翻万丈波。",
            "霹雳机中反活眼，锋铓句里罢干戈。",
            "峰头路，暂经过。",
            "浓绿万枝红一点，动人春色不须多。"
        ],
        "notes": "",
        "id": "317d40c69870b77e6ed3fd6f490d15ad"
    },
    {
        "author": "释智深",
        "dynasty": "宋",
        "type": "诗",
        "rhythmic": "",
        "title": "颂古十二首  其五",
        "preface": "",
        "paragraphs": [
            "崔颢曾题黄鹤楼，上头春色少人游。",
            "清香已逐残春去，无限狂蜂恋不休。"
        ],
        "notes": "",
        "id": "8c69c2c60546ba7cce04f683801f4733"
    },
    {
        "author": "释智深",
        "dynasty": "宋",
        "type": "诗",
        "rhythmic": "",
        "title": "颂古十二首  其六",
        "preface": "",
        "paragraphs": [
            "庵主拳头举处亲，赵州话鲁指西秦。",
            "知音不在千杯酒，一盏空茶也醉人。"
        ],
        "notes": "",
        "id": "ef6949b90cc834249ee19ae888b4ae74"
    },
    {
        "author": "释智深",
        "dynasty": "宋",
        "type": "诗",
        "rhythmic": "",
        "title": "颂古十二首  其七",
        "preface": "",
        "paragraphs": [
            "兴化逐克宾，观音戴鬼面。",
            "靴里动指头，未免傍人见。"
        ],
        "notes": "",
        "id": "82726f2937dc7b8bfdfc94f5cea4198e"
    },
    {
        "author": "释智深",
        "dynasty": "宋",
        "type": "诗",
        "rhythmic": "",
        "title": "颂古十二首  其八",
        "preface": "",
        "paragraphs": [
            "好手呈机不露锋，惯将双剑定雌雄。",
            "忽雷迸出惊天地，华岳三峰倒卓空。"
        ],
        "notes": "",
        "id": "42a72112d9d249cd9ca53c277297f76b"
    },
    {
        "author": "释智深",
        "dynasty": "宋",
        "type": "诗",
        "rhythmic": "",
        "title": "颂古十二首  其九",
        "preface": "",
        "paragraphs": [
            "笑里凭谁眼豁开，龟毛须向火中栽。",
            "脚跟有路云泥隔，千里区区谩往来。"
        ],
        "notes": "",
        "id": "6159b9cf8609e25fa5f3edca7f171979"
    },
    {
        "author": "释智深",
        "dynasty": "宋",
        "type": "诗",
        "rhythmic": "",
        "title": "颂古十二首  其一〇",
        "preface": "",
        "paragraphs": [
            "清波无透路，转处少人知。",
            "斫却月中桂，清光付与谁。"
        ],
        "notes": "",
        "id": "55eb7b7a659a69dacf698cdd18206693"
    },
    {
        "author": "释智深",
        "dynasty": "宋",
        "type": "诗",
        "rhythmic": "",
        "title": "颂古十二首  其一一",
        "preface": "",
        "paragraphs": [
            "古木灵巢鹤梦迷，昆仑白象倒骑归。",
            "鱼鳞水涨舟横岸，羊角风生花落溪。"
        ],
        "notes": "",
        "id": "c7ebb85e984e4f1e21d158864129931b"
    },
    {
        "author": "释智深",
        "dynasty": "宋",
        "type": "诗",
        "rhythmic": "",
        "title": "颂古十二首  其一二",
        "preface": "",
        "paragraphs": [
            "新妇快骑馿，阿家引鞭走。",
            "石笋夜抽条，面南看北斗。"
        ],
        "notes": "",
        "id": "98ef108d8785914a29bda43e5f84e067"
    }
]