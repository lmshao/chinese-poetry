[
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "偈六首  其一",
        "preface": "",
        "paragraphs": [
            "本是潇湘一钓客，自东自西自南北。"
        ],
        "notes": "",
        "id": "85c0607c340a133ecae4816b5f892879"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "偈六首  其二",
        "preface": "",
        "paragraphs": [
            "章惇章惇，请我看坟。",
            "我却吃素，汝却吃荤。"
        ],
        "notes": "",
        "id": "31b547a95e4cda809a319216bada4b42"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "偈六首  其三",
        "preface": "",
        "paragraphs": [
            "章公好学仙，吕公好坐禅。",
            "徐六喻簷板，各自见一边。"
        ],
        "notes": "",
        "id": "895737884753b7df3e10c4fb49e988f1"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "偈六首  其四",
        "preface": "",
        "paragraphs": [
            "村里师子村里弄，眉毛与眼一齐劲。",
            "开却口，肚里直笼统，不爱人取奉。",
            "直饶弄列帝王宫，也是一场干打哄。"
        ],
        "notes": "",
        "id": "ae5c2a7cddecbc64c19f6a5fb15b7beb"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "偈六首  其五",
        "preface": "",
        "paragraphs": [
            "天上无双月，人间只一僧。",
            "一堂风冷淡，千古意分明。"
        ],
        "notes": "",
        "id": "019bfbe23013e7f7ce549f55ad105f98"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "偈六首  其六",
        "preface": "",
        "paragraphs": [
            "端师子，太慵懒，未死牙齿无坏烂。",
            "二时伴众赴堂，粥饭都赶不办。",
            "如今得死是便宜，长眠百事皆不管。",
            "第一不著看官，第二不著吃粥饭。"
        ],
        "notes": "",
        "id": "2cce4a170f4c2533978d547a0ccc781f"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "偈四首  其一",
        "preface": "",
        "paragraphs": [
            "七处征心心不遂，懵懂阿难不瞥地。",
            "直饶征得见无心，也是泥中洗土块。"
        ],
        "notes": "",
        "id": "ca620f03f86e671b3dd37e3228308e4b"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "偈四首  其二",
        "preface": "",
        "paragraphs": [
            "八还之教垂来久，自古宗师各分剖。",
            "直饶还得不还时，也是𫚥逃不出斗。"
        ],
        "notes": "",
        "id": "5d1670ddbd3ee49cb53abaac3ce938cf"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "偈四首  其三",
        "preface": "",
        "paragraphs": [
            "点铁成金易，忠孝两全难。",
            "子细思量著，不如个湖州长兴灵山孝感弹院老松树下无用野僧闲。"
        ],
        "notes": "",
        "id": "11e471d88e51d7cdfb7d79f5843c8753"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "偈四首  其四",
        "preface": "",
        "paragraphs": [
            "南无观世音，说出种种法。",
            "众生业海深，所以难救拔。",
            "往往沉没者，声声怨菩萨。"
        ],
        "notes": "",
        "id": "2e85b48064c5546114096f27b7ef4fbd"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "赠吴少卿入山",
        "preface": "",
        "paragraphs": [
            "友人相访入柴关，云水宽闲溪涧寒。",
            "莫道山家无可待，老松修竹任君看。"
        ],
        "notes": "",
        "id": "d20869c2409e594d6a005154308df3ad"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "和友人入山韵",
        "preface": "",
        "paragraphs": [
            "闲来无事对山屏，古涧寒松畅野情。",
            "是处岩华高下色，几般幽鸟往来声。"
        ],
        "notes": "",
        "id": "2366759a8153577c7ec91de23580ecef"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "题归云庵壁",
        "preface": "",
        "paragraphs": [
            "老来林下养闲躯，茅屋清虚蚊蚋无。",
            "一径松虱何处起，入松穿竹两三株。"
        ],
        "notes": "",
        "id": "374154de3b0fe4dbf3c25cdc385f4c74"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "睡起",
        "preface": "",
        "paragraphs": [
            "石枕藤床一榻低，觉来还自日沈西。",
            "白云堆里翻身转，一曲渔歌在碧溪。"
        ],
        "notes": "",
        "id": "382e7d43796359276bfb6aa4c3b40aa5"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "自述",
        "preface": "",
        "paragraphs": [
            "潇洒岩居畔，结茅惟一庵。",
            "清风销暑气，寂寞少人贪。",
            "幽有鸟声碎，禅无衲子参。",
            "斋余林下去，华雨落毵毵。"
        ],
        "notes": "",
        "id": "ee5d3dabd201f7dd375191640aa3ee4b"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "山居",
        "preface": "",
        "paragraphs": [
            "吴山古寺近溪边，高阁虚堂景象全。",
            "林下寂寥炉火尽，未眠犹听夜行船。"
        ],
        "notes": "",
        "id": "203b113437e86321fac2be30e7669b8e"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "兰若杂言  其一",
        "preface": "",
        "paragraphs": [
            "吴山古寺寒松直，老鹤巢居最上头。",
            "惟爱月明中夜后，一声清唳满山愁。"
        ],
        "notes": "",
        "id": "8e0c8b05d5ada76e12d2f2844833dc88"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "兰若杂言  其二",
        "preface": "",
        "paragraphs": [
            "老嫌俗客来相访，独泛孤舟溪上游。",
            "夜宿芦华赏明月，应无闲事挂心头。"
        ],
        "notes": "",
        "id": "07af138f275cb06c48be02ac89ea90a3"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "兰若杂言  其三",
        "preface": "",
        "paragraphs": [
            "老来无事掩柴扉，林下闲闲何所为。",
            "莫道茅庵无一物，窗前片片白云飞。"
        ],
        "notes": "",
        "id": "f6b789d2d5e60cc3731ebcda3d72cc66"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "兰若杂言  其四",
        "preface": "",
        "paragraphs": [
            "野老欣欣任自然，斋余无事玩林泉。",
            "门前竟日无人到，夜对乔松月在天。"
        ],
        "notes": "",
        "id": "b236bf76b890c896c87e80ac1470cc00"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "兰若杂言  其五",
        "preface": "",
        "paragraphs": [
            "年老醒醒神更清，夜深幽室诵莲经。",
            "儿孙睡觉应嫌我，石版时敲四五声。"
        ],
        "notes": "",
        "id": "f6088618af024e5638ab7f9489167c17"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "兰若杂言  其六",
        "preface": "",
        "paragraphs": [
            "老拙懒陪尘俗客，茅屋挣坐复安眠。",
            "林间莫道无看待，松竹溪山在目前。"
        ],
        "notes": "",
        "id": "9b037827454388d7c7f4998c5a4bdda6"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "兰若杂言  其七",
        "preface": "",
        "paragraphs": [
            "岩前松竹两三株，日炙风吹渐已枯。",
            "叶落纵横人不扫，清声犹自响朝晡。"
        ],
        "notes": "",
        "id": "e5f78fdcff02abc6afe6f3a8834d37fa"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "兰若杂言  其八",
        "preface": "",
        "paragraphs": [
            "因观杨柳垂青眼，始觉人间春到来。",
            "遥望南山雪消尽，寒梅犹有一枝开。"
        ],
        "notes": "",
        "id": "fde392c97e586f7405bdf38f5ce2773e"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "登慈云岭",
        "preface": "",
        "paragraphs": [
            "千古慈云岭，诸方南北行。",
            "江波与湖水，极目两分明。"
        ],
        "notes": "",
        "id": "50246de76933837787f531e3ad83652d"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "长兴周承事相访  其一",
        "preface": "",
        "paragraphs": [
            "吴山长碧水长流，水转山湾路更幽。",
            "多谢庞公远相访，旋烧松火荐茶瓯。"
        ],
        "notes": "",
        "id": "35ce7b3a61baf7f099484b224c6f0d83"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "长兴周承事相访  其二",
        "preface": "",
        "paragraphs": [
            "渐觉清和四月天，一声清磬响山川。",
            "心澄气爽无拘束，留得高人伴夜禅。"
        ],
        "notes": "",
        "id": "2148331bebe8a176c40063c625427e4f"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "张居士相访",
        "preface": "",
        "paragraphs": [
            "清河居十别多年，一笑相逢信有缘。",
            "莫讶老僧无别话，平常心是祖师禅。"
        ],
        "notes": "",
        "id": "0a032dd7b302e69b985518a2e65ff2b3"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "答陆蒙老韵",
        "preface": "",
        "paragraphs": [
            "枕上浮生过半百，短发毵毵霜样白。",
            "西溪河上旧家山，岁岁故乡归似客。",
            "船头渐进古松门，云是吴筠读书宅。",
            "烟云半岭望层楼，鳌顶峥嵘蘂宫窄。",
            "有人挂衲归盘陀，棱棱瘦骨真维摩。",
            "几年面壁舌不动，忽然拍手赓渔歌。",
            "秋来满船载明月，俄惊雨笠仍烟蓑。",
            "黄梅渡口水流急，五湖深处任风波。"
        ],
        "notes": "",
        "id": "72c7cc3a59e0bb7d12ebcbce278de30f"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "送客之三衢",
        "preface": "",
        "paragraphs": [
            "今日忽相见，俄然又相别。",
            "三衢山水清，好赏中秋月。"
        ],
        "notes": "",
        "id": "89eccc83ca2e33cc926a4ba159171e14"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "题假山石",
        "preface": "",
        "paragraphs": [
            "无用无知顽石头，天生奇巧世人求。",
            "算来世上无闲物，假使无情不自由。"
        ],
        "notes": "",
        "id": "857439bb267466526726167b2fd5a244"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "会昙老",
        "preface": "",
        "paragraphs": [
            "渔家生计好，终日泛轻舟。",
            "剪竹为竿钓，裁荷作酒瓯。",
            "只知溪上乐，不识世间愁。",
            "昨夜岩隈下，蓑衣忘却收。"
        ],
        "notes": "",
        "id": "fba9d9c9fb2a04fe9819a80f765c48ed"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "祥符寺溪堂",
        "preface": "",
        "paragraphs": [
            "开窗满日见溪山，霅水东流下岭湾。",
            "夜月深明渔舫寂，白云无事到禅关。"
        ],
        "notes": "",
        "id": "0ad6332dcefdb39429ed476da9b81f82"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "述怀",
        "preface": "",
        "paragraphs": [
            "晦迹归岩坞，僻居人到稀。",
            "披衣眠静榻，策杖遶荆扉。",
            "远谢名兼利，能忘是与非。",
            "松风祛暑薄，山月照萤微。",
            "烹茗满瓯雪，掬泉半湿衣。",
            "穷通云意密，终与世人违。"
        ],
        "notes": "",
        "id": "332b1e99f89bd071276abba1f2ffb204"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "题吉祥寺茶山",
        "preface": "",
        "paragraphs": [
            "吉祥山水与云连，清韵来闻二十年。",
            "知道老僧无熟恼，金沙地内不流泉。"
        ],
        "notes": "",
        "id": "581edf3e8f2469887ba8835b75265287"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "同苏饶文宿吉祥寺二首  其一",
        "preface": "",
        "paragraphs": [
            "孤峰峻岭翠光寒，山势奔湖去又蟠。",
            "今夜虎头岩下宿，更无归梦出林峦。"
        ],
        "notes": "",
        "id": "282516eb68b2b3acb1ed5a90db223c94"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "同苏饶文宿吉祥寺二首  其二",
        "preface": "",
        "paragraphs": [
            "与公昔作长城别，一去尘埃六七年。",
            "夜静书堂寻旧约，定将生计话林泉。"
        ],
        "notes": "",
        "id": "11e24b96ff80b3a78f255be3ca15614a"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "送上方亮老",
        "preface": "",
        "paragraphs": [
            "何故无心恋霅溪，鄣南风景白云齐。",
            "有人若问宗门事，水自东流日自西。"
        ],
        "notes": "",
        "id": "854fad583a8ba96f3b88df88477f59d9"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "山居  其一",
        "preface": "",
        "paragraphs": [
            "人事悠悠懒更攀，茅堂静坐白云闲。",
            "夜观明月为高烛，一道清光照万山。"
        ],
        "notes": "",
        "id": "47884607a92baa4176a63b446f5b3d14"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "山居  其二",
        "preface": "",
        "paragraphs": [
            "水澄山色映青天，静坐茅堂未欲眠。",
            "好玩岩头松与月，更闻高柳一声蝉。"
        ],
        "notes": "",
        "id": "69d61998e320aac693ca10edcc43f36a"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "山居  其三",
        "preface": "",
        "paragraphs": [
            "耳聋不听楼头鼓，眼暗难看夜半灯。",
            "一曲渔歌声尽后，归云天外自腾腾。"
        ],
        "notes": "",
        "id": "4e3a9733e4cea4773564fe8ff1e10496"
    },
    {
        "author": "释净端",
        "dynasty": "宋",
        "type": "诗",
        "rhythmic": "",
        "title": "赠长兴王省元",
        "preface": "",
        "paragraphs": [
            "谁测先生意趣难，贫如原宪学宗颜。",
            "年年酒债将琴当，岁岁诗狂待月还。"
        ],
        "notes": "",
        "id": "64ef4fd4bb0116bbbbd24c14b576b17b"
    }
]