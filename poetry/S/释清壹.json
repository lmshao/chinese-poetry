[
    {
        "author": "释清壹",
        "dynasty": "宋",
        "type": "诗",
        "rhythmic": "",
        "title": "寄无著",
        "preface": "",
        "paragraphs": [
            "逢人称宿腊，玄解少人知。",
            "俗浊唯贪隠，禅高不碍诗。",
            "水边秋杖屦，石上雪须眉。",
            "鸡犬添邻曲，还同赋紫芝。"
        ],
        "notes": "",
        "id": "e21f87df7b2435eb86c72be1f48a3a97"
    },
    {
        "author": "释清壹",
        "dynasty": "宋",
        "type": "诗",
        "rhythmic": "",
        "title": "寄万先辈",
        "preface": "",
        "paragraphs": [
            "归从衡岳此身清，老校群书眼倍明。",
            "白屋有田供伏腊，青云无梦到公卿。",
            "频挑野菜招僧至，少著深衣入郭行。",
            "早岁自嗟行役远，失将诗律问先生。"
        ],
        "notes": "",
        "id": "faab9c74f26e414a8e279059d77b6d64"
    }
]