[
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "与行肇师宿庐山栖贤寺",
        "preface": "",
        "paragraphs": [
            "冰瀑寒侵室，围𬬻静话长。",
            "诗心全大雅，祖意会诸方。",
            "磬断危杉月，灯残古塔霜。",
            "无眠向遥夕，又约去衡阳。"
        ],
        "notes": "",
        "id": "30b0d23e9538d435fba4f8cce6187f01"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "送史馆李学士任和州",
        "preface": "",
        "paragraphs": [
            "历阳南望极，岸远石城危。",
            "去梦惊潮断，行吟见雁随。",
            "淮帆向风阔，楚木落秋迟。",
            "到日应闲卧，公心帝自知。"
        ],
        "notes": "",
        "id": "d3fc679d4679f0c8c8ecd05f3331b1c7"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "答宇昭师",
        "preface": "",
        "paragraphs": [
            "要地无闲日，吟踪肯暂过。",
            "林泉归计晚，雨雪向春多。",
            "径僻稀来客，庭荒半长莎。",
            "独眠思旧约，寒梦绕烟萝。"
        ],
        "notes": "",
        "id": "1ec8473171b4a8dfe70ee770aec21b1f"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "寄登封宰韩殿丞",
        "preface": "",
        "paragraphs": [
            "前秋登阁晚，吟次见晴云。",
            "中岳耸当县，三年静对君。",
            "朱衣借客典，清俸买书分。",
            "别后逢摇落，相思隔晋汾。"
        ],
        "notes": "",
        "id": "617131425c2294ff369ef87308be5f18"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "送陈豸处士",
        "preface": "",
        "paragraphs": [
            "草长开路微，离思更依依。",
            "家远知琴在，时清买剑归。",
            "孤城回短角，独树隔残辉。",
            "别有邻渔约，相迎扫钓矶。"
        ],
        "notes": "",
        "id": "1f8e40219eaede21a7be23502eec17f4"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "寄希昼",
        "preface": "",
        "paragraphs": [
            "关中吟鬓改，多事与心违。",
            "客路逢人少，家书入关稀。",
            "秋声落晚木，夜魄透寒衣。",
            "几想林闲社，他年许共归。"
        ],
        "notes": "",
        "id": "0542c683aac711ff3c916b4e228c947e"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "留题河中柴给事望云亭",
        "preface": "",
        "paragraphs": [
            "郡闲思退隐，嘉致望云秋。",
            "旧客容谁访，新诗许我留。",
            "棋窗寒日短，琴幌夜灯幽。",
            "青琐无归梦，期僧话沃洲。"
        ],
        "notes": "",
        "id": "9c267c271b433913d5cab736efaa4ff3"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "秋灯",
        "preface": "",
        "paragraphs": [
            "耿耿销深暗，孤窗岂暂忘。",
            "照回秋梦断，静引夜吟长。",
            "病鼠惊空穴，寒萤聚缺墙。",
            "邻居还共惜，及物有余光。"
        ],
        "notes": "",
        "id": "050d5d3194e96984bc693aa9a9d39522"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "寄昭文馆陈学士",
        "preface": "",
        "paragraphs": [
            "秋深荒外客，独上望京台。",
            "远信未封去，新鸿又见来。",
            "地寒边树短，天静瘴云开。",
            "无限心相向，南宫卧锦才。"
        ],
        "notes": "",
        "id": "647f5690bbca5a3124774ccbc8568aef"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "送徐涉南归",
        "preface": "",
        "paragraphs": [
            "长安来雁急，相顾话离心。",
            "日落思家远，天寒归路深。",
            "秋光生独树，夕吹响孤砧。",
            "渐入云乡望，应无越客吟。"
        ],
        "notes": "",
        "id": "f22b5321e748898a0505fd2ad5d62dde"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "吊长禅师",
        "preface": "",
        "paragraphs": [
            "霜钟侵漏急，相吊晓悲浓。",
            "海客传遗偈，林僧写病容。",
            "漱泉流落叶，定石集鸣蛩。",
            "回首云门望，残阳下远峰。"
        ],
        "notes": "",
        "id": "a612974e866b896fbcc65caa669379a1"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "寄兆上人",
        "preface": "",
        "paragraphs": [
            "久负中条约，深秋兴若何。",
            "白云归望远，黄叶意空多。",
            "静卧侵仙掌，微吟隔楚波。",
            "飞书答招隐，迢递寄烟萝。"
        ],
        "notes": "",
        "id": "63c0c5813cd65943a3a6a059afae7988"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "姑射山诗题曾山人壁",
        "preface": "",
        "paragraphs": [
            "东西望朔漠，姑射独崔嵬。",
            "一片两片云，终南太华来。",
            "根绕黄河曲，影落清渭隈。",
            "深涧饮渴虹，邃洞生秋雷。",
            "古径穷难尽，晴岚拨不开。",
            "海鹏飞上迟，边风劲触回。",
            "傲隐非他古，依灵有奇才。",
            "曾生心若何，猿声终夜哀。"
        ],
        "notes": "",
        "id": "875799bfcd37d498d547d8c61bb2d07b"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "寄刘处士",
        "preface": "",
        "paragraphs": [
            "度月阻相寻，应为苦雨吟。",
            "井浑茶味失，地润屐痕深。",
            "鸟背长湖色，门间古树阴。",
            "想君慵更甚，华髪昼方簪。"
        ],
        "notes": "",
        "id": "c4269a7a185b550d946d3508cba6271b"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "赠维阳吕为处士",
        "preface": "",
        "paragraphs": [
            "为儒师古道，清苦少人知。",
            "心散暂因酒，鬓班多为诗。",
            "著书秋阁静，晒药夕阳迟。",
            "何必文明代，垂钩渭水湄。"
        ],
        "notes": "",
        "id": "28df7b5f876a5851e934dd33f5345ce8"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "草檄飞燕垒，降幡入汉营。"
        ],
        "notes": "",
        "id": "0c12f712a7cab9b60a82717f5087973d"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "岸尽吴山出，潮平越树低。"
        ],
        "notes": "",
        "id": "fbd133b4d14938df9f683c2e782108a7"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "寺近东溟日，山连北固春。"
        ],
        "notes": "",
        "id": "9003770395216902d469de443c2ff90b"
    },
    {
        "author": "释惟凤",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "众星随手举，万物应心平。"
        ],
        "notes": "",
        "id": "16859995490de36231d7bb335c188cd6"
    }
]