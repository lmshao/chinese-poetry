[
    {
        "author": "释尚能",
        "dynasty": "宋",
        "type": "诗",
        "rhythmic": "",
        "title": "江行",
        "preface": "",
        "paragraphs": [
            "渺然寒水上，四望尽无涯。",
            "沙迹迎潮没，天形接海垂。",
            "坏衣汀霭湿，疏磬苇风吹。",
            "今夜犹船宿，还应与月期。"
        ],
        "notes": "",
        "id": "bdd2dcad83d21f2dbab00bd834eda8f5"
    },
    {
        "author": "释尚能",
        "dynasty": "宋",
        "type": "诗",
        "rhythmic": "",
        "title": "送简长师陪黄史君归浙右",
        "preface": "",
        "paragraphs": [
            "相送随旌旆，离情亦万端。",
            "霜洲枫落尽，水馆月生寒。",
            "接话尝茶徧，联诗坐漏残。",
            "归期在岩屋，郡邸想留难。"
        ],
        "notes": "",
        "id": "0cfce3df0c61955405f1b56730e57f20"
    },
    {
        "author": "释尚能",
        "dynasty": "宋",
        "type": "诗",
        "rhythmic": "",
        "title": "送本如上人归四明",
        "preface": "",
        "paragraphs": [
            "随缘离旧隐，秋后却思归。",
            "古寺山光满，重城海气围。",
            "道孤愁作客，年长重忘机。",
            "此去何人见，云根掩竹扉。"
        ],
        "notes": "",
        "id": "6057f718384c79b109a7dd1726d3e9a8"
    },
    {
        "author": "释尚能",
        "dynasty": "宋",
        "type": "诗",
        "rhythmic": "",
        "title": "送秀登上人",
        "preface": "",
        "paragraphs": [
            "又负空囊出，都城难久居。",
            "西风随雁急，寒柳向人疏。",
            "野宿灯分烧，船斋磬动鱼。",
            "如逢北来客，应寄社中书。"
        ],
        "notes": "",
        "id": "e6efe7dc279a25ea1a750da1b4870deb"
    },
    {
        "author": "释尚能",
        "dynasty": "宋",
        "type": "诗",
        "rhythmic": "",
        "title": "京口僧院",
        "preface": "",
        "paragraphs": [
            "渺漠人烟外，禅居静趣多。",
            "山遥天接树，江阔日生波。",
            "鸣橹时邻响，征车旧绝过。",
            "清风数声磬，应不入渔歌。"
        ],
        "notes": "",
        "id": "486bb48b912b6be4cb515d347fea16de"
    },
    {
        "author": "释尚能",
        "dynasty": "宋",
        "type": "诗",
        "rhythmic": "",
        "title": "金山寓居",
        "preface": "",
        "paragraphs": [
            "风霜千里未归身，古迹迟留外俗群。",
            "月到天心当刹见，涛分山脊在楼闻。",
            "倚吟老树栖沙鸟，寄卧虚岩贮海云。",
            "唯恐雪晴行兴动，迢迢楚路与吴分。"
        ],
        "notes": "",
        "id": "a0c6429e34c6b1fd43dba2aeb95b84e8"
    },
    {
        "author": "释尚能",
        "dynasty": "宋",
        "type": "诗",
        "rhythmic": "",
        "title": "五言四十字奉寄四明礼师道人",
        "preface": "",
        "paragraphs": [
            "昔年惭不识，今日羡仍频。",
            "造疏传他域，谈空聚远人。",
            "龛灯孤敌暗，庭柏瘦无春。",
            "渐老思山甚，相逢会有因。"
        ],
        "notes": "",
        "id": "dd8803d1f67a414119b63a60f1566522"
    },
    {
        "author": "释尚能",
        "dynasty": "宋",
        "type": "诗",
        "rhythmic": "",
        "title": "中秋旅怀",
        "preface": "",
        "paragraphs": [
            "所畜惟骚雅，兼之得固穷。",
            "望乡连北斗，听雨带西风。",
            "稼穑村坊远，烟波路迳通。",
            "冥搜清绝句，恰似有神功。"
        ],
        "notes": "",
        "id": "f7a30fbb29d1241dc24eb5d3c512b908"
    },
    {
        "author": "释尚能",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "关河虎符重，殿阁兽樽闲。"
        ],
        "notes": "",
        "id": "fa9de1a4f86ac318c22248dd42451677"
    },
    {
        "author": "释尚能",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "泣珠泉路通关市，种玉僊翁寄版图。"
        ],
        "notes": "",
        "id": "c39b89cb80513b1753e0a23919096209"
    }
]