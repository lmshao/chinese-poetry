[
    {
        "author": "石公弼",
        "dynasty": "宋",
        "type": "诗",
        "rhythmic": "",
        "title": "题北山松轩",
        "preface": "",
        "paragraphs": [
            "梢云阻日引清风，抱石盘根造物工。",
            "凌厉四时同一色，不知何岁植岩中。"
        ],
        "notes": "",
        "id": "c225cf5d5298f1dec83306d7a2ad635c"
    },
    {
        "author": "石公弼",
        "dynasty": "宋",
        "type": "诗",
        "rhythmic": "",
        "title": "游嘉祐院登般若台",
        "preface": "",
        "paragraphs": [
            "萦回岩岫拥高楼，饮海拏云走翠虬。",
            "欲问此台名般若，一轮明月照中秋。"
        ],
        "notes": "",
        "id": "5d1cc2a7a8386b51c66e5106cd3c3858"
    },
    {
        "author": "石公弼",
        "dynasty": "宋",
        "type": "诗",
        "rhythmic": "",
        "title": "游日山",
        "preface": "",
        "paragraphs": [
            "岚光咫尺见山扃，候得潮来一苇轻。",
            "惨惨晚堂看日色，森森古殿对江城。",
            "风敲寒玉惊僧睡，岩落澌冰认雨声。",
            "不是平生曾到处，因缘今日此中行。"
        ],
        "notes": "",
        "id": "02e6810a124697d4c33dec78bc28e303"
    },
    {
        "author": "石公弼",
        "dynasty": "宋",
        "type": "诗",
        "rhythmic": "",
        "title": "题樗轩线泉及闻琴",
        "preface": "",
        "paragraphs": [
            "竹引高山一线泉，细如丝发亦涓涓。",
            "莫嫌此去沧溟远，流水更听琴上弦。"
        ],
        "notes": "",
        "id": "d0e81fdfcaf4b116241517d351ae9871"
    },
    {
        "author": "石公弼",
        "dynasty": "宋",
        "type": "诗",
        "rhythmic": "",
        "title": "题无垢院  其一",
        "preface": "",
        "paragraphs": [
            "沿磴穿岚造竹扉，一轩幽敞坐忘机。",
            "池镵琼骨容清泚，凭槛时看翡翠飞。"
        ],
        "notes": "",
        "id": "1aaf397e54570055eff8e305e2cf0cf4"
    },
    {
        "author": "石公弼",
        "dynasty": "宋",
        "type": "诗",
        "rhythmic": "",
        "title": "题无垢院  其二",
        "preface": "",
        "paragraphs": [
            "浄界曾无一点尘，风疏松竹响天真。",
            "从来此意少人会，只道林闲无至人。"
        ],
        "notes": "",
        "id": "356d000ed006327d2677980673dff750"
    },
    {
        "author": "石公弼",
        "dynasty": "宋",
        "type": "诗",
        "rhythmic": "",
        "title": "游巾子山诸刹",
        "preface": "",
        "paragraphs": [
            "杖策游山寺，终朝事讨寻。",
            "地危敧石磴，殿古倚云岑。",
            "曲径行松杪，禅房过竹林。",
            "奈何幽兴在，他日更登临。"
        ],
        "notes": "",
        "id": "e90933941ab024ec35a1df2d73c1776a"
    }
]