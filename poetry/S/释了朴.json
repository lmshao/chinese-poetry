[
    {
        "author": "释了朴",
        "dynasty": "宋",
        "type": "诗",
        "rhythmic": "",
        "title": "偈颂四首  其一",
        "preface": "",
        "paragraphs": [
            "清白传家，赤穷到骨。",
            "心似寒灰，口如木突。",
            "纵有些儿葛藤，尽机也拈不出。",
            "凭何接待方来，聊与一掴一咄。"
        ],
        "notes": "",
        "id": "410c27b6087b66ce7a1fc0bc14ab6c88"
    },
    {
        "author": "释了朴",
        "dynasty": "宋",
        "type": "诗",
        "rhythmic": "",
        "title": "偈颂四首  其二",
        "preface": "",
        "paragraphs": [
            "洞山麻三斤，赵州庭前柏。",
            "滞货卖不行，未免著润色。",
            "五彩画牛头，便道是极则。",
            "七宝络象身，此个更奇特。"
        ],
        "notes": "",
        "id": "d242769c5868f58dc5196e16c375aa22"
    },
    {
        "author": "释了朴",
        "dynasty": "宋",
        "type": "诗",
        "rhythmic": "",
        "title": "偈颂四首  其三",
        "preface": "",
        "paragraphs": [
            "桃花红，李花白，东君怯寒辨未得。",
            "且令蝴蝶舞三台，啄木和成十八拍。",
            "呵呵呵，可怜陌上游人，开眼堂堂著贼。"
        ],
        "notes": "",
        "id": "d91f587d1c35f9ddd3adc131efaf0168"
    },
    {
        "author": "释了朴",
        "dynasty": "宋",
        "type": "诗",
        "rhythmic": "",
        "title": "偈颂四首  其四",
        "preface": "",
        "paragraphs": [
            "观音岩玲玲珑珑，太白石丁丁东东。",
            "西园菜蟥似不堪食，东谷花发却无赖红。"
        ],
        "notes": "",
        "id": "78657712660efa870ba89e383a4e9689"
    },
    {
        "author": "释了朴",
        "dynasty": "宋",
        "type": "诗",
        "rhythmic": "",
        "title": "呈无示和尚",
        "preface": "",
        "paragraphs": [
            "赤脚波斯入大唐，一家有事百家忙。",
            "而今四海清如镜，率土普天归我王。"
        ],
        "notes": "",
        "id": "e113700da4bbb6d09b04e61daaca929a"
    },
    {
        "author": "释了朴",
        "dynasty": "宋",
        "type": "诗",
        "rhythmic": "",
        "title": "偈颂三首  其一",
        "preface": "",
        "paragraphs": [
            "酷暑如焚不易禁，炎炎赫赫欲流金。",
            "夜明帘外无人到，灵木超然转绿阴。"
        ],
        "notes": "",
        "id": "a79ea6caf09151d28430b7ecb7712782"
    },
    {
        "author": "释了朴",
        "dynasty": "宋",
        "type": "诗",
        "rhythmic": "",
        "title": "偈颂三首  其二",
        "preface": "",
        "paragraphs": [
            "牛皮鞔露柱，露柱啾啾叫。",
            "灯笼佯不知，虚明还自照。",
            "殿脊老蚩吻，闻得呵呵笑。",
            "三门侧耳听，就上打之遶。",
            "譬如十日菊，开彻阿谁要。",
            "呵呵呵，未必秋香一夜衰，熨斗煎茶不同铫。"
        ],
        "notes": "",
        "id": "eca5c4ec237f942e5176ad5accf8f1a3"
    },
    {
        "author": "释了朴",
        "dynasty": "宋",
        "type": "诗",
        "rhythmic": "",
        "title": "偈颂三首  其三",
        "preface": "",
        "paragraphs": [
            "德山入门便棒，临济入门便喝。",
            "临济喝处，德山棒头耳聋；德山棒时，临济喝下眼瞎。",
            "虽然一搦一擡，就中全生全杀。"
        ],
        "notes": "",
        "id": "7868a095c8e45bdfb9c3cc86084b90b4"
    },
    {
        "author": "释了朴",
        "dynasty": "宋",
        "type": "诗",
        "rhythmic": "",
        "title": "颂古",
        "preface": "",
        "paragraphs": [
            "灵云一笑见桃花，三十余年始到家。",
            "从此春风春雨后，乱随名字落天涯。"
        ],
        "notes": "",
        "id": "92014087d8dfb44b90c3323758e3852f"
    }
]