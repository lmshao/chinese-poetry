[
    {
        "author": "孙载",
        "dynasty": "宋",
        "type": "诗",
        "rhythmic": "",
        "title": "葛仙洞",
        "preface": "",
        "paragraphs": [
            "九载功成驾鹤骈，空遗丹灶冷无烟。",
            "衣冠昔日犹埋冢，鸡犬当时亦上天。",
            "高步瑶池观日月，几经沧海变桑田。",
            "可怜黄野归来晚，留与人间作地仙。"
        ],
        "notes": "",
        "id": "05d8051eafbac52a9af61b0d8c32a5d7"
    },
    {
        "author": "孙载",
        "dynasty": "宋",
        "type": "诗",
        "rhythmic": "",
        "title": "景泰禅阁",
        "preface": "",
        "paragraphs": [
            "二山环合壁相重，禅阁欹危杳霭中。",
            "云塔孤标凌绝𪩘，石楼双峙耸晴空。",
            "灵泉冷透千岩翠，古木阴生万壑风。",
            "自笑尘劳促归思，懒将身世问禅翁。"
        ],
        "notes": "",
        "id": "803a5ed26cb3ff1c86a3edc1722d4f0f"
    },
    {
        "author": "孙载",
        "dynasty": "宋",
        "type": "诗",
        "rhythmic": "",
        "title": "题中阁",
        "preface": "",
        "paragraphs": [
            "中阁犹追旧寺名，凌虚阑槛拂云平。",
            "烟迷勾漏烧丹灶，雨杂尚书旧履声。",
            "泉水几年明鉴曲，甽田一日布枰。",
            "却收谢客寻山屐，且共禅师语此生。"
        ],
        "notes": "",
        "id": "1fe4495bc0ef9f4efb26beaa0672df06"
    },
    {
        "author": "孙载",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "地据淮西尽，江吞石壁宽。"
        ],
        "notes": "",
        "id": "ff11adbb29452fcaedfcf43c49fc852c"
    },
    {
        "author": "孙载",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "云梦南州富物华。"
        ],
        "notes": "",
        "id": "2935174afe83c18f17c27af7bf1fcd05"
    }
]