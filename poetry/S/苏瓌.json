[
    {
        "author": "苏瓌",
        "dynasty": "唐",
        "type": "诗",
        "rhythmic": "",
        "title": "奉和九日幸临渭亭登高应制得晖字",
        "preface": "",
        "paragraphs": [
            "重阳早露晞，睿赏瞰秋矶。",
            "菊气先熏酒，萸香更袭衣。",
            "清切丝桐会，纵横文雅飞。",
            "恩深荅效浅，留醉奉宸晖。"
        ],
        "notes": "",
        "id": "5861f3133252644ab1b106389f0e728d"
    },
    {
        "author": "苏瓌",
        "dynasty": "唐",
        "type": "诗",
        "rhythmic": "",
        "title": "兴庆池侍宴应制",
        "preface": "",
        "paragraphs": [
            "金阙平明宿雾收，瑶池式宴俯清流。",
            "瑞凤飞来随帝辇，祥鱼出戏跃王舟。",
            "帷齐绿树当筵密，盖转缃荷接岸浮。",
            "如临窃比微臣惧，若济叨陪圣主游。"
        ],
        "notes": "",
        "id": "5948578a756f20a82b3893e2f2d01190"
    }
]