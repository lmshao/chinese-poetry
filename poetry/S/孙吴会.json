[
    {
        "author": "孙吴会",
        "dynasty": "宋",
        "type": "诗",
        "rhythmic": "",
        "title": "雁来红",
        "preface": "",
        "paragraphs": [
            "眩碧成朱被眼瞒，分明是叶作花看。",
            "道人本不知香色，只与窗前草一般。"
        ],
        "notes": "",
        "id": "4f0e0d2e988c2f1fe4261edc2532b71b"
    },
    {
        "author": "孙吴会",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "游人只解游晴昼，风雨朝昏尽属君。"
        ],
        "notes": "",
        "id": "018a54f7a40593efab90caf8ac66c42d"
    },
    {
        "author": "孙吴会",
        "dynasty": "宋",
        "type": "词",
        "rhythmic": "摸鱼儿",
        "title": "",
        "preface": "",
        "paragraphs": [
            "八窗空、展宽秋影，长江流入尊俎。",
            "天围绀碧低群岫，斜日去鸿堪数。",
            "沈别浦。",
            "但目断、烟芜莽苍连平楚。",
            "晨钟暮鼓。",
            "算触景多愁，关人底事，倚槛听鸣橹。",
            "英雄恨，赢得名存北府。",
            "寄奴今寄何所。",
            "西风依旧潮来去，山海颉颃吞吐。",
            "霜月古。",
            "直耐冷、相随燕我瑶芝圃。",
            "掀髯起舞。",
            "看羱伏苍苔，龙吟翠葆，天籁奏韶舞。"
        ],
        "notes": "",
        "id": "7f762121caaf398827de834624268126"
    }
]