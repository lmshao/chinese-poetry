[
    {
        "author": "释善悟",
        "dynasty": "宋",
        "type": "诗",
        "rhythmic": "",
        "title": "颂古九首  其一",
        "preface": "",
        "paragraphs": [
            "昨日与今日，说定说不定。",
            "寰中天子敕，塞外将军令。",
            "外道当年入梦乡，直至如今犹未省。"
        ],
        "notes": "",
        "id": "b91f51d4e6e74f4b3f68f6a331a6bf21"
    },
    {
        "author": "释善悟",
        "dynasty": "宋",
        "type": "诗",
        "rhythmic": "",
        "title": "颂古九首  其二",
        "preface": "",
        "paragraphs": [
            "祖师远远没东土，面壁少林坐九年。",
            "二祖传心亲得髓，算来早是已轮先。"
        ],
        "notes": "",
        "id": "ab185dd656b3656b15d5afb0cd1144af"
    },
    {
        "author": "释善悟",
        "dynasty": "宋",
        "type": "诗",
        "rhythmic": "",
        "title": "颂古九首  其三",
        "preface": "",
        "paragraphs": [
            "宝剑连飞急，透顶便通神。",
            "有时轻按处，惊动五湖宾。"
        ],
        "notes": "",
        "id": "a6dce9ccaec8fc241a1e1eae40afb02b"
    },
    {
        "author": "释善悟",
        "dynasty": "宋",
        "type": "诗",
        "rhythmic": "",
        "title": "颂古九首  其四",
        "preface": "",
        "paragraphs": [
            "寻思去此地，清凉离烦暑。",
            "暮雨朝云乐太平，青山绿水人难睹。",
            "不难睹，深林有个白额虫，元来却是玄沙虎。"
        ],
        "notes": "",
        "id": "5c8edba1b129644e34130d2418a85eb6"
    },
    {
        "author": "释善悟",
        "dynasty": "宋",
        "type": "诗",
        "rhythmic": "",
        "title": "颂古九首  其五",
        "preface": "",
        "paragraphs": [
            "老清源，没缝罅。",
            "问佛法，酬米价。",
            "衲僧一粒若沾唇，拄杖横担绕天下。"
        ],
        "notes": "",
        "id": "b659fca0545dd379ad4d67e46c8aab95"
    },
    {
        "author": "释善悟",
        "dynasty": "宋",
        "type": "诗",
        "rhythmic": "",
        "title": "颂古九首  其六",
        "preface": "",
        "paragraphs": [
            "马祖才升堂，百丈便卷席。",
            "春风一阵来，满地花狼藉。"
        ],
        "notes": "",
        "id": "3d47327bb531725d36fba8ae524bcba8"
    },
    {
        "author": "释善悟",
        "dynasty": "宋",
        "type": "诗",
        "rhythmic": "",
        "title": "颂古九首  其七",
        "preface": "",
        "paragraphs": [
            "一口吸尽西江水，岭上桃华香扑鼻。",
            "枝枝叶叶尽含春，也是因我得礼你。"
        ],
        "notes": "",
        "id": "b5b13511ea2886b446a352bc24a5cea0"
    },
    {
        "author": "释善悟",
        "dynasty": "宋",
        "type": "诗",
        "rhythmic": "",
        "title": "颂古九首  其八",
        "preface": "",
        "paragraphs": [
            "台山路坦平，婆子苦商量。",
            "赵州勘破了，清风满大唐。"
        ],
        "notes": "",
        "id": "3edb2761c10296111f8e1bfa8dda98bf"
    },
    {
        "author": "释善悟",
        "dynasty": "宋",
        "type": "诗",
        "rhythmic": "",
        "title": "颂古九首  其九",
        "preface": "",
        "paragraphs": [
            "因我得礼你，牵牛去饮水。",
            "岸上蹄踏蹄，水中觜对觜。"
        ],
        "notes": "",
        "id": "b99dd09ba4eecaeb58b3a73a06ebbe01"
    }
]