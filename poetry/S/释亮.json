[
    {
        "author": "释亮",
        "dynasty": "宋",
        "type": "诗",
        "rhythmic": "",
        "title": "偈颂七首  其一",
        "preface": "",
        "paragraphs": [
            "一叶落，天下秋，几人于此辨来由。",
            "衲僧冷地呵呵笑，南岳天台拄杖头。"
        ],
        "notes": "",
        "id": "5ec2473cde4a2d4671e832c30606d84f"
    },
    {
        "author": "释亮",
        "dynasty": "宋",
        "type": "诗",
        "rhythmic": "",
        "title": "偈颂七首  其二",
        "preface": "",
        "paragraphs": [
            "两个屎橛，合作一团。",
            "熏天炙地谁能嗅，千古丛林作话端。"
        ],
        "notes": "",
        "id": "7ac7cca3e24ce3dda43c00bde7e090d5"
    },
    {
        "author": "释亮",
        "dynasty": "宋",
        "type": "诗",
        "rhythmic": "",
        "title": "偈颂七首  其三",
        "preface": "",
        "paragraphs": [
            "今朝十一月十五，光阴似箭岁将莫。",
            "参禅学道如何，切忌守株而待兔。",
            "若是金毛师子儿，翻身一掷无回互。",
            "无回互，惊杀南山白额虎。"
        ],
        "notes": "",
        "id": "a25ce50890075ba10b0b87abd5388cca"
    },
    {
        "author": "释亮",
        "dynasty": "宋",
        "type": "诗",
        "rhythmic": "",
        "title": "偈颂七首  其四",
        "preface": "",
        "paragraphs": [
            "今朝三月半，百花开烂熳。",
            "祖意甚分明，何妨著眼看。",
            "看看，忽然花谢树头空，又被风吹别调中。"
        ],
        "notes": "",
        "id": "8330718b29e99c9f9cb0bab90dceb183"
    },
    {
        "author": "释亮",
        "dynasty": "宋",
        "type": "诗",
        "rhythmic": "",
        "title": "偈颂七首  其五",
        "preface": "",
        "paragraphs": [
            "者僧问处绝誵讹，就便拈来付与它。",
            "嫩绿枝头红一点，动人春色不消多。"
        ],
        "notes": "",
        "id": "9f0840464e33a1d280b7bf66fa643036"
    },
    {
        "author": "释亮",
        "dynasty": "宋",
        "type": "诗",
        "rhythmic": "",
        "title": "偈颂七首  其六",
        "preface": "",
        "paragraphs": [
            "九旬禁足今朝满，漆桶掀翻快活人。",
            "莫怪点胸夸独步，只缘过夏在清真。"
        ],
        "notes": "",
        "id": "3935bd59d073ef5506c35d1c3fbd1d0f"
    },
    {
        "author": "释亮",
        "dynasty": "宋",
        "type": "诗",
        "rhythmic": "",
        "title": "偈颂七首  其七",
        "preface": "",
        "paragraphs": [
            "说参禅，弥天过，缘是见成行货。",
            "可怜背觉合尘，饭箩边忍饥饿。"
        ],
        "notes": "",
        "id": "28c382a1e04534e9982d8763f4a054e7"
    },
    {
        "author": "释亮",
        "dynasty": "宋",
        "type": "诗",
        "rhythmic": "",
        "title": "指三门",
        "preface": "",
        "paragraphs": [
            "蹋断千差路，泼天门户开。",
            "擡头空荡荡，脚下起风雷。"
        ],
        "notes": "",
        "id": "7407567541edfe07d97e987e13a009e5"
    },
    {
        "author": "释亮",
        "dynasty": "宋",
        "type": "诗",
        "rhythmic": "",
        "title": "偈颂五首  其一",
        "preface": "",
        "paragraphs": [
            "八十老婆心已灰，强颜抹粉与涂蚽。",
            "自知潦倒无羞耻，遇兴何妨舞一回。"
        ],
        "notes": "",
        "id": "ffe71a98487f414aa4a55f3770ea6585"
    },
    {
        "author": "释亮",
        "dynasty": "宋",
        "type": "诗",
        "rhythmic": "",
        "title": "偈颂五首  其二",
        "preface": "",
        "paragraphs": [
            "柳缘花红春鸟啼，明明祖意报君知。",
            "个中直下知端的，已落吾家第二机。"
        ],
        "notes": "",
        "id": "aeffe9e1e3901e71d5cb15b6d46adb09"
    },
    {
        "author": "释亮",
        "dynasty": "宋",
        "type": "诗",
        "rhythmic": "",
        "title": "偈颂五首  其三",
        "preface": "",
        "paragraphs": [
            "参学事，绝商量，急著眼，快承当，处处无非安乐乡。",
            "阿呵呵，好快活，万两黄金也消得。"
        ],
        "notes": "",
        "id": "b5c8b74a3afe511ae6ae8483101ce6b9"
    },
    {
        "author": "释亮",
        "dynasty": "宋",
        "type": "诗",
        "rhythmic": "",
        "title": "偈颂五首  其四",
        "preface": "",
        "paragraphs": [
            "狂风暴雨轰霹坜，满庭撼动花狼籍。",
            "红红白白已周遮，何劳饭袋重拈出。"
        ],
        "notes": "",
        "id": "2d471d261e3e5e4f3263342fea811e9d"
    },
    {
        "author": "释亮",
        "dynasty": "宋",
        "type": "诗",
        "rhythmic": "",
        "title": "偈颂五首  其五",
        "preface": "",
        "paragraphs": [
            "金风起，树叶落，体露堂堂活鱍鱍。",
            "报君知，快领略。",
            "回头转脑拟思量，错认笊篱作木杓。"
        ],
        "notes": "",
        "id": "64c5381d99024dfcea600eb4eb84057a"
    },
    {
        "author": "释亮",
        "dynasty": "宋",
        "type": "诗",
        "rhythmic": "",
        "title": "颂古四首  其一",
        "preface": "",
        "paragraphs": [
            "你有主丈与主丈，你无主丈夺主丈。",
            "拨乱乾坤几个知，鶑啼不在花枝上。"
        ],
        "notes": "",
        "id": "421889503a8afa2bcb2204faf763b2a5"
    },
    {
        "author": "释亮",
        "dynasty": "宋",
        "type": "诗",
        "rhythmic": "",
        "title": "颂古四首  其二",
        "preface": "",
        "paragraphs": [
            "几年湖海不知羞，一见桃花自点头。",
            "堪笑傍观犹眼热，也来趁队逞风流。"
        ],
        "notes": "",
        "id": "fc32f2364302733aa0107bced111ade5"
    },
    {
        "author": "释亮",
        "dynasty": "宋",
        "type": "诗",
        "rhythmic": "",
        "title": "颂古四首  其三",
        "preface": "",
        "paragraphs": [
            "饥时定闻饥，饱时定闻饱。",
            "婆子在台山，赵州勘破了。"
        ],
        "notes": "",
        "id": "9ef69d2f6078e9fd7d51c16f00741174"
    },
    {
        "author": "释亮",
        "dynasty": "宋",
        "type": "诗",
        "rhythmic": "",
        "title": "颂古四首  其四",
        "preface": "",
        "paragraphs": [
            "一色通身白，天然绝点尘。",
            "咤沙当古路，不吼也惊人。"
        ],
        "notes": "",
        "id": "6c112b864531951c35f9ec8c4c47ddef"
    },
    {
        "author": "释亮",
        "dynasty": "宋",
        "type": "诗",
        "rhythmic": "",
        "title": "建康黄尚书请住清真曾以颂却之",
        "preface": "",
        "paragraphs": [
            "彻骨穷来不厌穷，横眠倒卧白云中。",
            "饥餐一钵和罗饭，此外无能振祖风。"
        ],
        "notes": "",
        "id": "3d1044d3264c99e118c453f232ac1914"
    },
    {
        "author": "释亮",
        "dynasty": "宋",
        "type": "诗",
        "rhythmic": "",
        "title": "悼遯庵",
        "preface": "",
        "paragraphs": [
            "无端拗曲作直，平白换人眼睛。",
            "而今双履归去，且喜天下太平。"
        ],
        "notes": "",
        "id": "0e87a3dbf824aa5359edd07f1abb2556"
    },
    {
        "author": "释亮",
        "dynasty": "宋",
        "type": "诗",
        "rhythmic": "",
        "title": "藤簟",
        "preface": "",
        "paragraphs": [
            "打成一片凝如水，风吹不动寒光起。",
            "饭饱齁齁快活眠，不知身在秋波里。"
        ],
        "notes": "",
        "id": "003449f301b96d0605b81ab5ddb3594a"
    },
    {
        "author": "释亮",
        "dynasty": "宋",
        "type": "诗",
        "rhythmic": "",
        "title": "开涂田道者求语",
        "preface": "",
        "paragraphs": [
            "大海波涛涌，道人愿力坚。",
            "当头一截断，万顷看平田。"
        ],
        "notes": "",
        "id": "e59e9fcd153476e5dcd694273933478f"
    },
    {
        "author": "释亮",
        "dynasty": "宋",
        "type": "诗",
        "rhythmic": "",
        "title": "光维那归乡",
        "preface": "",
        "paragraphs": [
            "光境俱亡了，寒潭彻底清。",
            "溯流翻巨浪，五十四州惊。"
        ],
        "notes": "",
        "id": "5d39110dba89151760eff208cd500ac2"
    },
    {
        "author": "释亮",
        "dynasty": "宋",
        "type": "诗",
        "rhythmic": "",
        "title": "寄天童痴绝和尚",
        "preface": "",
        "paragraphs": [
            "潦倒西山百不能，随身頼有一枝藤。",
            "东撑西拄消闲日，甘作荒山小院僧。"
        ],
        "notes": "",
        "id": "4ee2e8bb4a3239f14a987b78b272256b"
    },
    {
        "author": "释亮",
        "dynasty": "宋",
        "type": "诗",
        "rhythmic": "",
        "title": "达上人乞语",
        "preface": "",
        "paragraphs": [
            "达道应须并六贼，六贼并了何所得。",
            "十方坐断眼头空，观音院里无弥勒。"
        ],
        "notes": "",
        "id": "c0ce6924b93779b503f61e56b3348740"
    },
    {
        "author": "释亮",
        "dynasty": "宋",
        "type": "诗",
        "rhythmic": "",
        "title": "碧云寄华藏故旧",
        "preface": "",
        "paragraphs": [
            "碧云深处望湖山，时步松门独往还。",
            "眼底故人都不见，但闻幽鸟语关关。"
        ],
        "notes": "",
        "id": "7ea10ff0ccea6dd32cc924592e8411fb"
    },
    {
        "author": "释亮",
        "dynasty": "宋",
        "type": "诗",
        "rhythmic": "",
        "title": "见侍者求语",
        "preface": "",
        "paragraphs": [
            "三呼三应箭锋拄，不呼不应全体露。",
            "汝从雪窦到灵山，步步蹋著无差互。"
        ],
        "notes": "",
        "id": "f62fa1267922ce2e6ed13121b73b1193"
    },
    {
        "author": "释亮",
        "dynasty": "宋",
        "type": "诗",
        "rhythmic": "",
        "title": "光上人求语",
        "preface": "",
        "paragraphs": [
            "光明寂照徧河沙，认著依前满眼花。",
            "丧尽诸缘回首看，寥寥四顾绝周遮。",
            "绝周遮处未为是，更须知有祖师关。",
            "透得关，生死佛魔甚屎屁。",
            "时来平地一声雷，四海五湖如鼎沸。"
        ],
        "notes": "",
        "id": "999497ade4de693d13a730b513ddf101"
    },
    {
        "author": "释亮",
        "dynasty": "宋",
        "type": "诗",
        "rhythmic": "",
        "title": "古禅人乞语",
        "preface": "",
        "paragraphs": [
            "底事完全亘古今，何劳特地徧参寻。",
            "草鞋蹋破知端的，悔涉山川恨转深。"
        ],
        "notes": "",
        "id": "8b715d3dd508ba56daa16608c26526c9"
    }
]