[
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其一",
        "preface": "",
        "paragraphs": [
            "谈玄谈妙，说性说心。",
            "攒花簇锦，巧妙尖新。",
            "如麻似粟，从古至今。",
            "莫不皆是乘虚接响底汉，倚草附木精灵。",
            "山僧虽是他家种草，决定不向遮里藏身。"
        ],
        "notes": "",
        "id": "3378b9a83744ad26dbc6bc888720961b"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其二",
        "preface": "",
        "paragraphs": [
            "有一物，明历历。",
            "佛祖觑不破，大地无人识。",
            "常在舌头尖，尽力吐不出。",
            "吐得出，也是胡餠里呷汁。"
        ],
        "notes": "",
        "id": "d5c191503c0fd6f77ba4bc067d191099"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其三",
        "preface": "",
        "paragraphs": [
            "有句无句，金乌吞玉兔。",
            "如藤倚树，癞马系枯椿。",
            "树倒藤解，一冬烧不尽。",
            "句归何处，石虎当途踞。",
            "呵呵大笑，龙头蛇尾。",
            "捺倒烂泥里，刚刀不斩无罪之人。"
        ],
        "notes": "",
        "id": "4067b9e9b101222fc4a0be58ada6155d"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其四",
        "preface": "",
        "paragraphs": [
            "千岭万山雪，五湖四海冰。",
            "清光成一片，物物尽皆明。"
        ],
        "notes": "",
        "id": "c8553d298fa5d018048dda79c2473370"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其五",
        "preface": "",
        "paragraphs": [
            "百年难遇岁朝春，姹女梳粧越样新。",
            "惟有东村王大姐，依前满面是埃尘。"
        ],
        "notes": "",
        "id": "132884adcb82faf3c3cf3ed3ea79e249"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其六",
        "preface": "",
        "paragraphs": [
            "万里不挂片云，虚空突出一窍。",
            "双髻峰𨁝跳上三十三天，拄杖子向十字街头扬声大叫。",
            "炎炎六月火生冰，夜半日轮当午照。"
        ],
        "notes": "",
        "id": "e1068be0356d081bc2f2f866c933371f"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其七",
        "preface": "",
        "paragraphs": [
            "一夏九十日，看看又将半。",
            "面门无位人，急著眼睛看。",
            "冷地蓦相逢，脚跟红线断。",
            "掌内握乾坤，翻身游碧汉。",
            "堪笑当年老瑞岩，惺惺石上重呼唤。"
        ],
        "notes": "",
        "id": "0e2724d48af57f1e541f7fdc9c3bf2b9"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其八",
        "preface": "",
        "paragraphs": [
            "五湖春色十分肥，正是功圆果满时。",
            "玉蝶穿花零碎锦，黄鶑掷柳乱垂丝。",
            "灵云打失娘生眼，备老重添八字眉。",
            "无限水边林下客，谩将竹杖度须弥。"
        ],
        "notes": "",
        "id": "e675ca5491090f269699171e5be79e2c"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其九",
        "preface": "",
        "paragraphs": [
            "归宗拭却眼睛，二祖安心断臂。",
            "云门拶折一足，玄沙𡎺破脚指。",
            "遮一伙随搂搜汉，蚤知有遮般消息，免见血淋满地。"
        ],
        "notes": "",
        "id": "f0bbe3c9cc718bc7c6850c5febc6f3fa"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其一〇",
        "preface": "",
        "paragraphs": [
            "新年头，行新令。",
            "露柱灯笼，急著眼听。",
            "灶头西南角有片方砖，惺惺伶俐，伶俐惺惺。",
            "念兹在兹，必恭必敬。",
            "因甚如此，徐十三郎行年本命。"
        ],
        "notes": "",
        "id": "02c8319c7eb505d1d386fb5c9b2ae95e"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其一一",
        "preface": "",
        "paragraphs": [
            "爱之欲其生，恶之欲其死。",
            "爱恶两重关，总向遮里起。",
            "直饶识得根源，更买草鞋行脚三十年，何曾踏著遮里。"
        ],
        "notes": "",
        "id": "7e75bd8c52903e36d76e1d856f208c51"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其一二",
        "preface": "",
        "paragraphs": [
            "师子窟，师子吼。",
            "师子儿，无前后。",
            "蓦然直下翻身，便解人前开口。"
        ],
        "notes": "",
        "id": "c30f5769bf63662f014313cdc629ee48"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其一三",
        "preface": "",
        "paragraphs": [
            "大限九旬，小限七日。",
            "粗中有细，细中有密。",
            "密密无间，纤尘不立。",
            "正恁么时，银山铁壁。",
            "进则无门，退之则失。",
            "如堕万丈深坑，四面悬崖荆棘。",
            "切须猛烈英雄，直要翻身跳出。",
            "若还一念迟疑，佛亦救你不得。",
            "此是最上玄门，普请大家著力。",
            "山僧虽则不管闲非，越例与诸人通个消息。"
        ],
        "notes": "",
        "id": "34cde66c947d065616320cb164fd0b62"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其一四",
        "preface": "",
        "paragraphs": [
            "指天指地展戈矛，直至如今战不休。",
            "假使群灵都杀尽，一身还有一身愁。"
        ],
        "notes": "",
        "id": "1c0bedb76688bd68372c3cad4428bc78"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其一五",
        "preface": "",
        "paragraphs": [
            "天关久锁不开容，日夜滂沱鼓黑风。",
            "愤性一槌俱击碎，顶门迸出一轮红。"
        ],
        "notes": "",
        "id": "6db38dd4a0f6d78868eb1ee70d07505d"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其一六",
        "preface": "",
        "paragraphs": [
            "忘却当年密授句，枉教一众吃辛苦。",
            "夜来枕上忽忆著，年年五月黄梅雨。"
        ],
        "notes": "",
        "id": "de00d800f3abda5a83ad56ccaa66176a"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其一七",
        "preface": "",
        "paragraphs": [
            "一叶落，天下秋。",
            "一尘起，大地收。",
            "有意气时添意气，不风流处也风流。"
        ],
        "notes": "",
        "id": "fb07812e0cdc1e1896ffe782f67ff319"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其一八",
        "preface": "",
        "paragraphs": [
            "海底泥牛衔月走，岩前石虎抱儿眠。",
            "铁蛇钻入金刚眼，昆仑骑象鹭鸶牵。"
        ],
        "notes": "",
        "id": "04b43607bf362c8237c2d263bf30dfce"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其一九",
        "preface": "",
        "paragraphs": [
            "阴向鼻端灭，阳从眼里生。",
            "会得个中意，更参三十年。"
        ],
        "notes": "",
        "id": "8cebd2c7dec86ba0cbf2da79fffebd22"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其二〇",
        "preface": "",
        "paragraphs": [
            "禅不在参，道不须悟。",
            "动转施为，山岳鼓舞。",
            "孟八郎汉便恁么去，争似西峰搬石运土。"
        ],
        "notes": "",
        "id": "ee895a4b19f782e025fff6ae72dbec1a"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其二一",
        "preface": "",
        "paragraphs": [
            "水中咸味，色里胶青。",
            "决定是有，不见其形。",
            "见其形，失却山前一村人眼睛。"
        ],
        "notes": "",
        "id": "4c7bed8d201e305fb6b9093d7771aae9"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其二二",
        "preface": "",
        "paragraphs": [
            "八十日中，千说万喻。",
            "说也说到无说时，闻也闻到无闻处。",
            "既是无说又无闻，功成果满凭何举。",
            "吹龙笛，击鼍鼓。",
            "皓齿歌，细腰舞。",
            "桃花乱落如红雨。"
        ],
        "notes": "",
        "id": "6f915c1d244d645a12d6799dabc3d08d"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其二三",
        "preface": "",
        "paragraphs": [
            "大海无鱼，大地无草。",
            "大富无粮，大悟无道。"
        ],
        "notes": "",
        "id": "d58cd50a4228b59fcd6b2c0cdfd4da71"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其二四",
        "preface": "",
        "paragraphs": [
            "布袋头开，𫗪馿𫗪马。",
            "要骑便骑，要下便下。",
            "若到江西湖南，撞著焦尾大虫，切莫道在西峰度夏。"
        ],
        "notes": "",
        "id": "e21518cfa1011616c4259718e55e2513"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其二五",
        "preface": "",
        "paragraphs": [
            "吃粥了也，洗钵盂去。",
            "矢上加尖，一场败露。",
            "西峰今日忍俊不禁，却要向鹭鸶腿上割股。"
        ],
        "notes": "",
        "id": "c885dd845f118a6482b9d971a5e42fba"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其二六",
        "preface": "",
        "paragraphs": [
            "一阳来复，万物咸新。",
            "恭惟盲龟跛鼈，鬼怪妖精。",
            "莫问前长后短，大家扶起破沙盆。"
        ],
        "notes": "",
        "id": "35cfe9e79218b189ce5cdf78c7643f90"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其二七",
        "preface": "",
        "paragraphs": [
            "黄面瞿昙，夜半成道。",
            "正是唤奴作郎，赢得一场好笑。",
            "山僧恁么告报，也是细姑嫌嫂。"
        ],
        "notes": "",
        "id": "d28feb04e579ee5621ef059800df0671"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其二八",
        "preface": "",
        "paragraphs": [
            "参须实参，悟须实悟。",
            "动转施为，辉今耀古。",
            "若是操心不正，悟处不真，粧粧点点，鬭鬭钉钉，被人轻轻拶著，未免唤灯笼作露柱。"
        ],
        "notes": "",
        "id": "3fac5a0b3fae1466132e9b24b15d1a63"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其二九",
        "preface": "",
        "paragraphs": [
            "低头觅天，仰面寻地。",
            "波波挈挈，远之远矣。",
            "蓦然撞著徐十三郎，嗄，元来只在遮里。",
            "在遮里，腊月三十日到来，也是开眼见鬼。"
        ],
        "notes": "",
        "id": "9f199efd0007f739fc99c42b6efb7c88"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其三〇",
        "preface": "",
        "paragraphs": [
            "洞彻是非如梦幻，转身未免堕深坑。",
            "须知别有通霄路，不许时人造次行。"
        ],
        "notes": "",
        "id": "63b1ab01b51cb62c1ca3ab0b8be91a3f"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其三一",
        "preface": "",
        "paragraphs": [
            "昔年瞎却我眼，今朝穿却你鼻。",
            "冤冤相报无休，莫若克己复礼。",
            "非惟和尚同尘，免得递相钝置。"
        ],
        "notes": "",
        "id": "8f7855555a3de0c8e0d4b1a5445091e8"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其三二",
        "preface": "",
        "paragraphs": [
            "一年已减五日，光影如驹过隙。",
            "直须如救头然，切莫随情放逸。",
            "夜来一雨雪消镕，万叠青山如洗出。"
        ],
        "notes": "",
        "id": "155d6bdc84987e073f7b349860ba244a"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其三三",
        "preface": "",
        "paragraphs": [
            "参禅须是铁汉，著手心头便判。",
            "只如雪覆千山，孤峰不白，作么生判。",
            "上元定是正月半。"
        ],
        "notes": "",
        "id": "902b578473d471bec98537adccc7a315"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其三四",
        "preface": "",
        "paragraphs": [
            "周行七步犹成迹，椁示双趺岂易收。",
            "微雨洒花千点泪，淡烟笼竹一堆愁。"
        ],
        "notes": "",
        "id": "df1820a767f522c0187add898c4d48a3"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其三五",
        "preface": "",
        "paragraphs": [
            "身贫道贫，无法可亲。",
            "一味盲枷瞎棒，闻者见者莫不生嗔。",
            "黄金自有黄金价，终不和沙卖与人。"
        ],
        "notes": "",
        "id": "08f2f2fd062da0c6edfd0b882f7ac903"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其三六",
        "preface": "",
        "paragraphs": [
            "西峰今年结夏，全然不成保社。",
            "一日两头薄粥，大家忍饥无暇。",
            "虽有真如佛性，菩提涅槃，权且飏在师子岩下。"
        ],
        "notes": "",
        "id": "16428e4599f4dfe3fff2f0d7af8daf9f"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其三七",
        "preface": "",
        "paragraphs": [
            "日正暄，春已暮，落花片片随流去。",
            "拄杖枝头一点红，馨香徧界无人顾。"
        ],
        "notes": "",
        "id": "01e698cd9e979809e4b1c8b534dff281"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其三八",
        "preface": "",
        "paragraphs": [
            "一夏以来，诸人懡㦬，山僧亦懡㦬。",
            "懡㦬逢懡㦬，彼此无空过。",
            "今朝圣制告圆，不免更说些懡㦬禅，赢得大家俱懡㦬。",
            "如何是懡㦬禅，咄，猛火著油煎。"
        ],
        "notes": "",
        "id": "5d186a1c7cb02a2fb6949b2be41a3d13"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其三九",
        "preface": "",
        "paragraphs": [
            "一年三百六十日，看看逗到今宵毕。",
            "十个有五双，参禅禅又不知，学道道亦不识。",
            "只遮不知不识四字，正是三世诸佛骨髓。"
        ],
        "notes": "",
        "id": "3f1d47cc7603789e47b6e1386e34046a"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其四〇",
        "preface": "",
        "paragraphs": [
            "封却拄杖头，结却布袋头。",
            "大家团栾头，赤眼火柴头。",
            "嗄，正是冤家共聚头，不妨头上更安头。"
        ],
        "notes": "",
        "id": "d7e709e2bd4ceec226ae11d682a85fae"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其四一",
        "preface": "",
        "paragraphs": [
            "前四十五日何处去，焦尾大虫入閙市。",
            "后四十五日何处来，三脚馿子上高台。",
            "俊鹰快鹞便合乘时，跛鼈盲龟徒劳𨁝跳。"
        ],
        "notes": "",
        "id": "1a4f902aa94a7231b26ee952e1a639eb"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其四二",
        "preface": "",
        "paragraphs": [
            "巴陵设忌三转语，西峰单单只一句。",
            "𫆏，逢人切忌错举。"
        ],
        "notes": "",
        "id": "03b4dd3adcb0bcc0810c2bdcdaa6c335"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其四三",
        "preface": "",
        "paragraphs": [
            "指天指地，一棒打杀。",
            "鸩屎砒霜，合造毒药。",
            "飏在三千世界中，不知那个亲遭著。"
        ],
        "notes": "",
        "id": "cd58c0892f9fb114a8c39140853e434f"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其四四",
        "preface": "",
        "paragraphs": [
            "西峰结制不寻常，谷满仓兮僧满堂。",
            "既得遮些根蒂固，大家摇扇取风凉。"
        ],
        "notes": "",
        "id": "f5e2833376a3a764e6e1ba3123e210e6"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其四五",
        "preface": "",
        "paragraphs": [
            "三千世界作炉，百亿须弥为炭。",
            "生铁铸就禅和，炙得通身红烂。"
        ],
        "notes": "",
        "id": "422c550f6b12ecc68c36129cc69449e5"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其四六",
        "preface": "",
        "paragraphs": [
            "十五日已前，{毛畏}{毛畏}𣯧𣯧，魍魍魉魉。",
            "十五日已后，巍巍堂堂，炜炜煌煌。",
            "正当十五日，虚空为鼓。",
            "须弥为槌，轻轻击动，佛祖攒眉。",
            "若将耳听应难会，眼处闻声方始知。"
        ],
        "notes": "",
        "id": "0c3342a37a487cc71ff2559a7c9521c0"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其四七",
        "preface": "",
        "paragraphs": [
            "入我法中，不论凡圣。",
            "动转施为，咸遵旧令。"
        ],
        "notes": "",
        "id": "79a40bdfe11fd918a5adbe4bc93def8e"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其四八",
        "preface": "",
        "paragraphs": [
            "九旬把定重关，今朝放开一线。",
            "顶门具眼衲僧，自合知机识变。",
            "依旧平分局面。"
        ],
        "notes": "",
        "id": "220a1ccb601bf582fee3498ca8877e71"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其四九",
        "preface": "",
        "paragraphs": [
            "一不成，二不是。",
            "红底桃，白底李。",
            "红红白白不相瞒，因甚达磨大师被流支三藏打落当门齿。"
        ],
        "notes": "",
        "id": "ecac20cf71ac86faea0a90b264a2ec49"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其五〇",
        "preface": "",
        "paragraphs": [
            "裁蜀锦，翦吴绫。",
            "披白玉，间黄金。",
            "打成一片时，针劄不入。",
            "罗纹结角处，线路难寻。",
            "天香影散莓苔石，五叶花开薝卜林。"
        ],
        "notes": "",
        "id": "4528666e3e56f46edeeb5deaf063073b"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其五一",
        "preface": "",
        "paragraphs": [
            "一百禅和三十州，无绳自缚万山头。",
            "谁是护生谁是杀，白云影里铁船浮。"
        ],
        "notes": "",
        "id": "fd39101b1150560eda69e2219f2e6651"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其五二",
        "preface": "",
        "paragraphs": [
            "万法归一，一归何处。",
            "狭路相逢，两手分付。",
            "逴得便行，黄河三千年一度清。"
        ],
        "notes": "",
        "id": "eb43a2f1af516eef8d9c8c9401df0e38"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其五三",
        "preface": "",
        "paragraphs": [
            "意句不到，宗说不通，盲龟跛鼈。",
            "意句俱到，宗说俱通，盲龟跛鼈。"
        ],
        "notes": "",
        "id": "362b70a22389c78dd0ed051819760220"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其五四",
        "preface": "",
        "paragraphs": [
            "呱声未绝便称尊，搅得三千海岳昏。",
            "恶水一年浇一度，知他雪屈是酬恩。"
        ],
        "notes": "",
        "id": "5001a3c73e298724d3585b5011d783a4"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其五五",
        "preface": "",
        "paragraphs": [
            "工夫不到不方圆，宽著程途急著鞭。",
            "但得此心常不昧，从教沧海变桑田。"
        ],
        "notes": "",
        "id": "f4f7b30382c14a3c25b72733ce636c33"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其五六",
        "preface": "",
        "paragraphs": [
            "识得拄杖子，被拄杖子缚。",
            "不识拄杖子，亦被拄杖子缚。",
            "不是弄潮人，徒劳遭点额。"
        ],
        "notes": "",
        "id": "e3d37bc482a6061fb1a57b34d6fbd875"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其五七",
        "preface": "",
        "paragraphs": [
            "咄哉老贼，偷心未息。",
            "石灰布袋，到处成迹。",
            "若谓子为父隠，毕竟曲不藏直。",
            "今日因斋庆赞，未免乘时拈出。"
        ],
        "notes": "",
        "id": "c677c875228b69f647e8a3969ca8d1c1"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其五八",
        "preface": "",
        "paragraphs": [
            "一年又过一月，今日又从头起。",
            "循环乌兔如梭，百年光阴有几。",
            "诸上座，休瞌睡。",
            "直饶火急翻身，四大海水早已倾在汝耳里。"
        ],
        "notes": "",
        "id": "b49ca8a7727095f1b01f478dee554f8c"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其五九",
        "preface": "",
        "paragraphs": [
            "今年龙象颇多，权作三堂结夏。",
            "虽然名字不同，是法本无高下。"
        ],
        "notes": "",
        "id": "c66fb934635c2cbcb70155040ed00802"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其六〇",
        "preface": "",
        "paragraphs": [
            "资生贵图求富，参禅贵图求悟。",
            "求悟若学资生，个个成佛作祖。",
            "咄，甜瓜彻蒂甜，苦瓠连根苦。"
        ],
        "notes": "",
        "id": "ae0330ecfb2886f59badeb3d7274aeaa"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其六一",
        "preface": "",
        "paragraphs": [
            "千疑万疑，祇是一疑。",
            "若能决此一疑，免教节上生枝。"
        ],
        "notes": "",
        "id": "77d894f264af5a4185bcf4c7b80f945c"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其六二",
        "preface": "",
        "paragraphs": [
            "打开布袋头，放出百千牛。",
            "纵随芳草去，终不被人收。",
            "一日归来重会面，半含容笑半含羞。"
        ],
        "notes": "",
        "id": "2c433c898a7fb1ee6f33cf9b60140dfb"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其六三",
        "preface": "",
        "paragraphs": [
            "今朝八月一，行脚禅和出。",
            "不识自家珍，却向途中觅。",
            "直饶走徧一百一十城，参见五十三善知识，功超十地三乘，位等释迦弥勒。",
            "若还来到西峰，未免一棒打折你馿脊。"
        ],
        "notes": "",
        "id": "c338ed226e88947d045769698e342009"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其六四",
        "preface": "",
        "paragraphs": [
            "急水滩头泊小舟，切须牢把遮绳头。",
            "蓦然绳断难回避，直到通身血迸流。"
        ],
        "notes": "",
        "id": "bbdf39b4abdbb06c7da8a89c855b3617"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其六五",
        "preface": "",
        "paragraphs": [
            "参禅一著莫迟疑，念念如同救火时。",
            "烈燄亘天浑不顾，翻身直造万重围。",
            "一朝火灭烟消后，鼻孔依前向下垂。"
        ],
        "notes": "",
        "id": "b9728a17ae637f0acd2922d7010bac99"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其六六",
        "preface": "",
        "paragraphs": [
            "万法归一一何归，只贵惺惺著意疑。",
            "疑到情忘心绝处，金乌夜半彻天飞。"
        ],
        "notes": "",
        "id": "961de6a693b61684f473eaf03f169a74"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂六十七首  其六七",
        "preface": "",
        "paragraphs": [
            "红尘堆里学山居，寂灭身心道有余。",
            "但得胸中憎爱尽，不参禅亦是工夫。"
        ],
        "notes": "",
        "id": "4daf5c05c026eb893f7ac02814311498"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其一",
        "preface": "",
        "paragraphs": [
            "灵山拈出一枝花，百万都来是作家。",
            "惟有饮光犹未瞥，那堪眼里又添沙。"
        ],
        "notes": "",
        "id": "4397354ee0fa14fa66fda973f3c25454"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其二",
        "preface": "",
        "paragraphs": [
            "两两成群罪莫穷，谩将鼠伎逞英雄。",
            "当时若作今时世，纵使瞿昙也不中。"
        ],
        "notes": "",
        "id": "041ee0a964a018a050ffda08beccf202"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其三",
        "preface": "",
        "paragraphs": [
            "死款都来一口供，情穷理极卒难容。",
            "若将皮髓论高下，争见花开五叶红。"
        ],
        "notes": "",
        "id": "f837b083a1f2dbe503881180b93cba66"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其四",
        "preface": "",
        "paragraphs": [
            "祖师不会禅，夫子不识字。",
            "棒打石人头，嚗嚗论实事。"
        ],
        "notes": "",
        "id": "81d41d912c1d0a707f604e8c2386843b"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其五",
        "preface": "",
        "paragraphs": [
            "攒花簇锦绝纤尘，一度拈来一度新。",
            "啼得血流无用处，不如缄口过残春。"
        ],
        "notes": "",
        "id": "6c3c44fe19b367b65182a150000beb28"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其六",
        "preface": "",
        "paragraphs": [
            "杀人犹可恕，再犯岂能容。",
            "贬向无生国，千圣不知踪。"
        ],
        "notes": "",
        "id": "8ea619eb37d8da5448ca81baeb0bea7e"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其七",
        "preface": "",
        "paragraphs": [
            "眉毛罅里积山岳，鼻孔中藏师子儿。",
            "南北东西无限意，此心能有几人知。"
        ],
        "notes": "",
        "id": "ab101731ef8a19359a4a4a3841c62818"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其八",
        "preface": "",
        "paragraphs": [
            "绿树阴浓夏日长，楼台倒影入池塘。",
            "水晶帘动微风起，满架蔷薇一院香。"
        ],
        "notes": "",
        "id": "7450fc9acd8697bd414cbfcae8285dfc"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其九",
        "preface": "",
        "paragraphs": [
            "幸然无事鼓风涛，激起洪波万丈高。",
            "直得浑家都浸杀，至今平地浪滔滔。"
        ],
        "notes": "",
        "id": "ad00be12e91a588686066f862c4430bf"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其一〇",
        "preface": "",
        "paragraphs": [
            "自小丹青画不成，年来始觉艺方精。",
            "等闲掷笔成龙去，换却时人眼里睛。"
        ],
        "notes": "",
        "id": "cbbd90d781b5987ff629af1692e96f9f"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其一一",
        "preface": "",
        "paragraphs": [
            "泥佛不度水，毗岚风忽起。",
            "大地黑漫漫，衲僧争敢视。"
        ],
        "notes": "",
        "id": "2f0f1ccd713e5333f4bc7274b5573a4e"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其一二",
        "preface": "",
        "paragraphs": [
            "金佛不度炉，铁裹夜明珠。",
            "一槌俱粉碎，清光何处无。"
        ],
        "notes": "",
        "id": "02e3fecdb0d4dc1d9d8b916b39f7197c"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其一三",
        "preface": "",
        "paragraphs": [
            "木佛不度火，掣开金殿锁。",
            "内外绝遮栏，时人犹懡㦬。"
        ],
        "notes": "",
        "id": "46e51cbde4400d8f83f1fdbba119b006"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其一四",
        "preface": "",
        "paragraphs": [
            "赵州狗子佛性无，十分春色播江湖。",
            "几多摘叶寻枝客，空使洛阳花满途。"
        ],
        "notes": "",
        "id": "8f0e494793dc3485609c98369fee785e"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其一五",
        "preface": "",
        "paragraphs": [
            "礼佛修行不较多，何须特地起干戈。",
            "直饶打得回头后，兔子何曾离得窠。"
        ],
        "notes": "",
        "id": "cec0c434b6b9b6f1a7e957e4becf5cff"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其一六",
        "preface": "",
        "paragraphs": [
            "四面洪波万丈深，上天无路地无门。",
            "个中有理应难诉，不是愁人也断魂。"
        ],
        "notes": "",
        "id": "56c61f1640b3854bc9909ea455dd5371"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其一七",
        "preface": "",
        "paragraphs": [
            "吞而复吐冷烟浮，月落寒山犹未休。",
            "重把丝纶轻一掣，岂知元只在钩头。"
        ],
        "notes": "",
        "id": "6155d5b91f7102a34d2c0e62d115467c"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其一八",
        "preface": "",
        "paragraphs": [
            "猛虎深藏浅草窠，几回明月入烟萝。",
            "顶门纵有金刚眼，未免当头蹉过他。"
        ],
        "notes": "",
        "id": "b65264f988e100c2a19af38ed9695813"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其一九",
        "preface": "",
        "paragraphs": [
            "飒飒秋风满院凉，芬芳篱菊半经霜。",
            "可怜不遇攀花手，狼籍枝头多少香。"
        ],
        "notes": "",
        "id": "0b5ef1b435e70a36e9462cfbdbebf22f"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其二〇",
        "preface": "",
        "paragraphs": [
            "饥火炎炎烧断肠，亲逢王膳不能尝。",
            "可怜并逐溪流去，百亿沧溟透底香。"
        ],
        "notes": "",
        "id": "d8b4d91f905daf876f66d37fae732fd4"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其二一",
        "preface": "",
        "paragraphs": [
            "国师塔样最尖新，觌面拈来不露文。",
            "却被耽源添一线，至今描邈乱纷纷。"
        ],
        "notes": "",
        "id": "ad777893edb165817ef9344f29c7faa1"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其二二",
        "preface": "",
        "paragraphs": [
            "杨柳溪边垂绿线，黄鶑枝上声声啭。",
            "几多贪玩不知春，空使落花千万片。"
        ],
        "notes": "",
        "id": "02d771c116acfec7cf9ccae41b3b3e63"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其二三",
        "preface": "",
        "paragraphs": [
            "三十年来在梦中，生涯丧尽绝行踪。",
            "自惭一见桃花后，依旧漫天鼓黑风。"
        ],
        "notes": "",
        "id": "d7f76ade6bb49604b3b97c6bc89ce76b"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其二四",
        "preface": "",
        "paragraphs": [
            "落花台上重铺锦，玛瑙阶前布赤沙。",
            "情义尽从贫处断，世人偏向有钱家。"
        ],
        "notes": "",
        "id": "33a63dfe6cc0c71af4f44c44bbdb3734"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其二五",
        "preface": "",
        "paragraphs": [
            "红轮杲杲正当空，昨日今朝事不同。",
            "尽谓古今都坐断，谁知贼过后张弓。"
        ],
        "notes": "",
        "id": "ad5d34a15b767a52674e29660f95126d"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其二六",
        "preface": "",
        "paragraphs": [
            "滞货多年要脱身，巧粧绮语说诸人。",
            "及乎拈出当场卖，索价辽天谁敢亲。"
        ],
        "notes": "",
        "id": "60ad0ae28fd18d77be61cc043881f1c3"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其二七",
        "preface": "",
        "paragraphs": [
            "弓弦走马蓦相逢，觌面全提未见功。",
            "拈出轮王三寸铁，直教血溅梵天红。"
        ],
        "notes": "",
        "id": "3322d551e78df99fd900b28742f260e8"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其二八",
        "preface": "",
        "paragraphs": [
            "银蟾出海照无私，处处分明是阿谁。",
            "见面不须重问讯，从教日炙与风吹。"
        ],
        "notes": "",
        "id": "2cd7c0d23f8b17231d40b68ac33e3086"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其二九",
        "preface": "",
        "paragraphs": [
            "不动尊，提不起，茫茫宇宙谁能委。",
            "秋江清夜月澄辉，鹭鸶飞入芦花里。"
        ],
        "notes": "",
        "id": "d751c111df49736c5192c5d52c147b1b"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其三〇",
        "preface": "",
        "paragraphs": [
            "逆风吹又顺风吹，铁眼铜睛争敢窥。",
            "万古碧潭空界月，再三捞摝始应知。"
        ],
        "notes": "",
        "id": "b0b8073109d4c50a5b663f7d8b6e105a"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其三一",
        "preface": "",
        "paragraphs": [
            "佛手馿脚与生缘，鬼面人头有许般。",
            "云散碧天孤月朗，澄潭彻底影团团。"
        ],
        "notes": "",
        "id": "5aafa7801a5495a295b5864989fc6a28"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其三二",
        "preface": "",
        "paragraphs": [
            "无端平地起干戈，争似属牛人更多。",
            "满面惭惶无著处，低头依旧入烟萝。"
        ],
        "notes": "",
        "id": "b5cc3a0b45c775386d74912320d4ec36"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古三十一首  其三三",
        "preface": "",
        "paragraphs": [
            "一二三四五六圈，心肝粉碎髑髅穿。",
            "若将方木投圆窍，丑姥争教得少年。"
        ],
        "notes": "",
        "id": "024b1cd6dad4bb4395944d5edb2380bb"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂赵州无字示陈太尉",
        "preface": "",
        "paragraphs": [
            "澄潭千载毒龙蟠，倒岳倾湫谁解看。",
            "直下一刀成两段，虚空粉碎髑髅干。"
        ],
        "notes": "",
        "id": "360c0a95a9dc7e3589efbd5ef0c2eb88"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "示如法禅人  其一",
        "preface": "",
        "paragraphs": [
            "识得根源认得伊，全身犹堕在尘围。",
            "纵然和座都掀倒，尚有烟霞遶翠微。"
        ],
        "notes": "",
        "id": "eb9017e233e42321d4d75054ab0b5567"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "示如法禅人  其二",
        "preface": "",
        "paragraphs": [
            "直造悬崖上上关，白云影里转身难。",
            "个中若使能通变，夺食驱耕总是闲。"
        ],
        "notes": "",
        "id": "09c5c7e561d11944dc3ca0cd1131bac3"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "示如法禅人  其三",
        "preface": "",
        "paragraphs": [
            "如如不动法中王，举足无非是道场。",
            "不到水穷云尽处，争知觌面是檀郎。"
        ],
        "notes": "",
        "id": "981a4ba1c86a152303658f8eaaf09c34"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "示如梦禅人行脚",
        "preface": "",
        "paragraphs": [
            "闲处休居静莫住，转入转深转幽固。",
            "纵至深深尽底时，更须知有那一步。",
            "昔日曹溪亲到来，今时往往多差互。",
            "若非丧尽目前机，倒岳倾湫无觅处。"
        ],
        "notes": "",
        "id": "eba7ec5d0f45d37bb64612dae7e628da"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "山中四威仪供佛鉴师翁韵  其一",
        "preface": "",
        "paragraphs": [
            "山中行，步高身尽轻。",
            "拟飞去，惟恐世人惊。"
        ],
        "notes": "",
        "id": "9edb3ac21636bc1126c9e8736d9cb217"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "山中四威仪供佛鉴师翁韵  其二",
        "preface": "",
        "paragraphs": [
            "山中住，黯淡云无数。",
            "誓相期，共守无生路。"
        ],
        "notes": "",
        "id": "11b8604dfb1a226732abcb5fae0a37d5"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "山中四威仪供佛鉴师翁韵  其三",
        "preface": "",
        "paragraphs": [
            "山中坐，静看空花堕。",
            "问何为，待结团栾果。"
        ],
        "notes": "",
        "id": "7db2c6699a410e4d9942884e583e5cff"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "山中四威仪供佛鉴师翁韵  其四",
        "preface": "",
        "paragraphs": [
            "山中卧，月落猿啼过。",
            "正堪眠，石定从教破。"
        ],
        "notes": "",
        "id": "61df920d1256a5d18000306a55d26866"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "云庵",
        "preface": "",
        "paragraphs": [
            "或淡或浓拖雨去，半舒半卷逆风来。",
            "为怜途路无栖泊，却把柴扉永夜开。"
        ],
        "notes": "",
        "id": "89b54bc39c6c54a425da9e80a61c0f39"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "示徒  其一",
        "preface": "",
        "paragraphs": [
            "学道如初莫变心，千魔万难愈惺惺。",
            "直须敲出虚空髓，拔却金刚脑后钉。"
        ],
        "notes": "",
        "id": "a360159ee1d8c83cf25c037fbe5f2e87"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "示徒  其二",
        "preface": "",
        "paragraphs": [
            "学道之心似镜明，纤尘才染便忘形。",
            "廓然照出娘生面，一簇青烟锁翠屏。"
        ],
        "notes": "",
        "id": "79bb4d5a9af7776da3bf789381212cf8"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "示徒  其三",
        "preface": "",
        "paragraphs": [
            "学道如撑逆水舟，篙篙著力莫随流。",
            "忽然失脚翻身去，踏断寒江月一钩。"
        ],
        "notes": "",
        "id": "43cb5765f979ec875ecea5b80adbc115"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "又示徒",
        "preface": "",
        "paragraphs": [
            "工夫果的有真疑，动静寒暄总不知。",
            "枕子蓦然开口笑，钵盂𨁝跳上须弥。"
        ],
        "notes": "",
        "id": "09811c306bb39cdee98f14ff0028bd77"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "示淳谦首座持钵",
        "preface": "",
        "paragraphs": [
            "千家万家，总是维摩丈室。",
            "十斛百斛，无非达磨眼睛。",
            "若向遮里会得，何劳向外经营。",
            "其或未然，咄，酒肆淫坊休放过，龙宫虎穴要亲临。"
        ],
        "notes": "",
        "id": "dfd08d32d5c9f968c115b57b50859d04"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "示徒三戒  其一",
        "preface": "",
        "paragraphs": [
            "开口动舌，无益于人，戒之莫言。"
        ],
        "notes": "",
        "id": "5cc01b71b005b343524a12906c884f1c"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "示徒三戒  其二",
        "preface": "",
        "paragraphs": [
            "举心动念，无益于人，戒之莫起。"
        ],
        "notes": "",
        "id": "c11b2cabec890283f6076f2a431b8225"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "示徒三戒  其三",
        "preface": "",
        "paragraphs": [
            "举足动步，无益于人，戒之莫行。"
        ],
        "notes": "",
        "id": "f05b92ff759340b8483f3454719f3dc7"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "辞世",
        "preface": "",
        "paragraphs": [
            "来不入死关，去不出死关。",
            "铁蛇钻入海，撞倒须弥山。"
        ],
        "notes": "",
        "id": "e91906714b4c6ec36ea625ad40957aed"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "观音大士赞",
        "preface": "",
        "paragraphs": [
            "大海波心，磐陀石上。",
            "真观浄观，是相非相。",
            "如月在天，无水不现。",
            "水月俱捐，如何瞻仰。",
            "咄，切忌妄想。"
        ],
        "notes": "",
        "id": "5660a9000bb07031514ce9f2ec7d29ca"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "达磨祖师赞  其一",
        "preface": "",
        "paragraphs": [
            "开旗展阵入梁邦，未覩天颜早已降。",
            "纵有神通难转款，翩翩一苇渡长江。"
        ],
        "notes": "",
        "id": "163df4d9f04d2ba6ce045f16e2511410"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "达磨祖师赞  其二",
        "preface": "",
        "paragraphs": [
            "未离西干，恶声已布。",
            "面壁九年，一场败露。",
            "咦，不知赚却多少儿孙，直至如今钉桩摇橹。"
        ],
        "notes": "",
        "id": "92a6a0c8ec71091cbb78d3b819614368"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "师子院明初院主请",
        "preface": "",
        "paragraphs": [
            "鼻无两窍，眼露双睛。",
            "十分无面目，一味得人憎。",
            "将正续三世之业，等闲籍没。",
            "向白云千峰之上，特地掀腾。",
            "坐断死关，幸自恶声难掩。",
            "那更被伊描邈，转见可怜生。",
            "呵呵呵，三十年后，宁无人路见不平。"
        ],
        "notes": "",
        "id": "3dd0fbd377cc9876444d6e0d6ee1870d"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "大觉禅师祖雍长老请",
        "preface": "",
        "paragraphs": [
            "中大仰毒，奋师子威。",
            "平生负重病，举世无良医。",
            "向莲峰插一茎草，为少室发千钧机。",
            "舌头无骨，额下生眉。",
            "唤作开山即错，不唤作开山犹非，从教后代乱针锥。"
        ],
        "notes": "",
        "id": "53fb38d474befa48760aad5e70e40cf0"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "西隠接待师立山主请",
        "preface": "",
        "paragraphs": [
            "乌豆眼睛生铁面，直向孤峰顶上。",
            "将无米饭塞断天下衲子咽喉，固是家常，因甚更教人参个一归何处。",
            "吽，忆著江南三月天，马塍西畔春无数。"
        ],
        "notes": "",
        "id": "571e53d44a2d0ab93c67184a088512bc"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "双髻禅庵请",
        "preface": "",
        "paragraphs": [
            "恣无明，逞人我。",
            "诽释迦，骂达磨。",
            "虽是赤心，返成话堕。",
            "六年坐铺卖不行，至今被人唤作滞货。"
        ],
        "notes": "",
        "id": "60bfeaba52840e55507192957d67229b"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "禅人请赞  其一",
        "preface": "",
        "paragraphs": [
            "遮个村僧，只好闻名。",
            "尾巴才露，天下人憎。"
        ],
        "notes": "",
        "id": "4bf1e63126c37464e93ac1fefef1fa67"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "禅人请赞  其二",
        "preface": "",
        "paragraphs": [
            "不识岩头密启处，刚言悟得仰山禅。",
            "遮场败露难遮盖，留与儿孙万世传。"
        ],
        "notes": "",
        "id": "354997c62d725e98ccc1965d48582c40"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂十二首  其一",
        "preface": "",
        "paragraphs": [
            "欲明种子因，熟读上大人。",
            "若到可知礼，盲龟跛鼈亲。"
        ],
        "notes": "",
        "id": "269b898f1f1873371b0fb8e8697b9ab2"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂十二首  其二",
        "preface": "",
        "paragraphs": [
            "皮穿肉烂，筋断骨折。",
            "具无碍辩，横说竖说。",
            "若谓向上一关，敢保老兄未彻。",
            "直须虚空粉碎，大海枯竭。",
            "透顶透底，内外澄澈。",
            "正恁么时，犹是眼中著屑。"
        ],
        "notes": "",
        "id": "504025c51beb33d3b8bf061b9983370e"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂十二首  其三",
        "preface": "",
        "paragraphs": [
            "此心清净本无瑕，只为贪求被物遮。",
            "突出眼睛全体露，山河大地是空华。"
        ],
        "notes": "",
        "id": "9188f44b28a730ace09a5a6ff8d8e71b"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂十二首  其四",
        "preface": "",
        "paragraphs": [
            "东西十万，南北八千。",
            "纤尘不立，寸草不生。",
            "往来无碍，妙用纵横。",
            "直饶亲到者里，正是弃本逐末，引祸招殃。",
            "且道如何是本，抛出轮王三寸铁，分明遍界是刀鎗。"
        ],
        "notes": "",
        "id": "d116cc9a6d99df5751d5c96a198fb44e"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂十二首  其五",
        "preface": "",
        "paragraphs": [
            "五阴山中，魔强法弱。",
            "战之不胜，休拟议著。",
            "宝剑全提，莫问生杀。",
            "奋不顾身，星飞火撒。",
            "有功者赏，无功者罚。"
        ],
        "notes": "",
        "id": "936eb2f21084fe730d01c427ca8bd3aa"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂十二首  其六",
        "preface": "",
        "paragraphs": [
            "有时热哄哄，有时冷冰冰。",
            "有时如牵馿入井，有时如顺水张帆。"
        ],
        "notes": "",
        "id": "62d8f8f171b568cdf76118da4e9b4229"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂十二首  其七",
        "preface": "",
        "paragraphs": [
            "一二三四，四三二一。",
            "钩锁连环，银山铁壁。",
            "觑得破，跳得出。",
            "大千沙界海中沤，一切圣贤如电拂。",
            "若是觑不破跳不出，切须翻天覆地离巢越窟。"
        ],
        "notes": "",
        "id": "05e7255c96f394adc210fc580d9f7b9c"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂十二首  其八",
        "preface": "",
        "paragraphs": [
            "腊月三十日，时节看看至。",
            "露柱与灯笼，休更打瞌睡。",
            "觌面当机提，当机觌面觑。",
            "蓦然触瞎眼睛，照顾烂泥里有刺。"
        ],
        "notes": "",
        "id": "ca59aaac7835a34ef7925b2ee07d11e1"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂十二首  其九",
        "preface": "",
        "paragraphs": [
            "封却拄杖头，结却布袋口。",
            "禁在铁围山，枷上重增杻。",
            "有中拷出无，无中拷出有。",
            "痛楚百千般，不离者窠臼。"
        ],
        "notes": "",
        "id": "891ed4b92b161c048ab00b140889c9a5"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂十二首  其一〇",
        "preface": "",
        "paragraphs": [
            "若论此事，正如傍墙逼狗。",
            "逼来逼去，逼至尖角落头，未免翻身遭他一口。"
        ],
        "notes": "",
        "id": "7a78a5884f208105dfaad674694a0548"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂十二首  其一一",
        "preface": "",
        "paragraphs": [
            "学道如初不变心，千魔万难愈惺惺。",
            "直须敲出虚空髓，拔却金刚脑后钉。"
        ],
        "notes": "",
        "id": "361114420863d5fe6eba7137e5610203"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "偈颂十二首  其一二",
        "preface": "",
        "paragraphs": [
            "不得者个，争得那个。",
            "既得那个，忘却者个。"
        ],
        "notes": "",
        "id": "f0fe0099a625384a1485c91ccfc823f1"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "室中三关  其一",
        "preface": "",
        "paragraphs": [
            "杲日当空，无所不照，因甚被片云遮却。"
        ],
        "notes": "",
        "id": "8eea2c48547093a78ef317ed35642cf7"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "室中三关  其二",
        "preface": "",
        "paragraphs": [
            "人人有个影子，寸步不离，因甚踏不著。"
        ],
        "notes": "",
        "id": "c9759d49c85ab29cea8c965217326bb4"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "室中三关  其三",
        "preface": "",
        "paragraphs": [
            "尽大地是个火坑，得何三昧，不被烧却。"
        ],
        "notes": "",
        "id": "31b184fbd8b737fed212a2ff21074ed8"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古五首  其一",
        "preface": "",
        "paragraphs": [
            "涅槃地狱本无差，只为从来被眼遮。",
            "三脚瞎馿才𨁝跳，镬汤罏炭即吾家。"
        ],
        "notes": "",
        "id": "ae5aea99156bea9a3a2b7cdcc12de769"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古五首  其二",
        "preface": "",
        "paragraphs": [
            "剖尽枯肠丧尽机，通身不挂一毫丝。",
            "清风步步随身转，明月谁分上下池。"
        ],
        "notes": "",
        "id": "f84ccdac81485400bec5d842563ca66e"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古五首  其三",
        "preface": "",
        "paragraphs": [
            "滴滴通身是烂脓，更无一点落西东。",
            "若言不是知音者，未免风吹别调中。"
        ],
        "notes": "",
        "id": "9ba37010496ddef9401ee74566809f5f"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古五首  其四",
        "preface": "",
        "paragraphs": [
            "水出高原浪拍天，四维上下绝尘烟。",
            "分明好个真消息，未必时人到那边。"
        ],
        "notes": "",
        "id": "190ecb5e7f24caa49d21c07a8de0cda7"
    },
    {
        "author": "释原妙",
        "dynasty": "宋",
        "type": "诗",
        "rhythmic": "",
        "title": "颂古五首  其五",
        "preface": "",
        "paragraphs": [
            "等闲放出这牛儿，头角分明举似谁。",
            "若向尾巴尖上会，新罗鹞子过多时。"
        ],
        "notes": "",
        "id": "686f5cd690e39518d23ac4ba476b1eae"
    }
]