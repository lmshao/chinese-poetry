[
    {
        "author": "沈东美",
        "dynasty": "唐",
        "type": "诗",
        "rhythmic": "",
        "title": "奉和苑舍人宿直晓玩新池寄南省友",
        "preface": "",
        "paragraphs": [
            "传闻阊阖里，寓直有神仙。",
            "史为三坟博，郎因五字迁。",
            "晨临翔凤沼，春注跃龙泉。",
            "去似登天上，来如看镜前。",
            "影摇宸翰发，波净列星悬。",
            "既济仍怀友，流谦欲进贤。",
            "弹冠声实贵，覆被渥恩偏。",
            "温室言虽阻，文场契独全。",
            "玉珂光赫奕，朱绂气蝉联。",
            "兴逸潘仁赋，名高谢朓篇。",
            "青云仰不逮，白云和难牵。",
            "苒苒胡为此，甘心老岁年。"
        ],
        "notes": "",
        "id": "c23abe030c9c2a0f38e9c3ab68cf997a"
    }
]