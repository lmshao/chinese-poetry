[
    {
        "author": "施大任",
        "dynasty": "宋",
        "type": "诗",
        "rhythmic": "",
        "title": "题惠山寺真赏亭流觞",
        "preface": "",
        "paragraphs": [
            "惠山山半有飞泉，甃石环亭泛酒船。",
            "只任源流自亭下，不缘机智得方圆。",
            "夷犹小棹翻宾榻，零乱浮华出洞天。",
            "六月炎蒸应恋此，二松风韵更萧然。",
            "江帆远渡疏林外，山鸟闲吟落照边。",
            "盛世正逢元祐日，清欢重继永和年。",
            "萦心难效公垂咏，真赏尤知子美贤。",
            "我是林泉自由者，时时来作醉中仙。"
        ],
        "notes": "",
        "id": "1769a7237e055b54876e8abd9ec83b05"
    }
]