[
    {
        "author": "石正伦",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "香摇穗碧。",
            "梅巧红酥滴。",
            "云涴宝钗蝉坠翼。",
            "娇小争禁酒力。",
            "绣窗芳思迟迟。",
            "无端又敛双眉。",
            "贪把兰亭学字，一冬忘了弹棋。"
        ],
        "notes": "",
        "id": "f6ed49a3e712a0218c4ebce818c738b9"
    },
    {
        "author": "石正伦",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "春入桃腮生妩媚。",
            "妆成日日行云意。",
            "贪听新声翻歇指。",
            "工尺字。",
            "窗前自品琼箫试。",
            "玉碾鸾钗珠结桂。",
            "金泥络缝乾红袂。",
            "从把画图夸绝世。",
            "金莲地。",
            "六朝未识双鸳细。"
        ],
        "notes": "",
        "id": "9623a177ed445f9acb1dd54994fb5ccb"
    },
    {
        "author": "石正伦",
        "dynasty": "宋",
        "type": "词",
        "rhythmic": "绮寮怨",
        "title": "",
        "preface": "",
        "paragraphs": [
            "绿野春浓停骑，暖风飘醉襟。",
            "渐触目、景物凄悲，花无语、曲径沈沈。",
            "重檐缭垣静锁，丹青暗、断轴尘半侵。",
            "叹绛纱、玉臂封时，何期掩、夜泉流恨深。",
            "已矣霜凋蕙心。",
            "兰昌旧事，云容好信难寻。",
            "伫立孤吟。",
            "怕凤履、有遗音。",
            "今宵佩环奏月，知倦客、若登临。",
            "惊飞翠禽。",
            "松杉弄碎影、晴又阴。"
        ],
        "notes": "",
        "id": "fa1f5437e3efc449d2a09b9f257bf5dd"
    },
    {
        "author": "石正伦",
        "dynasty": "宋",
        "type": "词",
        "rhythmic": "霓裳中序第一",
        "title": "",
        "preface": "",
        "paragraphs": [
            "凭高快醉目。",
            "翠拂遥峰相对簇。",
            "千丈涟漪泻谷。",
            "爱溶漾坠红，染波芬馥。",
            "何人笑掬。",
            "想温泉、初卸绡縠。",
            "春风荡，六宫丽质，那日赐汤沐。",
            "双浴。",
            "绣凫飘逐。",
            "恍记展、江南数幅。",
            "而今鬓边渐鹄。",
            "阮洞音稀，懒访仙躅。",
            "系船桥畔宿。",
            "听静夜、泠泠奏曲。",
            "长安远，渭流香腻，暗忆晚鬟绿。"
        ],
        "notes": "",
        "id": "da215658174c8e3f627a272ab9498917"
    }
]