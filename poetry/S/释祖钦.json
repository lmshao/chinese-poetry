[
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一",
        "preface": "",
        "paragraphs": [
            "水绿山青，鹊噪鸦鸣。",
            "满耳满目，非色非声。",
            "既非声色，却作么生安名，大方广佛华严经。"
        ],
        "notes": "",
        "id": "15b457eee98f9c9680f0fe02f32c5fea"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其二",
        "preface": "",
        "paragraphs": [
            "人天眼目，佛祖纲维。",
            "千差万别，一以贯之。",
            "克宾法战不胜，南泉斩却猫儿。"
        ],
        "notes": "",
        "id": "1d60c1a95b62d40e33adea9ddda64047"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其三",
        "preface": "",
        "paragraphs": [
            "春日晴，烧痕青，布谷催耕处处鸣。",
            "虽然底事最分明，只是不得将眼看并耳听。"
        ],
        "notes": "",
        "id": "0974cb539a4dfb69ad16f50d37f97c00"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其四",
        "preface": "",
        "paragraphs": [
            "无解无结，犹是空中钉橛。",
            "有修有证，何异捕风捉月。"
        ],
        "notes": "",
        "id": "7bb2bf18a90cb53c5e08d06792f7e176"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其五",
        "preface": "",
        "paragraphs": [
            "济北之道，出乎平常。",
            "语默动静，脱体全彰。",
            "三玄三要，松直棘曲。",
            "四宾四主，凫短鹤长。"
        ],
        "notes": "",
        "id": "42086be45617c3108e40285afeb5c16f"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其六",
        "preface": "",
        "paragraphs": [
            "栽田且博饭，随分煮藜苋。",
            "一任少丛林，佛法不怕烂。"
        ],
        "notes": "",
        "id": "6f5d55e856f1891719cd56f299042939"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其七",
        "preface": "",
        "paragraphs": [
            "天悠悠，云悠悠。",
            "辊底浪花翻雪，竞龙舟。"
        ],
        "notes": "",
        "id": "6ed9366bb69edfdff983f458e26d86ff"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其八",
        "preface": "",
        "paragraphs": [
            "乳燕飞华屋，梅子正香熟。",
            "连核和皮，一咬百杂碎，元来祖意教意。",
            "雪瀑挂层崖，月狖啼寒木。"
        ],
        "notes": "",
        "id": "f0815129a9ff7496b189fa11a522bbf3"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其九",
        "preface": "",
        "paragraphs": [
            "吹毛剑，啮镞机，肘后符，顶门眼。",
            "潭州城里起五千间寨屋，道林寺里借一百名夫。",
            "你辈后生晚进，茄子瓠子，吃现成饭，知什么碗。"
        ],
        "notes": "",
        "id": "6ccd8619f348bb30ad384514f4b07291"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一○",
        "preface": "",
        "paragraphs": [
            "晓天月白，古岸舟横。",
            "一阳来复，吾道大亨。"
        ],
        "notes": "",
        "id": "e65dae2094e706a553a977a59493ab4d"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一一",
        "preface": "",
        "paragraphs": [
            "黄面老子，六载辛勤。",
            "寻得鼻孔，打失眼睛。"
        ],
        "notes": "",
        "id": "063f9bb0a4ce2c8f1eaa4234419ca17c"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一二",
        "preface": "",
        "paragraphs": [
            "撮土成金古赵州，据人来问直相酬。",
            "声前有意今谁委，门外一江春水流。"
        ],
        "notes": "",
        "id": "47334a4ec4b75049945dd045b17ad473"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一三",
        "preface": "",
        "paragraphs": [
            "海水不可斗量，虚空不可尺度。",
            "浄地不可撒沙，烂泥不可著脚。"
        ],
        "notes": "",
        "id": "8378a5f45335138ed2fcf13bdb12b242"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一四",
        "preface": "",
        "paragraphs": [
            "铁牛对对黄金角，木马双双白玉蹄。",
            "明举似君如未会，江南三月鹧鸪啼。"
        ],
        "notes": "",
        "id": "dcdc2c57e817b8da6879aebaeffb1ef7"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一五",
        "preface": "",
        "paragraphs": [
            "群阴剥尽，一阳复来。",
            "万顷清湘，寒冰发焰。",
            "千年古柏，枯干花开。"
        ],
        "notes": "",
        "id": "6b77c0b4fd11eb5ca134dceb6073cd71"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一六",
        "preface": "",
        "paragraphs": [
            "四月八，生悉达。",
            "九龙吐水浴金躯，云门一棒要打杀。"
        ],
        "notes": "",
        "id": "98c594b829cc5cb2a5237b8ff493a64e"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一七",
        "preface": "",
        "paragraphs": [
            "天不能盖，地不能载。",
            "即之本无，弃之则在。",
            "无本不无，在即不在。",
            "金刚与泥神揩背，一拶粉碎。"
        ],
        "notes": "",
        "id": "f9a3d7c96e57bb07da449a7a7a367adc"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一八",
        "preface": "",
        "paragraphs": [
            "秋风萧萧，夜雨飘飘。",
            "孤峰绝顶，转见寂寥。",
            "旷劫前头时节，看来不异今朝。"
        ],
        "notes": "",
        "id": "c25ca51fbb71c555354b1f6c59ac946a"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一九",
        "preface": "",
        "paragraphs": [
            "丁一卓二，见三下三。",
            "和盘掇转，地覆天翻。"
        ],
        "notes": "",
        "id": "d7c9d108256c615bfda44bead7711012"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其二○",
        "preface": "",
        "paragraphs": [
            "两岸夭桃花欲燃，一丝风动钓鱼船。",
            "莫言世上无仙客，须信壶中别有天。"
        ],
        "notes": "",
        "id": "e02f8f0b9641426d1f86197f5affe44e"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其二一",
        "preface": "",
        "paragraphs": [
            "杜鹃啼血满花枝，底事匆匆苦劝归。",
            "归到故乡还似客，村村绿暗与红稀。"
        ],
        "notes": "",
        "id": "6427d34cc6b9ceaa5963597a6048322c"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其二二",
        "preface": "",
        "paragraphs": [
            "落花三月雨，残梦五更钟。",
            "声色俱销尽，玄关又一重。"
        ],
        "notes": "",
        "id": "91cacb6a4e99bee35ff5fcad68c18e70"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其二三",
        "preface": "",
        "paragraphs": [
            "一心三观，一句三玄。",
            "曾无彼此，休分教禅。",
            "回途复妙也，枯木岩前差路。",
            "穷渊极流兮，海底红尘亘天。"
        ],
        "notes": "",
        "id": "47192ef1567ed8191d6d4f8316f5ba45"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其二四",
        "preface": "",
        "paragraphs": [
            "竟日窗开坐寂寥，岩前笋稚欲齐腰。",
            "幽禽忽起藤花落，磵瀑吹声度石桥。"
        ],
        "notes": "",
        "id": "679356b45c17ee0683d06e9f9621f2ab"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其二五",
        "preface": "",
        "paragraphs": [
            "前四十五日，知进不知退。",
            "后四十五日，知退不知进。",
            "正当今日，进退两忘。",
            "季夏极热，薰风自凉。",
            "时闻一阵藕花香。"
        ],
        "notes": "",
        "id": "7464e1844c6d4c3688420a258b4963a4"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其二六",
        "preface": "",
        "paragraphs": [
            "闻名不如见面，见面不如闻名。",
            "三十年不识个一字，元来却是枚丁。"
        ],
        "notes": "",
        "id": "dfe21a753015120fdbeb6add839121e8"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其二七",
        "preface": "",
        "paragraphs": [
            "断臂立雪，负石踏碓。",
            "取人心肝，克由尀耐。",
            "护圣遮里，使不得你露面作窃，且退且退。"
        ],
        "notes": "",
        "id": "11e56e7afc06efcd669d7a122d828f75"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其二八",
        "preface": "",
        "paragraphs": [
            "皇图更统，佛运亦新。",
            "四海八蛮，咸倾化日，穷岩绝壑，共舞阳春。"
        ],
        "notes": "",
        "id": "03bd1465a67cc58a9790c984c6fdfbe2"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其二九",
        "preface": "",
        "paragraphs": [
            "夜月透灵犀，寒光吞老蚌。",
            "如是转法轮，平沉乎万象。"
        ],
        "notes": "",
        "id": "f83a9e43c95c7118338074cccbc8237e"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其三○",
        "preface": "",
        "paragraphs": [
            "释迦已灭，弥勒未生。",
            "于此二千年内，有法谁说，有令谁行。",
            "云门鼻直，德山眼横。"
        ],
        "notes": "",
        "id": "3823be6d3dd9a70380257418dbbe5df9"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其三一",
        "preface": "",
        "paragraphs": [
            "你有一丈还你一丈，你有一尺还你一尺。",
            "若只咬定不肯囘头，白日青天霹雳。"
        ],
        "notes": "",
        "id": "90282cd3d19b262a37c3e1daaa047d70"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其三二",
        "preface": "",
        "paragraphs": [
            "佛法本无多子，堂堂日用之间。",
            "只因自信不及，却于易处艰难。",
            "今夜不免作些方便，为诸人豁开户牖拶碎疑团。",
            "星在秤兮不在盘。"
        ],
        "notes": "",
        "id": "e19f4267babfce478f38a9fa3094ac1d"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其三三",
        "preface": "",
        "paragraphs": [
            "丛林虽未整肃，更点却要分明。",
            "粒米须还粒饭，八两定要半斤。"
        ],
        "notes": "",
        "id": "816324561027a7e34aea5587b2d603bf"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其三四",
        "preface": "",
        "paragraphs": [
            "万化之源，万物之母。",
            "德被河沙，量包海宇。",
            "圣中之圣，主中之主。",
            "庆会一时，寿崇千古。",
            "以坤自贵，月朗太虚。",
            "以干为子，红日卓午。"
        ],
        "notes": "",
        "id": "f7ca6abe17ef3fed00fbd36a6ba61e4e"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其三五",
        "preface": "",
        "paragraphs": [
            "一切法离分别相，依前诸相自如如。",
            "春风影里乾坤大，无限江山开画图。"
        ],
        "notes": "",
        "id": "c0d648f6d10b14f555e8bb48d350d77a"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其三六",
        "preface": "",
        "paragraphs": [
            "是亦刬，非亦刬。",
            "令下无私，棒头有眼。"
        ],
        "notes": "",
        "id": "c732b2e4486fa1935629b06f603ed63c"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其三七",
        "preface": "",
        "paragraphs": [
            "年来年去，去来不动乾坤。",
            "岁旧岁新，新旧一般时节。",
            "苍卞山风骨自露，太湖水彻底无波。",
            "冷冷落落，哆哆和和。",
            "门外雪消春水滑，庭前玉立桂婆娑。"
        ],
        "notes": "",
        "id": "1f4e41f934bafb04d4086c46f7f04a26"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其三八",
        "preface": "",
        "paragraphs": [
            "我此泼天门户，大地一网俱收。",
            "若是祥麟瑞凤，从教戴角擎头。"
        ],
        "notes": "",
        "id": "7d43851acd6eaa15adc2669d5a8c50d4"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其三九",
        "preface": "",
        "paragraphs": [
            "弄晴微雨湿春风，柳自青青花自红。",
            "寄语游人急囘首，歌楼不在画桥东。"
        ],
        "notes": "",
        "id": "81436340a9844ba15b4189ef2344117d"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其四○",
        "preface": "",
        "paragraphs": [
            "岸柳摇金，溪桃吐玉。",
            "波旬无端起舞，阿难平地悲哭。",
            "因甚如此，亲见如来面目。"
        ],
        "notes": "",
        "id": "20500ac0f27a56a81d8fe463b84771e6"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其四一",
        "preface": "",
        "paragraphs": [
            "春日迟迟，绿暗红稀。",
            "尀耐深山百舌，也学江南杜宇，声声报道不如归。"
        ],
        "notes": "",
        "id": "07ea46e0c6947d08c2c412ff449c8783"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其四二",
        "preface": "",
        "paragraphs": [
            "洗面摸著鼻孔，不知打破漆桶。",
            "园里蓬头道者，全无供养之心，烂却瓜秧瓠种。"
        ],
        "notes": "",
        "id": "e46fda6c3570afbf4d8f2bdd239a1ec3"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其四三",
        "preface": "",
        "paragraphs": [
            "只闻子声，不见子形，忒煞分明。",
            "只得其体，不得其用，可煞现成。"
        ],
        "notes": "",
        "id": "6805f8eb0f18efe784ef527ac22325cb"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其四四",
        "preface": "",
        "paragraphs": [
            "有体有用，无正无偏。",
            "一法忽尔，万法亦然。",
            "麻三斤，干屎橛，庭前柏树子，这里会得，不直半钱。"
        ],
        "notes": "",
        "id": "d329ab0afdd5db21fb9b596ebafb153f"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其四五",
        "preface": "",
        "paragraphs": [
            "转求转远，不求更远。",
            "岂不见东野庵前水磨，辘辘机轮自转。"
        ],
        "notes": "",
        "id": "4016dcff564047ff7f3ef66a9c48a92f"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其四六",
        "preface": "",
        "paragraphs": [
            "水不洗水，金不博金。",
            "青天白日，自古自今。"
        ],
        "notes": "",
        "id": "1ac873cf5b9392c3b6cfc025a651615b"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其四七",
        "preface": "",
        "paragraphs": [
            "事有万殊，法无异说。",
            "寒但言寒，热但言热。"
        ],
        "notes": "",
        "id": "6c3014984ae112921366d61c0d0b77d7"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其四八",
        "preface": "",
        "paragraphs": [
            "千说万说，不如亲面一见。",
            "千讨万讨，不知只在手头。",
            "寒风萧萧，黄叶飘飘。",
            "鹤眠松顶，云卧山腰。",
            "几番今日又明朝。"
        ],
        "notes": "",
        "id": "493ecb3bb1f125cc79dec58ac607176c"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其四九",
        "preface": "",
        "paragraphs": [
            "道在日用，日用不知。",
            "饥只吃饭，寒只添衣，晴天爱日挂枯藜。",
            "点检溪头梅树，向阳偷放南枝。"
        ],
        "notes": "",
        "id": "8f5bf425214962ea965fd2413f971d49"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其五○",
        "preface": "",
        "paragraphs": [
            "松直棘曲，凫短鹤长。",
            "日移山影转，风送野花香。"
        ],
        "notes": "",
        "id": "08f0fb3230e67aae617bc87776f133ea"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其五一",
        "preface": "",
        "paragraphs": [
            "春雨溟蒙，春云叆叇。",
            "忽然杲日当空，天不能遮，地不能载。"
        ],
        "notes": "",
        "id": "08c2c2c29ba16075f16833ef26a73643"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其五二",
        "preface": "",
        "paragraphs": [
            "解语非干舌，能言不是声。",
            "碧班班碧剥，当滴帝都丁。"
        ],
        "notes": "",
        "id": "1ad8c5e182618966e1816f6f04d892a6"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其五三",
        "preface": "",
        "paragraphs": [
            "进则撞头磕额，退则堕坑落壍。",
            "动则犯手伤锋，佛法何曾梦见。",
            "咄，莫道仰山今日无为人方便。"
        ],
        "notes": "",
        "id": "1979adaca6aad8d9743816ca45d220c5"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其五四",
        "preface": "",
        "paragraphs": [
            "插一茎草建梵刹，捏双空手竖僧堂。",
            "古今相去知多少，七尺单前自较量。"
        ],
        "notes": "",
        "id": "534afbdc69f36ed549f51a1822299b2e"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其五五",
        "preface": "",
        "paragraphs": [
            "晕入灵犀，胎含老蚌。",
            "正好修行，正好供养。",
            "有人于此拂袖便行，脚跟下已吃三十拄杖。",
            "何以见得，禅归海，经归藏。"
        ],
        "notes": "",
        "id": "5159934f789ff0c6a8ffb471fac237d5"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其五六",
        "preface": "",
        "paragraphs": [
            "秋风生夜凉，坏壁吟寒螀。",
            "的的祖师意，明明不覆藏。"
        ],
        "notes": "",
        "id": "34d61f9458e7db3f29dc1ad84bd87101"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其五七",
        "preface": "",
        "paragraphs": [
            "父母未生前，毕竟是什么。",
            "当体没踪由，求之即蹉过。",
            "不蹉过，南北东西岂非我。"
        ],
        "notes": "",
        "id": "a9e6168ba40c9f7ae45bab398f33cd19"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其五八",
        "preface": "",
        "paragraphs": [
            "秋气凄清，秋光淡荡。",
            "鹭鸶飞下遥天，明月芦花一样。"
        ],
        "notes": "",
        "id": "45295ca5fa5a9693c160dc9e11ae554d"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其五九",
        "preface": "",
        "paragraphs": [
            "修造工夫已辨，龙神土地亦安。",
            "因甚水云来往，尚如月晓星残。"
        ],
        "notes": "",
        "id": "7f295a2caf7e1aecbfc1c9991716aebb"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其六○",
        "preface": "",
        "paragraphs": [
            "不冷不热炉鞴，半真半假金𨱎。",
            "铸作瓶盘钗钏，却成品字柴头。"
        ],
        "notes": "",
        "id": "886d9e9e208cfcbe0b9eb821e4e6b63c"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其六一",
        "preface": "",
        "paragraphs": [
            "是法非思量分别之所到，是义非见闻觉知之所造。",
            "三冬和气暖烘烘，半夜日头红杲杲。",
            "搭著便回，点即不到，已是无端入荒草。"
        ],
        "notes": "",
        "id": "1946bab813775b667c9a0ebd1f7efbb1"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其六二",
        "preface": "",
        "paragraphs": [
            "火炙胸前暖，风吹背后寒。",
            "西来的的意，亲切不相干。"
        ],
        "notes": "",
        "id": "772a3f9c320344ef56f40695d21bc764"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其六三",
        "preface": "",
        "paragraphs": [
            "好雨知时节，当春乃发生。",
            "倒栽石上无根树，枝叶通身一夜萌。",
            "情尘未脱，有眼如盲。"
        ],
        "notes": "",
        "id": "2de362b296f76ddb593c2f4499614c0c"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其六四",
        "preface": "",
        "paragraphs": [
            "心是根，法是尘，两种犹如镜上痕。",
            "镜已破，法不存，疏影横斜水清浅，暗香浮动月黄昏。"
        ],
        "notes": "",
        "id": "3ccb24db842ef586997ab8d81e8035d1"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其六五",
        "preface": "",
        "paragraphs": [
            "南薰入奏，殿阁生凉。",
            "西来祖意，切忌商量。",
            "向下文长。"
        ],
        "notes": "",
        "id": "f9659b8f0cf3fd44af7180a6f32caa4f"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其六六",
        "preface": "",
        "paragraphs": [
            "非阙不知圆，非圆不知阙。",
            "圆阙本相因，本无圆与阙。"
        ],
        "notes": "",
        "id": "7021ec62ed29b588c233ca22850caa5a"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其六七",
        "preface": "",
        "paragraphs": [
            "一棒打不杀，千古阿剌剌。",
            "是阿谁兮名悉达，更问如何兮四月八。"
        ],
        "notes": "",
        "id": "ba19783bff3207a09f24d5c46da82abd"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其六八",
        "preface": "",
        "paragraphs": [
            "禅禅碌碡，道道木头。",
            "会得全无巴鼻，不会却有来由，何似云门六不收。"
        ],
        "notes": "",
        "id": "24444ec1b964b81bb38bba853150f9c9"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其六九",
        "preface": "",
        "paragraphs": [
            "坐本无拘，何必曰放。",
            "动静但见一如，日用自然虚旷。",
            "鹊噪鸦鸣，水绿山青。",
            "腾腾任运不知名，也是错认定盘星。"
        ],
        "notes": "",
        "id": "5cb0fa4cacda32dcac1d34d90d389925"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其七○",
        "preface": "",
        "paragraphs": [
            "有权有实，有照有用。",
            "匆匆夏影将残，飒飒凉飚又动。",
            "四时代谢，日月如流，万法乘除，有无似梦。",
            "独有老赵州，太惺惺，复蒙懂，却道萝卜三斤重。"
        ],
        "notes": "",
        "id": "04723be0f9964d29dfb86e5ddc91dbdb"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其七一",
        "preface": "",
        "paragraphs": [
            "连朝淹黑豆，黑豆已萌芽。",
            "满地天风起，吹开劫外花。"
        ],
        "notes": "",
        "id": "0fb1ec71f5e2179df55a5b675794139d"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其七二",
        "preface": "",
        "paragraphs": [
            "油油，开口不在舌头。",
            "莫莫，滋味看来太薄。",
            "细思量，休卜度。",
            "令人常忆老龙牙，手里把柄木杓。"
        ],
        "notes": "",
        "id": "c7f4cf8e4f8d2b336ab250d0e83b3895"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其七三",
        "preface": "",
        "paragraphs": [
            "人从兴化来，接得剑州信。",
            "说道凌霄峰顶碁盘，元是钱王石镜。",
            "二十年前一共看，今日重逢，有何照证。"
        ],
        "notes": "",
        "id": "5c5af077102b7fa7c489f5c84ec7aa0f"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其七四",
        "preface": "",
        "paragraphs": [
            "雨中灯，云中月。",
            "最分明，太皎洁。"
        ],
        "notes": "",
        "id": "ca349788dc1fdd569c6085dd1021fe85"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其七五",
        "preface": "",
        "paragraphs": [
            "巴陵三转语，大仰一瓯茶。",
            "有恩成怨恨，无事是雠家。",
            "杜鹃啼血染山花。"
        ],
        "notes": "",
        "id": "2e4ed0b4824299bb0e984f37db44109a"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其七六",
        "preface": "",
        "paragraphs": [
            "晨朝吃粥，斋时吃饭，人人尽知有。",
            "开单展钵，拈匙放筯，一一不借他人手。"
        ],
        "notes": "",
        "id": "bc723238c321bdc88bbd35c614fe6a41"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其七七",
        "preface": "",
        "paragraphs": [
            "露地白牛黑黑，是处寻他不得。",
            "山青水绿，似有如无。",
            "眼见耳闻，依稀仿佛。",
            "全不顾时，蹄角却在。",
            "才动著时，踪由已没。",
            "月下闲将短笛吹，风前休把长绳勒。",
            "阿呵呵，也奇特，如今趁亦不去，自在东西南北。"
        ],
        "notes": "",
        "id": "19a1f4ef16da7499b14f1444d7c0dfdd"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其七八",
        "preface": "",
        "paragraphs": [
            "市行高下不须疑，问著平人自得知。",
            "红豆啄残鹦鹉粒，碧梧栖老凤凰枝。"
        ],
        "notes": "",
        "id": "079776a0d1028440a895a5fd8ba1e81f"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其七九",
        "preface": "",
        "paragraphs": [
            "云影重重，山色蒙蒙。",
            "天晴日出，柳绿花红。",
            "云门大师飏下干屎橛，直得清香遍地，散为万物春风。"
        ],
        "notes": "",
        "id": "aa987c3b173e4ff7f3cd5f3f2dd04356"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其八○",
        "preface": "",
        "paragraphs": [
            "闰月月望，月即寻常。",
            "云埋即暗，云散即光。"
        ],
        "notes": "",
        "id": "451b76b6a3c7dcd2e91704eb818bf9fc"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其八一",
        "preface": "",
        "paragraphs": [
            "插锹而立，去死十分。",
            "拔锹便去，弄鬼精魂。",
            "山鸟山花笑杀人，惭惶炷此一炉薰。"
        ],
        "notes": "",
        "id": "b878dcf3ebdc36200781b6b0fbe0ebdb"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其八二",
        "preface": "",
        "paragraphs": [
            "集云一关，似乎等闲。",
            "看时容易，透时即难。",
            "森罗万象，从教侧目，三世诸佛，迥绝跻攀。",
            "一径古松苔藓斑。"
        ],
        "notes": "",
        "id": "59c5fbe9ec860c6ac82beeef84c706d1"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其八三",
        "preface": "",
        "paragraphs": [
            "东行西行，指天指地。",
            "尽谓如来降生，我道魔王出世。",
            "一棒打杀，贵图太平。",
            "时当孟夏，麦绿桑青。"
        ],
        "notes": "",
        "id": "eda8c49339bfb6b0e11b45c36f3ecdf3"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其八四",
        "preface": "",
        "paragraphs": [
            "呼六为五，破二作三。",
            "眼观东北，意在西南。",
            "仰山门下却不用遮般茶饭，佛法不怕烂。"
        ],
        "notes": "",
        "id": "c3455244b43310e554d0e8e1b96b2af2"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其八五",
        "preface": "",
        "paragraphs": [
            "眼空东鲁，口吸西江。",
            "机锋峻捷，不让老庞。",
            "仰山遮里别无禅道佛法，只有一口吹毛利剑凛凛如霜。",
            "要为人剪除毛病，换骨洗肠。",
            "长忆江南三月里，鹧鸪啼处百花香。"
        ],
        "notes": "",
        "id": "c11ec30ed2964717f012fb61c980e132"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其八六",
        "preface": "",
        "paragraphs": [
            "高而无上，低而无下。",
            "上下三指，彼此七马。",
            "临济大师到此咬嚼不破，被黄蘗拄杖再三痛打。"
        ],
        "notes": "",
        "id": "5144f7f93b472eb9d4f5adc160028084"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其八七",
        "preface": "",
        "paragraphs": [
            "成龙者升天，成蛇者撺草。",
            "将谓随一切性任其所适，谁知愤愤悱悱却成烦恼。",
            "集云峰高日杲杲。"
        ],
        "notes": "",
        "id": "385d0aff4dfdd22e422c09cb24780c7f"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其八八",
        "preface": "",
        "paragraphs": [
            "无忧树下，右脇诞生。",
            "已是造妖捏怪，那堪七步周行。",
            "云门一棒打杀，未为勦绝。",
            "看来只好活葬，解脱无底深坑，依前日午打三更。"
        ],
        "notes": "",
        "id": "bec1952ff6392e4340e297d753727e13"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其八九",
        "preface": "",
        "paragraphs": [
            "九龙吐水，七步周行。",
            "云门一棒打杀，正是摩顶授记。",
            "葛藤枝蔓重生，从教徧地纵横。"
        ],
        "notes": "",
        "id": "9b805cee690964a092853bcd77d9b1df"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其九○",
        "preface": "",
        "paragraphs": [
            "有物先天地，无形本寂寥。",
            "能为万象主，不逐四时凋。"
        ],
        "notes": "",
        "id": "c2199df74fa010bb291b5e2389691a0f"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其九一",
        "preface": "",
        "paragraphs": [
            "天寒人寒，五蕴山头仔细看。",
            "风动幡动，明眼人前休说梦。"
        ],
        "notes": "",
        "id": "12aba19e7fa07d24203cf79e62617297"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其九二",
        "preface": "",
        "paragraphs": [
            "休拟议，莫商量。",
            "无朕兆，绝承当。",
            "君不见江路野梅无主，自开自落，分外馨香。",
            "一枝横亚清波上，引得游蜂上下忙。"
        ],
        "notes": "",
        "id": "008ced09bfb799938703c4d1ccdbcb79"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其九三",
        "preface": "",
        "paragraphs": [
            "坐教直，猛著力。",
            "提个狗子佛性无，万缘俱屏息。",
            "似银山，如铁壁。",
            "蓦然一拶粉碎，天地空，人境忘，寤寐如，死生一。",
            "万别千差尽空寂。"
        ],
        "notes": "",
        "id": "faa702d6435d2c627eda102e11990bbd"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其九四",
        "preface": "",
        "paragraphs": [
            "元宵令节，且喜天晴。",
            "高烧银烛，照佛光明。"
        ],
        "notes": "",
        "id": "b7ea05e0e4bd3bb0948760dd1b93599b"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其九五",
        "preface": "",
        "paragraphs": [
            "尽道先师今日死，谁知今日是生朝。",
            "不知却有何凭据，紫柏黄檀一处烧。"
        ],
        "notes": "",
        "id": "9127be2dbb3fe6e5929b30dc3d30ae9f"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其九六",
        "preface": "",
        "paragraphs": [
            "昼影当轩夏日长，只知吃粥著衣裳。",
            "光阴倏忽催人老，嫩绿骎骎已过墙。"
        ],
        "notes": "",
        "id": "2e2c7e634b6975626c85413bfc0c204d"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其九七",
        "preface": "",
        "paragraphs": [
            "薰风自南来，殿阁生微凉。",
            "诸佛出身处，切忌错商量。"
        ],
        "notes": "",
        "id": "87c2e42dbbb7a73c048566f5afbe5b8d"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其九八",
        "preface": "",
        "paragraphs": [
            "天寒人寒，大寒小寒。",
            "热则普天匝地热，寒则普天匝地寒。",
            "热不自热，寒不自寒。",
            "红日上三竿，当阳仔细看。"
        ],
        "notes": "",
        "id": "fa25a477666d745a4d37eb6001f85142"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其九九",
        "preface": "",
        "paragraphs": [
            "只此见闻非见闻，无余声色可呈君。",
            "岭梅破雪偷开眼，一点清香欲断魂。"
        ],
        "notes": "",
        "id": "ee2eb9799855e6dd7b9140ac330209a7"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一○○",
        "preface": "",
        "paragraphs": [
            "去岁元宵节，无油不点灯。",
            "今岁元宵节，有月照危层。"
        ],
        "notes": "",
        "id": "54d6060ce4f614ac839a3e57f4d45038"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一○一",
        "preface": "",
        "paragraphs": [
            "岁旧年新，夜暗昼明，未尝移易。",
            "日迁月化，山青水绿，依旧寻常。",
            "小尽二十九，大尽三十日，也是镇州萝卜，汉地生姜。",
            "休咬嚼，没商量。",
            "梅花纸帐一炉香，衲被蒙头春昼长。"
        ],
        "notes": "",
        "id": "38587f36e18e0a086cdbb7d015b9a1f4"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一○二",
        "preface": "",
        "paragraphs": [
            "春风陌上郎，得钱随手使。",
            "货物忽相当，撞得恰好子。"
        ],
        "notes": "",
        "id": "ab72fe6f64e310346f7f17a6d309030c"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一○三",
        "preface": "",
        "paragraphs": [
            "湛湛澄澄，孤明历历，未是到家消息。",
            "直饶尽底掀翻，不留朕迹，其奈参天荆棘。"
        ],
        "notes": "",
        "id": "41813637eccbc85b8253043c95c9bd07"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一○四",
        "preface": "",
        "paragraphs": [
            "指天指地，点胸点肋。",
            "将谓六识未具初生孩儿，元来通身是胆白拈正贼。"
        ],
        "notes": "",
        "id": "1b14a9009d3e75c948c6793dea996cfd"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一○五",
        "preface": "",
        "paragraphs": [
            "久雨不晴，浸烂衲僧鼻孔。",
            "如何是衲僧鼻孔，浮云散尽碧天宽，赫赫金盆海里涌。"
        ],
        "notes": "",
        "id": "fca622f910a7eff30969e8a9862fb3b3"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一○六",
        "preface": "",
        "paragraphs": [
            "禅，树止叫喧喧。",
            "道，门前风浩浩。",
            "冷地思量真可笑。",
            "笑什么，等闲拾得一颗苏州梨，看来却是青州枣。"
        ],
        "notes": "",
        "id": "f9e766f92102c3eafc4ebfb8c3fed8eb"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一○七",
        "preface": "",
        "paragraphs": [
            "九旬禁足，三月护生。",
            "逗到功成行满，依前日午三更。",
            "龙渊水风恬浪静，獭迳桥雾锁云横。",
            "去者自去，住者自住，坐者自坐，行者自行。",
            "杖头纵有通霄路，且共扶持折脚铛。"
        ],
        "notes": "",
        "id": "1ef3bc0a13760b06ddec90616d158f60"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一○八",
        "preface": "",
        "paragraphs": [
            "动弦别曲，叶落知秋。",
            "大千沙界，一举全收。",
            "一毛头上师子，示现百亿毛头。"
        ],
        "notes": "",
        "id": "17ff99c79b86e76ba9675f5ea6d25292"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一○九",
        "preface": "",
        "paragraphs": [
            "好供养，好修行。",
            "拂袖便去，也不多争。"
        ],
        "notes": "",
        "id": "a489b76417a12eef49ac1453a9b9a35e"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一一○",
        "preface": "",
        "paragraphs": [
            "火冷灰寒炭又无，大家兀坐嘴卢都。",
            "冷灰堆里忽豆爆，大地通红火一炉。"
        ],
        "notes": "",
        "id": "dedda12fb00252b309262c01144bb4a6"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一一一",
        "preface": "",
        "paragraphs": [
            "觅起处不得，寻觅处无地。",
            "见色元来见心，见了元来不是。",
            "是不是，镜不照镜兮水不洗水。"
        ],
        "notes": "",
        "id": "96bc37b5d58a00eed992faca429d1291"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一一二",
        "preface": "",
        "paragraphs": [
            "法逐心生，心随法变。",
            "心法双忘，千化万变。",
            "扇子𨁝跳上三十三天，𡎺著帝释鼻孔。",
            "盏子扑落地，楪子成七片。",
            "虽是一期方便，闻名不如见面。"
        ],
        "notes": "",
        "id": "586c2cc4bfad22b8a53ac2e136f8ffb6"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一一三",
        "preface": "",
        "paragraphs": [
            "澄潭月影，静夜钟声。",
            "不留而照，不待而鸣。",
            "而亦离闻绝见，非色非声。"
        ],
        "notes": "",
        "id": "c57870cdd40e6c7dbe3ffa106dc5d4f6"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一一四",
        "preface": "",
        "paragraphs": [
            "昏沉散乱，莫非本地风光。",
            "绝点纯清，正是真常流注。",
            "非不非，是不是。",
            "差之毫厘，失之千里。",
            "幸然无些子事，何须强说道理。"
        ],
        "notes": "",
        "id": "91db22e754a8fa14f121b3f7900e36de"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一一五",
        "preface": "",
        "paragraphs": [
            "晷影推移线日长，无言童子自商量。",
            "虽然不是神仙药，海上传来第一方。"
        ],
        "notes": "",
        "id": "320690d8b9f48b7b6f5541f6e767e83a"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一一六",
        "preface": "",
        "paragraphs": [
            "个事本成现，觅则不可见。",
            "白圭本无瑕，琢磨乃成玷。",
            "执之以实法，空中生闪电。",
            "视之以等闲，脚下添红线。",
            "若是学道人，好好看方便。",
            "莫看仙人手中扇。"
        ],
        "notes": "",
        "id": "64aaf7f296a509c2240efba24ddb0d45"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一一七",
        "preface": "",
        "paragraphs": [
            "集云峰头独立，仰祝圣寿无极。",
            "百千甲子春秋，臣僧今日七十，乙酉正月初一。"
        ],
        "notes": "",
        "id": "ed06d211a328d04f5a9e90397c18b19a"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一一八",
        "preface": "",
        "paragraphs": [
            "春风荡荡，春日熙熙。",
            "花开笑面，柳展欢眉。",
            "处处呢喃紫燕，声声𪾢睆黄鹂。",
            "麻三斤，干屎橛，庭前柏树子，遮里见得，全理全事，无是无非。",
            "坐断集云峰顶上，大家齐贺太平时。"
        ],
        "notes": "",
        "id": "4f2f73b30e4d166176f840a6f8e0a561"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一一九",
        "preface": "",
        "paragraphs": [
            "一夜雨声滴滴，元是簷前雪消。",
            "冷地令人忆著，相国寺里芭蕉。"
        ],
        "notes": "",
        "id": "e84dbc9d42384a105341bc116322a4d4"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一二○",
        "preface": "",
        "paragraphs": [
            "久雨忽晴，心光发明。",
            "团团红日，寥寥太清。",
            "非特好晒㫰，亦乃好经营。",
            "下秧种粟，桑麻渐青，绿杨枝上晓鶑鸣。",
            "长连床上，开单展钵，可煞现成。"
        ],
        "notes": "",
        "id": "b61898653fe9e097270ac399db20566c"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一二一",
        "preface": "",
        "paragraphs": [
            "至化无方，至德有光。",
            "迟日江山丽，春风花草香。",
            "玉壶影里劫春长，乾坤独露堂堂。"
        ],
        "notes": "",
        "id": "ffb1871319c726d557e1cc16573760ea"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一二二",
        "preface": "",
        "paragraphs": [
            "春山重重，夜雨蒙蒙。",
            "长连床上，闭眉合眼，睡到晓钟。",
            "心也空，法也空，不起第二念，坐断主人翁。"
        ],
        "notes": "",
        "id": "93f0566555004fffa5abb14b1c8cab41"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂一百二十三首  其一二三",
        "preface": "",
        "paragraphs": [
            "进无前，退无后。",
            "毫发参差，便成窠臼。",
            "八月二十五，洞山离查渡。"
        ],
        "notes": "",
        "id": "8b51ce231e58da754e965560fc5b3946"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂二首  其一",
        "preface": "",
        "paragraphs": [
            "面前明暗两忘时，莽荡乾坤都不知。",
            "到此若生毫发见，依前越国又依稀。"
        ],
        "notes": "",
        "id": "c0d1688359c7811644433015c1cb1322"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂二首  其二",
        "preface": "",
        "paragraphs": [
            "八十余人十七州，相看尽是恶冤雠。",
            "诸方有道不肯学，来共山僧作对头。"
        ],
        "notes": "",
        "id": "6d5cc8a0cc645633b26e234f369eaa14"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其一",
        "preface": "",
        "paragraphs": [
            "无影枝头一点春，笑他无地可藏身。",
            "黄金自有黄金价，何必和沙卖与人。"
        ],
        "notes": "",
        "id": "d0361ed21024bccf774c66c328687ec5"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其二",
        "preface": "",
        "paragraphs": [
            "西来十万路迢迢，智鉴当轩影莫逃。",
            "四海浪平龙睡稳，九霄云浄鹤飞高。"
        ],
        "notes": "",
        "id": "2c62dc3b31ea8416f03508ebb11150d0"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其三",
        "preface": "",
        "paragraphs": [
            "玉树琼林，宝阶银阙。",
            "皓若芦花，恍然明月。",
            "直钩垂钓，自有金鳞上钩。",
            "地平如掌，依旧七凹八凸。"
        ],
        "notes": "",
        "id": "bd329bec1a30757ccb80a71d1ac4b75b"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其四",
        "preface": "",
        "paragraphs": [
            "利刀拈起白如霜，可惜无端成自伤。",
            "消尽少林三尺雪，古今天地只寻常。"
        ],
        "notes": "",
        "id": "25140c4c1ce43134c31459d534a6231d"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其五",
        "preface": "",
        "paragraphs": [
            "时勤拂拭与掀翻，错莫无端认定盘。",
            "点石化为金玉易，劝人除却是非难。"
        ],
        "notes": "",
        "id": "a671710f65b7fee833e7c75c48fce647"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其六",
        "preface": "",
        "paragraphs": [
            "三界惟心，万法惟识。",
            "譬如掷剑挥空，莫论及与不及。",
            "真不掩伪，曲不藏直。"
        ],
        "notes": "",
        "id": "a594e506b9b81b43f3fbef3166c1e5db"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其七",
        "preface": "",
        "paragraphs": [
            "两岸桃花红欲然，洞中流出自涓涓。",
            "仙家不曾论春夏，石烂松枯是一年。"
        ],
        "notes": "",
        "id": "041e2f4ced8dc6b244a2e6da1a9b60dd"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其八",
        "preface": "",
        "paragraphs": [
            "堂堂日用妙无痕，才涉纤毫即是尘。",
            "照水银蟾沉夜魄，恋花香蝶醉芳魂。"
        ],
        "notes": "",
        "id": "d9e2ffa78e5c435691b7bb105577c3a9"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其九",
        "preface": "",
        "paragraphs": [
            "白衣拜相，平地登仙。",
            "是人知有，别无秘传。"
        ],
        "notes": "",
        "id": "5c8ea295fd1e5fdfe731ce972a79597b"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其一○",
        "preface": "",
        "paragraphs": [
            "万法俱忘百念灰，等闲蓦鼻拽将囘。",
            "镜光一照明如日，直得木人心眼开。"
        ],
        "notes": "",
        "id": "b1aa9a5ae551c5426d97f2b654d91bc0"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其一一",
        "preface": "",
        "paragraphs": [
            "语默俱忘非是非，圣凡情尽绝玄微。",
            "穿花蛱蝶深深见，点水蜻蜓款款飞。"
        ],
        "notes": "",
        "id": "228ba459346ab6b640cf5e6a15d61b85"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其一二",
        "preface": "",
        "paragraphs": [
            "言发非声，色前不物。",
            "当机觌面全提，岂在拈槌竖拂。",
            "山河大地，不碍眼光，万象森罗，形端影直。"
        ],
        "notes": "",
        "id": "2e4b91269de5a351cdfc0740ea6af990"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其一三",
        "preface": "",
        "paragraphs": [
            "那下飞来水面浮，却来遮里问踪由。",
            "只因回首不知处，一捏通身冷汗流。"
        ],
        "notes": "",
        "id": "305209c7d8c408670d1a0295d17972aa"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其一四",
        "preface": "",
        "paragraphs": [
            "一喝当头雷电奔，人闻说亦暗消魂。",
            "看来何止聋三日，直到如今海岳昏。"
        ],
        "notes": "",
        "id": "637e59954456203ff9fd4730847dd765"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其一五",
        "preface": "",
        "paragraphs": [
            "寰中日月，量外乾坤。",
            "举起也千差万别，放下也不立纤尘。"
        ],
        "notes": "",
        "id": "115c3c3f4ec4156712c37093a1c3cee3"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其一六",
        "preface": "",
        "paragraphs": [
            "南山云起北山云，上界钟声下界闻。",
            "遥望众僧行道处，天香桂子落纷纷。"
        ],
        "notes": "",
        "id": "69fa963ab20b28024638b5f8810e5e14"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其一七",
        "preface": "",
        "paragraphs": [
            "发越朕兆，未形消息。",
            "提持佛祖，未行号令。",
            "虚空斫额，万象拱听。"
        ],
        "notes": "",
        "id": "9768c329737bb5b74ea52cfe510b1187"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其一八",
        "preface": "",
        "paragraphs": [
            "声前一句盖诸方，指出乾坤是大唐。",
            "但见皇风成一片，不知何处是封疆。"
        ],
        "notes": "",
        "id": "d315b7da443c99e8efc6356bf7327046"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其一九",
        "preface": "",
        "paragraphs": [
            "擘开太华，放出黄河。",
            "青天白日，平地风波。",
            "逗到伎穷力尽，元来所得不多。"
        ],
        "notes": "",
        "id": "9e0f9e7d89528a6718e7f960e82cbfd4"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其二○",
        "preface": "",
        "paragraphs": [
            "东君有令不虚行，三顿乌藤大险生。",
            "龙得水时增意气，虎逢山色长威狞。"
        ],
        "notes": "",
        "id": "6c30326c0eaa3b8f3b7ea13bdb620e59"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其二一",
        "preface": "",
        "paragraphs": [
            "雨散云收月正明，无端平地鼓雷霆。",
            "惯曾坐断乾坤客，唤作窍中蚯蚓声。"
        ],
        "notes": "",
        "id": "4475a9986a570f058f6408d2769fdeae"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其二二",
        "preface": "",
        "paragraphs": [
            "吃饭著衣，事事成现。",
            "俯仰折旋，一见便见。"
        ],
        "notes": "",
        "id": "bf56440d258445ee3b3061653540293e"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其二三",
        "preface": "",
        "paragraphs": [
            "当机觌面黑漫漫，且待轻轻著眼看。",
            "剔起眉毛才拟议，便为闻见色声瞒。"
        ],
        "notes": "",
        "id": "5b043a2a8f8e27e9f68821860febb940"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其二四",
        "preface": "",
        "paragraphs": [
            "山花似锦，涧水如蓝。",
            "面目现在，谁是同参。"
        ],
        "notes": "",
        "id": "a9f95cd5b5c1d58a4150ab17ac378a0b"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其二五",
        "preface": "",
        "paragraphs": [
            "杀活纵横得自由，悬崖撒手觅冤雠。",
            "瞎馿灭却正法眼，射斗寒光夜不收。"
        ],
        "notes": "",
        "id": "3670c49e04bbbb872fba53599905a9cc"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其二六",
        "preface": "",
        "paragraphs": [
            "箭锋相拄，机栝相投。",
            "得人一马，还人一牛，更看靴里轻轻动指头。"
        ],
        "notes": "",
        "id": "90fe16237c7ad70bb1d38b1363135231"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其二七",
        "preface": "",
        "paragraphs": [
            "剑为不平离宝匣，药因救病出金瓶。",
            "南方自古清如镜，何必无端用甲兵。"
        ],
        "notes": "",
        "id": "082787bbcdad32b3b4b3dff1c112abc3"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其二八",
        "preface": "",
        "paragraphs": [
            "电光莫追，石火犹迟。",
            "搆弗及处，心不可识，智不可知。"
        ],
        "notes": "",
        "id": "eb09f1471209175cba584a80c7d8abda"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其二九",
        "preface": "",
        "paragraphs": [
            "同时照用不同时，权实双行作者知。",
            "有得虽然亦有失，还他龙虎自交驰。"
        ],
        "notes": "",
        "id": "1e527ac36055948abed87c07557fef3f"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其三○",
        "preface": "",
        "paragraphs": [
            "量外机，格外句。",
            "凡圣迷魂，佛祖罔措。",
            "有来由，无本据，声前切忌错举。"
        ],
        "notes": "",
        "id": "a5e5ffc1a7df4b1d42a01838bdda9e68"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其三一",
        "preface": "",
        "paragraphs": [
            "阿师昨日赴村斋，几被他人一窖埋。",
            "暴雨卒风回避得，也成平地露尸骸。"
        ],
        "notes": "",
        "id": "b2a7752d117ad10617e7e46eb9dc7a54"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其三二",
        "preface": "",
        "paragraphs": [
            "机夺机，句夺句。",
            "觌面相呈，更无回互。",
            "棒头有眼，迥出常情，语下无私，如何分付。"
        ],
        "notes": "",
        "id": "0d3ab3bbfbd97979e51042e517ec67d9"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其三三",
        "preface": "",
        "paragraphs": [
            "同时啐啄不同时，石火电光犹较迟。",
            "灯影里行今已会，蹉跎非是落便宜。"
        ],
        "notes": "",
        "id": "237aa64026ded6db6d9b999623778e57"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其三四",
        "preface": "",
        "paragraphs": [
            "人与境空，境与人会。",
            "百尺竿头，一采两赛。"
        ],
        "notes": "",
        "id": "2d54500a9cf81a55cc72f6b90f0fc502"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其三五",
        "preface": "",
        "paragraphs": [
            "即此见闻非见闻，无余声色可呈君。",
            "个中若了全无事，体用何妨分不分。"
        ],
        "notes": "",
        "id": "8c994a1d64b87fd38939d8ea2148b11e"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其三六",
        "preface": "",
        "paragraphs": [
            "且看双放更双收，有底欢声无底愁。",
            "一切圣贤如电拂，大千沙界海中沤。"
        ],
        "notes": "",
        "id": "277c55b02b68097c52d764e0d2ec9d1b"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其三七",
        "preface": "",
        "paragraphs": [
            "声前句，格外机。",
            "无得无失，无是无非。",
            "无孔由来是铁锤。"
        ],
        "notes": "",
        "id": "2f553e52affa7b55352c0d7c019d45fa"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其三八",
        "preface": "",
        "paragraphs": [
            "脱然语默去离微，觌面持来付与谁。",
            "荷叶团团团似镜，菱角尖尖尖似锥。"
        ],
        "notes": "",
        "id": "44ece911d23068faa2ad56113a385a38"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其三九",
        "preface": "",
        "paragraphs": [
            "巇崄中平实，平实处誵讹。",
            "觌面承当得去，元来用处不多。"
        ],
        "notes": "",
        "id": "a927d41e7166ad9ea7d6deae9e07ff93"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其四○",
        "preface": "",
        "paragraphs": [
            "暑往寒来春复秋，夕阳西去水东流。",
            "茫茫宇宙人无数，那个亲曾到地头。"
        ],
        "notes": "",
        "id": "54091f91ed49372751a2cd654ab0d1b5"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其四一",
        "preface": "",
        "paragraphs": [
            "当阳拈起足清风，似月团团样不同。",
            "腊月也知无用处，暑天消得打蚊虫。"
        ],
        "notes": "",
        "id": "5604e3bc528527e8150114630f550907"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其四二",
        "preface": "",
        "paragraphs": [
            "上无敌，下无比。",
            "拟议思量，剑去久矣。",
            "见得亲，用得到。",
            "信手拈来，又却恰好。"
        ],
        "notes": "",
        "id": "9f997e5d83ca7fd95ff79130cfe109e3"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其四三",
        "preface": "",
        "paragraphs": [
            "步行骑水牛，空手把锄头。",
            "人从桥上过，桥流水不流。",
            "一理足，万事周。",
            "一尘起，大地收。",
            "机先别有活路，开口不在舌头。"
        ],
        "notes": "",
        "id": "183f62b983023302c8dedfcbf9db8a93"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其四四",
        "preface": "",
        "paragraphs": [
            "老杜风前得句时，等闲开口便成诗。",
            "就中一著没巴鼻，却把馿儿当马骑。"
        ],
        "notes": "",
        "id": "19257879e9a3b0f4d3f96b39dfba14eb"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其四五",
        "preface": "",
        "paragraphs": [
            "动即影现，觉即冰生。",
            "见闻俱尽，视听如盲。"
        ],
        "notes": "",
        "id": "8c9f78e37646a0373d777ab3ae77c189"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其四六",
        "preface": "",
        "paragraphs": [
            "一掬澄潭镜样磨，无风何必自生波。",
            "转身纵不离初际，仔细看来较几何。"
        ],
        "notes": "",
        "id": "f40509ec244b8142603ffff19552dd18"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其四七",
        "preface": "",
        "paragraphs": [
            "本无位次，不涉安排。",
            "泯然自尽，一种平怀。"
        ],
        "notes": "",
        "id": "0e78e7e78cbb262265a441dc12d2367e"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其四八",
        "preface": "",
        "paragraphs": [
            "平常闲坐与闲行，岭上无心云片生。",
            "照镜俱亡人不立，依前日午打三更。"
        ],
        "notes": "",
        "id": "1dc5180ebbca7e9c76038213d9668883"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其四九",
        "preface": "",
        "paragraphs": [
            "树头金果铁团栾，千圣犹难著眼看。",
            "莫谓临机曾掇退，当阳托出已和盘。"
        ],
        "notes": "",
        "id": "b039d02653ed8c36f09508643eb9abeb"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其五○",
        "preface": "",
        "paragraphs": [
            "虚而灵，空而妙。",
            "冷而看，默而照。",
            "亭亭雪，没青松，杳杳云，藏白鸟。"
        ],
        "notes": "",
        "id": "ea0d2c7e75a29c908b7053c2e921b83d"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其五一",
        "preface": "",
        "paragraphs": [
            "洪蒙未判绝疏亲，毕竟难将事理分。",
            "夜半正明还不露，金刚脑后铁昆仑。"
        ],
        "notes": "",
        "id": "96d9a3c9a4e8ea4e5d8e790604dea0aa"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其五二",
        "preface": "",
        "paragraphs": [
            "云重重又水重重，步不曾移到九峰。",
            "远涉若还言不易，主人却在半途中。"
        ],
        "notes": "",
        "id": "41f32e58321a7b1ade01020f64b00a4f"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其五三",
        "preface": "",
        "paragraphs": [
            "石女高歌木人和，妙用纵横无不可。",
            "三更初夜月明前，开口几人曾蹉过。"
        ],
        "notes": "",
        "id": "53ceb6772688c39eb1d77486878f98a9"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其五四",
        "preface": "",
        "paragraphs": [
            "白玉阶前金凤舞，黄金殿上玉鸡鸣。",
            "正中来与兼中到，昨夜云深月正明。"
        ],
        "notes": "",
        "id": "8cc1a943b490ae7bf317f604bd9328a4"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其五五",
        "preface": "",
        "paragraphs": [
            "云藏无缝袄，花绽不萌枝。",
            "铜壶漏静，玉户春熙。",
            "敢问时人知不知。"
        ],
        "notes": "",
        "id": "616b747f83f738285e560a7453230593"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其五六",
        "preface": "",
        "paragraphs": [
            "天黑云深飞暮鸦，鹭鸶立雪对芦花。",
            "幸然不属今时事，句后声前会即差。"
        ],
        "notes": "",
        "id": "4a54ff09ec51f8819f0373b631590053"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其五七",
        "preface": "",
        "paragraphs": [
            "内绍外绍，有偏有正。",
            "失晓老婆逢古镜。"
        ],
        "notes": "",
        "id": "c6219d1254b3931b92a208ca520a3211"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其五八",
        "preface": "",
        "paragraphs": [
            "鹭鸶立雪非同色，明月芦花不似他。",
            "若作龙生龙子会，目前一路已千差。"
        ],
        "notes": "",
        "id": "8b5023390673aa32b025225db37c9721"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其五九",
        "preface": "",
        "paragraphs": [
            "声色无依，见闻不立。",
            "渡水问鱼踪，过山寻蚁迹。"
        ],
        "notes": "",
        "id": "789cfdf90317288a7e1ade337bc0eac6"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其六○",
        "preface": "",
        "paragraphs": [
            "动弦别曲古今稀，觌面相呈第二机。",
            "祖父不曾离正位，一帘化日自迟迟。"
        ],
        "notes": "",
        "id": "18ae6408f33618d5338ad4bba8480544"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其六一",
        "preface": "",
        "paragraphs": [
            "动即影现，拂即成痕。",
            "听其自在，万法无根。"
        ],
        "notes": "",
        "id": "7d058a18b8902043b4e4b3ea4c98f70d"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其六二",
        "preface": "",
        "paragraphs": [
            "玄路绝时分鸟道，见闻泯处涉功勋。",
            "何如只么闲闲地，月浸冰壶夜不痕。"
        ],
        "notes": "",
        "id": "3f9c8f0637c40941fdc70e181cd330b3"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其六三",
        "preface": "",
        "paragraphs": [
            "形名未立，朕兆未分。",
            "全无巴鼻，彻底浑仑。"
        ],
        "notes": "",
        "id": "f39ce5e80f2aad0421ad8b50d6c8108c"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其六四",
        "preface": "",
        "paragraphs": [
            "层层落落影团团，切忌当阳著眼看。",
            "直下有无俱不立，白漫漫又黑漫漫。"
        ],
        "notes": "",
        "id": "7d6fe32487a4df705e296c6f7d26cc1f"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其六五",
        "preface": "",
        "paragraphs": [
            "行也是，坐也是。",
            "俯仰折旋，无是不是。"
        ],
        "notes": "",
        "id": "8bc5495b0449db3ef7902e4970909c46"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其六六",
        "preface": "",
        "paragraphs": [
            "道个炉中无火时，一团冷焰正腾辉。",
            "深深拨出一星子，未免翻成节外枝。"
        ],
        "notes": "",
        "id": "91ec22f29051c73599eec7834728a110"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其六七",
        "preface": "",
        "paragraphs": [
            "寸长尺短，三平二满。",
            "觌面相呈，语言道断。"
        ],
        "notes": "",
        "id": "54e50b2e66ae878c46792fc1f98235c8"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其六八",
        "preface": "",
        "paragraphs": [
            "岸草青青得自由，等闲牵著便昂头。",
            "通身露地一般白，莫是山前水牯牛。"
        ],
        "notes": "",
        "id": "e99ce2878a0f2ce8a4b3ecb6768b748b"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其六九",
        "preface": "",
        "paragraphs": [
            "一有多种，二无两般。",
            "钩头识取，莫认定盘。"
        ],
        "notes": "",
        "id": "ed500751e45fa19ed2e7ee56022adf2d"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其七○",
        "preface": "",
        "paragraphs": [
            "何须特地弄精魂，摘叶寻枝我不能。",
            "固是话头成两橛，不妨同玩雨前春。"
        ],
        "notes": "",
        "id": "a8bed88c62f6dea75e722031d9d42ae3"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其七一",
        "preface": "",
        "paragraphs": [
            "觌面提来付与伊，分明此意没东西。",
            "腕头有力千钧重，谁道通身是水泥。"
        ],
        "notes": "",
        "id": "8d09fa9a6af936b0562c5aba777bb0ca"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其七二",
        "preface": "",
        "paragraphs": [
            "一种平怀，泯然自尽。",
            "明暗情忘，事理平等。"
        ],
        "notes": "",
        "id": "303c26d59a4b0a0474eb0a4f4360a13a"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "偈颂七十二首  其七三",
        "preface": "",
        "paragraphs": [
            "一杯晴雪早茶香，午睡方醒春昼长。",
            "拶著通身俱是眼，半窗疏影转斜阳。"
        ],
        "notes": "",
        "id": "72149d1a9a5759d82fab87f3f5185266"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "静山偈",
        "preface": "",
        "paragraphs": [
            "一迹无余万籁沈，峦光月色共深深。",
            "谁知尚有些儿閙，龙在霜枯木里吟。"
        ],
        "notes": "",
        "id": "4ddf13cdc8cf82f8d8e6f23a7924ebda"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "秋江偈",
        "preface": "",
        "paragraphs": [
            "漾漾银河玉宇流，浄如白练冷光浮。",
            "老胡一苇踏不著，零落西风断岸头。"
        ],
        "notes": "",
        "id": "652d5b1ac7e3c48cd7fcfd6ca591b647"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "送德富藏主之衡",
        "preface": "",
        "paragraphs": [
            "集云云外小睡虎，毛色金斑威百步。",
            "顶门正眼烁乾坤，等闲亦或生风雨。",
            "拂晓出门去何处，衡阳城中访亲故。",
            "记之早晚即归来，震雷一喝了此末后句。"
        ],
        "notes": "",
        "id": "2f238c41c930f3656152ec0a9b7e769e"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "送光后堂",
        "preface": "",
        "paragraphs": [
            "春风恶，春风恶，一夜梅花尽吹落。",
            "人来话别欲游吴，踏断东南天一角。",
            "春风恶，春风恶，八千里外望西川，从前都是错。"
        ],
        "notes": "",
        "id": "87ad69978ad552a37f2dff3213e8ab8d"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "宗正上人",
        "preface": "",
        "paragraphs": [
            "金襕之外传何物，应道门前倒刹竿。",
            "亘古亘今全提句，好向声前著眼看。",
            "衲僧衣钵只者是，汝今已得正宗旨。",
            "寄集云单号别传，枚数英才先屈指。",
            "忽来告假归清江，窗前梅早春渐芳。",
            "一枝横出苍烟外，泉声喷雪岩流香。"
        ],
        "notes": "",
        "id": "c8ebcea2e3da92e81c217418413a476f"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "惠洪上人",
        "preface": "",
        "paragraphs": [
            "洪蒙既判，惠然红日。",
            "天地开明，即心是佛。",
            "尘沙刹海，遍界发辉。",
            "一丝毫头，昧之不得。",
            "却须直下掀翻，休为知见所执。",
            "受用只此平常，更无玄妙奇特。",
            "若是衲僧门下，难免痛棒三十。",
            "目今且赠四藤，任便东西南北。",
            "回首集云峰，面前青突兀。"
        ],
        "notes": "",
        "id": "df5b8cf5470cf031db1d170665dddc9d"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "送契宁上人",
        "preface": "",
        "paragraphs": [
            "道契佛祖，身自康宁。",
            "行笃言寡，名香德馨。",
            "一尘不染，千里前程。",
            "番阳浩浩，集云青青。",
            "稳泛扁舟短櫂，西风浪平。"
        ],
        "notes": "",
        "id": "32d9b86939cd7e2cffde459d5c72209b"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "绍隆上人",
        "preface": "",
        "paragraphs": [
            "行以德绍，道以时隆。",
            "浮薄在彼，端确在躬。",
            "衣单下事还一同，道德言行诚明中。",
            "语默动静昭日月，折旋俯仰生春风。",
            "上人夏在集云峰，倏起湘江归兴浓。",
            "庭前索索飘井桐，赤肩担瘦筇。"
        ],
        "notes": "",
        "id": "780181a2a7511550671e1770ded70262"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "真惠上人",
        "preface": "",
        "paragraphs": [
            "将谓如来，惠戒三昧。",
            "此语虽真，此意未在。",
            "正似湘江两半晴，岳面不开云叆叇。",
            "一日升天四海明，杖头掀转却头轻。",
            "不移跬步到潭城，相逢历历话前程。"
        ],
        "notes": "",
        "id": "7e82f8bcd45700bf48ee4f69a2195f5b"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "本来上人",
        "preface": "",
        "paragraphs": [
            "本不曾来亦不去，百二十日如是住。",
            "昨夜西风忽转头，花开阑畔木犀树。",
            "收拾行囊话起单，集云东湖来去间。",
            "双桂枝头冷消息，却与荷花香一般。"
        ],
        "notes": "",
        "id": "4ef41699687143bc88c350f4008babcc"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "庆一上人",
        "preface": "",
        "paragraphs": [
            "识得一，万事毕，庆快平生是今日。",
            "佛祖单传无二心，生死洞然空四壁。",
            "匆匆闻讣来归，不碍独行特立。",
            "群峰叠乱青，远水漾虚碧。",
            "寥寥天地间，来去有何极，韶华自转春无迹。"
        ],
        "notes": "",
        "id": "2c08d3a035ff1d868d415c67533ce398"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "了恩典座",
        "preface": "",
        "paragraphs": [
            "十二时中，承谁恩力。",
            "俯仰折旋，不须外觅。",
            "著衣吃饭，一了便了。",
            "开眼天明，是谁不晓。",
            "大地沙门只眼睛，丈六金身一茎草。"
        ],
        "notes": "",
        "id": "deed446cc58157720a21b15ad9ab8ec7"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "志满上人",
        "preface": "",
        "paragraphs": [
            "夫志在谦毋自满，勿以其长跨人短。",
            "海因有量天亦聋，人未有德休恃聪。",
            "君不见水涸山枯物憔悴，春暖风和蝶蜂至。",
            "欲在丛林立此身，学以成其志。"
        ],
        "notes": "",
        "id": "6e6122977ba23582c395b8c83f45b913"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "祖机上人",
        "preface": "",
        "paragraphs": [
            "灵妙之机，佛祖莫知。",
            "疾则蹉过，迟非所宜。",
            "灵在自己，妙在日用。",
            "吃饭著衣，一静一动。",
            "动静两忘，波停岳耸。"
        ],
        "notes": "",
        "id": "c8ef26b8cbd67f647c9b99fc72085666"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "元觉上人",
        "preface": "",
        "paragraphs": [
            "妙觉明浄，元无所觉。",
            "如鄱阳湖，秋波不作。",
            "亦若匡庐，云平月壑。",
            "笠顶西风闲去来，拄杖头边空索索，打碎灵龟壳。"
        ],
        "notes": "",
        "id": "503d711215b0528f5f4426db8fddbede"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "智远上人",
        "preface": "",
        "paragraphs": [
            "智聪则远，机圆自转。",
            "似走盘珠，如万花苑。",
            "开落不在春秋，动静不滞去留。",
            "云悠悠，水悠悠。",
            "天外月如钩，雪峰衮出三个木毬。"
        ],
        "notes": "",
        "id": "f1971c8fde9c1682999d4665fb3531f8"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "克圆上人",
        "preface": "",
        "paragraphs": [
            "克期取证，功行已圆。",
            "湘南潭北，一月在天。",
            "五峰深处，万象皎然。",
            "相见不须抚背，痛与肋下三拳，掣风掣颠。"
        ],
        "notes": "",
        "id": "4c3952341b8e42020afe7e9ad8f059b9"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "觉初上人",
        "preface": "",
        "paragraphs": [
            "灵觉之初，廓然太虚。",
            "𪩘云平岳顶，海月照珊瑚。",
            "描不如，画不如，咏不如，一段灵光今古无。",
            "元是兜率桥头，三生藏里夜明珠。"
        ],
        "notes": "",
        "id": "140c788a8aaed5f7c853276fdf4891ce"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "道可道者",
        "preface": "",
        "paragraphs": [
            "道可道，非常道。",
            "名可名，非常名。",
            "名既非常，如器中锽。",
            "道既非常，如日之光。",
            "如器中锽，声出于内。",
            "如日之光，光照无方。",
            "夫如是乃可称有道之者，非独善一身，而达之万邦。"
        ],
        "notes": "",
        "id": "957e73486879f372225488e33eda4bbd"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "道从上人",
        "preface": "",
        "paragraphs": [
            "惟道是从，惟心是宗。",
            "空即是色，色即是空。",
            "梦幻了了，来去匆匆。",
            "水中之月，树上之风。",
            "作如是观，无塞不通。"
        ],
        "notes": "",
        "id": "16da06553b18955b69604aae8290771f"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "了明上人",
        "preface": "",
        "paragraphs": [
            "了明明了，孤光皎皎。",
            "夜永月寒，云开天晓。",
            "二浙江山拄杖头，脱略根尘静悄悄。",
            "大明当空，无幽不照。",
            "如是行脚，行脚事了。",
            "百炼精金，由指而遶。"
        ],
        "notes": "",
        "id": "0772f0efa765b5366ab476b04d84640b"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "智贤上人",
        "preface": "",
        "paragraphs": [
            "智者必贤，正者不偏。",
            "平坦性地，朗我心天。",
            "折旋俯仰，诸佛现前。",
            "一光同照，万象枞然。"
        ],
        "notes": "",
        "id": "09d9b0d01ef0b1f909e0e611625990ad"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "本善上人",
        "preface": "",
        "paragraphs": [
            "本来面目，善自参详。",
            "六般神用，昼夜放光。",
            "不须拟议，切忌承当。",
            "风前一阵木犀香，金粟花黄。"
        ],
        "notes": "",
        "id": "f7cdeee02d58fcd32ec874bfc4943e33"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "行坦上人",
        "preface": "",
        "paragraphs": [
            "细行循循，大道坦坦。",
            "得处至要，用处至简。",
            "从上一千七百人，七纵八横，大机大用。",
            "肩上无过担片横版，顶门只具一只正眼。",
            "譬如斩一握丝，一斩俱斩，一切尽斩。"
        ],
        "notes": "",
        "id": "f73b6e495dfda645c14adc3b25d35f7b"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "普义上人",
        "preface": "",
        "paragraphs": [
            "云门普，赵州无。",
            "二字一义，茄子落苏。",
            "提起便会，直入圣贤阃域。",
            "声前拟议，未免者也之乎。",
            "且听端的下个注脚，俱。"
        ],
        "notes": "",
        "id": "541dd9dcf391df91ef6a464fd552f39b"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "如珠上人",
        "preface": "",
        "paragraphs": [
            "等闲剔出影团团，一一如珠走玉盘。",
            "风前灿灿宝光寒，落落谁从转处看。",
            "当随机括动，休被眼睛瞒，鱼目光生也一般。",
            "天上蟾蜍水底浴，明暗不相干。"
        ],
        "notes": "",
        "id": "2347bcdab1ce73a91fce71cb483840ef"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "法立上人",
        "preface": "",
        "paragraphs": [
            "万法无根，从何而立。",
            "一念心坚，银山铁壁。",
            "发大誓愿，大解脱幢。",
            "万木生秋风自凉，庭前一阵桂花香。"
        ],
        "notes": "",
        "id": "db409b57cf1db4b3c5c7d6edeeb9c64c"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "法茂上人",
        "preface": "",
        "paragraphs": [
            "野鸟山花能说法，茂林修竹是参徒。",
            "时常举一个心字，觌面当机见也无。",
            "云埋夜月，冰透玉壶。",
            "明暗双忘，理事一如，差乎缘木求鱼。"
        ],
        "notes": "",
        "id": "75fd7a17b868f1d37ba153238bb1dc23"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "允宽上人",
        "preface": "",
        "paragraphs": [
            "初无允诺，宽著程限。",
            "一似跳黄河，尽力要合眼。",
            "跳过跳不过，直要横担板。",
            "南北天高云淡淡，渔歌秋色晚。"
        ],
        "notes": "",
        "id": "524bca5660a98489985d3bbc110df7e1"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "嗣牧上人",
        "preface": "",
        "paragraphs": [
            "先以放，嗣以牧。",
            "两鼻穿，四蹄秃。",
            "有阑圈，无拘束。",
            "山自青，水自绿。",
            "从来饥饱不相干，幻泡影中休碌碌，单单赢得这题目。"
        ],
        "notes": "",
        "id": "ec97eef3a02537a1abd5d97d6c28733a"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "惠性上人",
        "preface": "",
        "paragraphs": [
            "惠性忽通，差别无碍。",
            "七纵八横，得大自在。",
            "向微尘里转浑身，影落五湖云水外。",
            "问时人，会不会。",
            "明白一句子，卞璧无瑕，骊珠绝颣。"
        ],
        "notes": "",
        "id": "de05535257dd6dd1d29282ef38a06c18"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "传义上人",
        "preface": "",
        "paragraphs": [
            "直指之道，义不可传。",
            "不立文字，昭昭现前。",
            "万里不挂片云，一亘白日青天。",
            "声前有意，句后无言。",
            "理事双遣也，木头碌碡。"
        ],
        "notes": "",
        "id": "5d451ccb3554fdee4213b4c4239830c9"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "如山上人",
        "preface": "",
        "paragraphs": [
            "绝毫绝厘，如山如岳。",
            "万里高飞，遥空一鹗。",
            "见不到处，天涯海角。",
            "智不及处，大圆满觉。",
            "西风萧条黄叶落，古殿深沈撼金铎，却悔当初赚行脚。"
        ],
        "notes": "",
        "id": "a7191f0dd2f4b0adde2f80ae24e02f78"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "师亮禅者",
        "preface": "",
        "paragraphs": [
            "忆昔西山亮座主，曾有虚空解讲语。",
            "唤得回头是马师，规鉴丛林照千古。",
            "上人学禅不学教，禅教初无二门户。",
            "一拳打破太虚空，知音不在频频举。"
        ],
        "notes": "",
        "id": "5532517a50a621025fb08c5bedcaaa20"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "出山相赞",
        "preface": "",
        "paragraphs": [
            "六年饥饿，半夜痴狂。",
            "贫儿拾得锡，赤脚走忙忙。"
        ],
        "notes": "",
        "id": "e507224d4f86df4b62f8b39ccb07da74"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "观音赞二首  其一",
        "preface": "",
        "paragraphs": [
            "鳌翔海运，地迥天空。",
            "一瓶浄水，五浊恶风。",
            "安得众生界具证圆通。"
        ],
        "notes": "",
        "id": "1cb9cfbc7624b514854418718a7e1f55"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "观音赞二首  其二",
        "preface": "",
        "paragraphs": [
            "以耳返观，夜涛传别谷之声。",
            "以眼返听，甘露散垂杨之碧。",
            "所返既忘，观听亦寂。",
            "夫是之谓救苦慈悲愿力。"
        ],
        "notes": "",
        "id": "ac37c4ab93b2b41ec89e1bd155e57c62"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "鱼篮妇赞二首  其一",
        "preface": "",
        "paragraphs": [
            "行步轻盈，梳装济楚。",
            "示大慈悲，救众生苦。",
            "智眼堪怜尽不明，只道篮中卖锦鳞。"
        ],
        "notes": "",
        "id": "1ea85f77c506aff256dc5bda49b319a7"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "鱼篮妇赞二首  其二",
        "preface": "",
        "paragraphs": [
            "篮里清风，手头生活。",
            "要将鱼目换明珠，岂是慈悲菩萨。",
            "有智慧人，不消一劄。"
        ],
        "notes": "",
        "id": "2e130b40272ca1d63965a72390bed704"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "马郎妇",
        "preface": "",
        "paragraphs": [
            "谩说教人学诵经，胸中泾渭甚分明。",
            "金沙影里无穷数，散作一滩流水声。"
        ],
        "notes": "",
        "id": "db6c23f7a79c087356144aa0c0761381"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "维摩赞",
        "preface": "",
        "paragraphs": [
            "尪羸面孔，蹊跷肚肠。",
            "忧愁苦恼，诈病在床。",
            "说离生死妙法，一默无双。"
        ],
        "notes": "",
        "id": "4c99e6ac313d3dc7724ccd896f197390"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "达磨赞",
        "preface": "",
        "paragraphs": [
            "九年壁观显家风，半是真诚半脱空。",
            "一苇不知何处在，长江依旧水流东。"
        ],
        "notes": "",
        "id": "81ac6d5c99af97a40eaa73b40bea5f0c"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "布袋赞",
        "preface": "",
        "paragraphs": [
            "一笑生春风，双瞳湛秋水。",
            "日月拄杖头，乾坤布袋里。",
            "弥勒忽然下生，何处寻你。"
        ],
        "notes": "",
        "id": "d73f1f4091bc0af8f7dd794db72a907e"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "临济赞",
        "preface": "",
        "paragraphs": [
            "眼生三角，头峭五岳，三遭瞎棒折馿腰。",
            "一喝当空，星斗落错。"
        ],
        "notes": "",
        "id": "12b40c365a5af30e6fa3791138c80278"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "朝阳赞二首  其一",
        "preface": "",
        "paragraphs": [
            "穴鼻针，无缝袄。",
            "一线红日头，联得似恰好。"
        ],
        "notes": "",
        "id": "987e66c85a78062959a496c7b338ccd2"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "朝阳赞二首  其二",
        "preface": "",
        "paragraphs": [
            "离离披披破骨董，补一孔了又一孔。",
            "三竿红日透篱边，看来何止七斤重。"
        ],
        "notes": "",
        "id": "615dede02c3fba3db900bc0e0cfea2a5"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "德富藏主请",
        "preface": "",
        "paragraphs": [
            "巍巍堂堂，炜炜煌煌。",
            "佩小释迦悬记，身穿御赐衣黄。",
            "人言有德可富，自羞伎俩寻常，萧萧两鬓风霜。"
        ],
        "notes": "",
        "id": "c73380b9a44918979fd0795263c0f1bb"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "昭如长老请",
        "preface": "",
        "paragraphs": [
            "海印发光，昭然如日。",
            "曾对大元圣主，默说不二法门。",
            "默而说，说而默。",
            "中兴大仰丛林，天下第一法窟。",
            "见者是谁，石头古佛。"
        ],
        "notes": "",
        "id": "ab79019d72a2df54f0b1ff1b7d6bc8a8"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "智坦西堂请",
        "preface": "",
        "paragraphs": [
            "大智洞明，大道坦平。",
            "生铁面具，不近人情。",
            "云峰日朗，雪谷雷鸣。",
            "激起曝腮焦尾，同跃天庭。"
        ],
        "notes": "",
        "id": "c72b121dcbfbe145503255d956089bff"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "原妙侍者请",
        "preface": "",
        "paragraphs": [
            "上大今已无人，雪岩可知礼也。",
            "虚名塞破乾坤，分付原妙侍者。"
        ],
        "notes": "",
        "id": "59a85845c8ef1d98b0490341ef57db99"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "啸岩居士请",
        "preface": "",
        "paragraphs": [
            "湖山影里，水月光中。",
            "似我非我，朦朦胧胧。",
            "两眼平生四海空。"
        ],
        "notes": "",
        "id": "52bf33112f6e9c389c64def0681dd9c7"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "如初禅人请",
        "preface": "",
        "paragraphs": [
            "身披御赐衣，名在江湖上。",
            "对面忽相呈，全全不似像。",
            "雪白眉毛颔下生，仔细看来何止长一丈，也是起模画样。"
        ],
        "notes": "",
        "id": "51948d8a8b7abab8518bdb59adc44772"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "觉圆居士请",
        "preface": "",
        "paragraphs": [
            "妙觉圆明，离诸闻见。",
            "才涉安排，云遮日面。",
            "若言即此是山僧，三尺竹篦如掣电，好好看方便。"
        ],
        "notes": "",
        "id": "8b81684d6ca26177c2e9d8a239ff8845"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "题罗汉手轴",
        "preface": "",
        "paragraphs": [
            "松风浩浩，涧水潺潺。",
            "白云影里，枯木寒岩。",
            "十八高人，行住坐卧，神通游戏其间。",
            "龙耳无听，虎体元班。"
        ],
        "notes": "",
        "id": "236537d5e6fd1b3dd7270996b0cfa1b7"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "跋圆觉经",
        "preface": "",
        "paragraphs": [
            "大虚圆满，妙觉混融。",
            "如春化物，和而不同，力不在东风。"
        ],
        "notes": "",
        "id": "783f8215355df98ba3886a0aef17dab2"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "无准禅师铸钟偈",
        "preface": "",
        "paragraphs": [
            "通身只是一张口，百炼炉中衮出来。",
            "断送夕阳归去后，又催明月上楼台。"
        ],
        "notes": "",
        "id": "0a72d6a614c768fd50adaf5851d16a6d"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "己卯冬日陈世崇来访仰山寺",
        "preface": "",
        "paragraphs": [
            "千里相寻慰寂寥，未嫌风雪路迢迢。",
            "庐山虽好且休去，更拨寒炉话一宵。"
        ],
        "notes": "",
        "id": "91fd7822a80135d6f6475cfe286156e3"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "颂古四首  其一",
        "preface": "",
        "paragraphs": [
            "根寻到底得星儿，冷焰腾辉是此时。",
            "拈一茎茅轻点著，不知烧杀五须弥。"
        ],
        "notes": "",
        "id": "eb9b60b3a304c99816514c79be6c277f"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "颂古四首  其二",
        "preface": "",
        "paragraphs": [
            "九九八十一，穷汉受罪毕。",
            "才拟展脚眠，蚊虫獦蚤出。"
        ],
        "notes": "",
        "id": "8d3231a2602edd5a5edb338a7caf593d"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "颂古四首  其三",
        "preface": "",
        "paragraphs": [
            "且看双放更双收，有底欢声有底愁。",
            "一切圣贤如电拂，大千沙界海中沤。"
        ],
        "notes": "",
        "id": "277c55b02b68097c52d764e0d2ec9d1b"
    },
    {
        "author": "释祖钦",
        "dynasty": "宋",
        "type": "诗",
        "rhythmic": "",
        "title": "颂古四首  其四",
        "preface": "",
        "paragraphs": [
            "穿云迸石不辞劳，大抵还他出处高。",
            "溪涧岂能留得住，终归大海作波涛。"
        ],
        "notes": "",
        "id": "46640ec107e7847cf66543d925feb2ac"
    }
]