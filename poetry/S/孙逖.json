[
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "和左司张员外自洛使入京中路先赴长安逢立春日赠韦侍御等诸公",
        "preface": "",
        "paragraphs": [
            "拜郎登省闼，奉使驰车乘。",
            "遥瞻使者星，便是郎官应。",
            "台妙时相许，皇华德弥称。",
            "二陕听风谣，三秦望形胜。",
            "此中暌益友，是日多诗兴。",
            "寒尽岁阴催，春归物华证。"
        ],
        "notes": "",
        "id": "9c467d35d78b8fab1cf3c99736d0fc9f"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "和登会稽山",
        "preface": "",
        "paragraphs": [
            "稽山碧湖上，势入东溟尽。",
            "烟景昼清明，九峰争隐嶙。",
            "望中厌朱绂，俗内探玄牝。",
            "野老听鸣驺，山童拥行轸。",
            "仙花寒未落，古蔓柔堪引。",
            "竹磵入山多，松崖向天近。",
            "云从海天去，日就江村陨。",
            "能赋丘尝闻，和歌参不敏。",
            "冥搜信冲漠，多士期标准。",
            "愿奉濯缨心，长谣反招隐。"
        ],
        "notes": "",
        "id": "5bc6f1b5d726f7c9e740c48cde0f37c0"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "送杨法曹按括州",
        "preface": "",
        "paragraphs": [
            "东海天台山，南方缙云驿。",
            "溪澄问人隐，岩险烦登陟。",
            "潭壑随星使，轩车绕春色。",
            "傥寻琪树人，为报长相忆。"
        ],
        "notes": "",
        "id": "bbe15d5f54975a142acb468ecd9d113b"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "葛山潭",
        "preface": "",
        "paragraphs": [
            "圆潭写流月，晴明涵万象。",
            "仙翁何时还，绿水空荡漾。",
            "凉哉草木腓，白露沾人衣。",
            "犹醉空山里，时闻笙鹤飞。"
        ],
        "notes": "",
        "id": "786e9e820ab95dbce776277a198e6cc3"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "丹阳行",
        "preface": "",
        "paragraphs": [
            "丹阳古郡洞庭阴，落日扁舟此路寻。",
            "传是东南旧都处，金陵中断碧江深。",
            "在昔风尘起，京都乱如毁。",
            "双阙戎虏间，千门战场里。",
            "传闻一马化为龙，南渡衣冠亦愿从。",
            "石头横帝里，京口拒戎锋。",
            "青枫林下回天跸，杜若洲前转国容。",
            "都门不见河阳树，辇道唯闻建业钟。",
            "中原悠悠几千里，欲扫欃枪未云已。",
            "英雄倾夺何纷然，一盛一衰如逝川。",
            "可怜宫观重江里，金镜相传三百年。",
            "自从龙见圣人出，六合车书混为一。",
            "昔年王气今何在，并向长安就尧日。",
            "荆榛古木闭荒阡，共道繁华不复全。",
            "赤县唯余江树月，黄图半入海人烟。",
            "暮来山水登临遍，览古愁吟泪如霰。",
            "唯有空城多白云，春风淡荡无人见。"
        ],
        "notes": "",
        "id": "20e634e10a97ffa4982f48b5324a1909"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "山阴县西楼",
        "preface": "",
        "paragraphs": [
            "都邑西楼芳树间，逶迤霁色遶江山。",
            "山月夜从公署出，江云晚对讼庭还。",
            "谁知春色朝朝好，二月飞花满江草。",
            "一见湖边杨柳风，遥忆青青洛阳道。"
        ],
        "notes": "",
        "id": "4956ad7a79c35d0cee46747d4b661a1d"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "夜宿浙江",
        "preface": "",
        "paragraphs": [
            "扁舟夜入江潭泊，露白风高气萧索。",
            "富春渚上潮未还，天姥岑边月初落。",
            "烟水茫茫多苦辛，更闻江上越人吟。",
            "洛阳城阙何时见，西北浮云朝暝深。"
        ],
        "notes": "",
        "id": "868fe2e4efd5a69fa9df16c810bc0703"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "春日留别",
        "preface": "",
        "paragraphs": [
            "春路逶迤花柳前，孤舟晚泊就人烟。",
            "东山白云不可见，西陵江月夜娟娟。",
            "春江夜尽潮声度，征帆遥从此中去。",
            "越国山川看渐无，可怜愁思江南树。"
        ],
        "notes": "",
        "id": "f32701af1cca3d8b974ef3f314e855da"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "奉和四月三日上阳水窗赐宴应制得春字",
        "preface": "",
        "paragraphs": [
            "今日逢初夏，欢游续旧旬。",
            "气和先作雨，恩厚别成春。",
            "凤吹临清洛，龙舆下紫宸。",
            "此中歌在藻，还见跃潜鳞。"
        ],
        "notes": "",
        "id": "fee2df0d8acdddba1b1b0780ddff1eab"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "奉和登会昌山应制",
        "preface": "",
        "paragraphs": [
            "岩磴列云旗，吾君访道时。",
            "干行万物覩，日驭六龙迟。",
            "望远回天顾，登高动睿词。",
            "愿因山作寿，长保会昌期。"
        ],
        "notes": "",
        "id": "1b602c772c77e1d968caadb1ce7f3543"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "正月十五日夜应制",
        "preface": "",
        "paragraphs": [
            "洛城三五夜，天子万年春。",
            "彩仗移双阙，琼筵会九宾。",
            "舞成苍颉字，灯作法王轮。",
            "不觉东方日，遥垂御藻新。"
        ],
        "notes": "",
        "id": "fd6e696b41f850da0f7116e6e650d32d"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "奉和御制登鸳鸯楼即目应制",
        "preface": "",
        "paragraphs": [
            "玉辇下离宫，琼楼上半空。",
            "方巡五年狩，更辟四门聪。",
            "井邑观秦野，山河念禹功。",
            "停銮留睿作，轩槛起南风。"
        ],
        "notes": "",
        "id": "8ea149e736a67e6a698a61c2dbca746c"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "进船泛洛水应制",
        "preface": "",
        "paragraphs": [
            "禁园纡睿览，仙櫂叶时游。",
            "洛北风花树，江南彩画舟。",
            "芳生兰蕙草，春入凤凰楼。",
            "兴尽离宫暮，烟光起夕流。"
        ],
        "notes": "",
        "id": "5e9f8281a1df443bcd778450043ea83b"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "和常州崔使君寒食夜",
        "preface": "",
        "paragraphs": [
            "闻道清明近，春庭向夕阑。",
            "行游昼不厌，风物夜宜看。",
            "斗柄更初转，梅香暗里残。",
            "无劳秉华烛，清月在南端。"
        ],
        "notes": "",
        "id": "087a8098170886444308d93a6137e063"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "和韦兄春日南亭宴兄弟",
        "preface": "",
        "paragraphs": [
            "台阁升高位，园林隔旧乡。",
            "忽闻歌棣萼，还比报琼芳。",
            "门向宜春近，郊连御宿长。",
            "德星常有会，相望在文昌。"
        ],
        "notes": "",
        "id": "ecb6c3b30d19b11516648c97f3e18d7e"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "奉和崔司马游云门寺",
        "preface": "",
        "paragraphs": [
            "系马清溪树，禅门春气浓。",
            "香台花下出，讲坐竹间逢。",
            "觉路山童引，经行谷鸟从。",
            "更言穷寂灭，回策上南峰。"
        ],
        "notes": "",
        "id": "adce8f03db9ac32dad47d2e40a9b6ad5"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "酬万八贺九云门下归溪中作",
        "preface": "",
        "paragraphs": [
            "晚从灵境出，林壑曙云飞。",
            "稍觉清溪尽，回瞻画刹微。",
            "独园余兴在，孤櫂宿心违。",
            "更忆登攀处，天香满袖归。"
        ],
        "notes": "",
        "id": "bace45d3217dce3fc8d285b501b4fbc0"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "春初送吕补阙往西岳勒碑得云字",
        "preface": "",
        "paragraphs": [
            "刻石记天文，朝推谷子云。",
            "箧中缄圣札，岩下揖神君。",
            "语别梅初艳，为期草欲薰。",
            "往来春不尽，离思莫氛氲。"
        ],
        "notes": "",
        "id": "464e1db2a6aa7a3dd767dc5d3846dfbf"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "送越州裴参军充使入京",
        "preface": "",
        "paragraphs": [
            "日落川径寒，离心苦未安。",
            "客愁西向尽，乡梦北归难。",
            "霜果林中变，秋花水上残。",
            "明朝渡江后，云物向南看。"
        ],
        "notes": "",
        "id": "f5d4120f07866fe410bc0b802004ca59"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "送周判官往台州",
        "preface": "",
        "paragraphs": [
            "吾宗长作赋，登陆访天台。",
            "星使行看入，云仙意转催。",
            "饮冰攀璀璨，驱传历莓苔。",
            "日暮东郊别，真情去不回。"
        ],
        "notes": "",
        "id": "051743ae1db872d4e7f9864606fcc3ea"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "送魏骑曹充宇文侍御判官分按山南",
        "preface": "",
        "paragraphs": [
            "云雨阳台路，光华驿骑巡。",
            "劝农开梦土，恤隐惠荆人。",
            "楼迥吟黄鹤，江长望白苹。",
            "观风布明诏，更是汉南春。"
        ],
        "notes": "",
        "id": "323d2c6b4865530ccf54e6ae2fd797e0"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "送苏郎中绾出佐荆州",
        "preface": "",
        "paragraphs": [
            "神仙久留滞，清切伫飞翻。",
            "忽佐南方牧，何时西掖垣。",
            "高车自兰省，便道出荆门。",
            "不见河梁别，空销郢路魂。"
        ],
        "notes": "",
        "id": "ea1ac34ecd47df8b7e9776584f5c9ac2"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "冬末送魏起居赴京",
        "preface": "",
        "paragraphs": [
            "大名将起魏，良史更逢迁。",
            "驿骑朝丹阙，关亭望紫烟。",
            "西京春色近，东观物华偏。",
            "早赴王正月，挥毫记首年。"
        ],
        "notes": "",
        "id": "bb5a8f0cf0ceaef07af6f8dced02d8f9"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "送李补阙摄御史充河西节度判官",
        "preface": "",
        "paragraphs": [
            "昔年叨补衮，边地亦埋轮。",
            "官序慙先达，才名畏后人。",
            "西戎虽献款，上策耻和亲。",
            "早赴前军幕，长清外域尘。"
        ],
        "notes": "",
        "id": "5a0d2f697011a5803793c26fdfc66db3"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "送赵评事摄御史监军岭南",
        "preface": "",
        "paragraphs": [
            "议狱持邦典，临戎假宪威。",
            "风从阊阖去，霜入洞庭飞。",
            "篁竹迎金鼓，楼船引绣衣。",
            "明年拜真月，南斗使星归。"
        ],
        "notes": "",
        "id": "bfc33207cdccdf457db1d36d9dcdeb83"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "送靳十五侍御使蜀",
        "preface": "",
        "paragraphs": [
            "天使出霜台，行人择吏才。",
            "传车春色送，离兴夕阳催。",
            "驿遶巴江转，关迎劒道开。",
            "西南一何幸，前后二龙来。"
        ],
        "notes": "",
        "id": "3164c9ed5d163b2aac1fdc715378ab22"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "送李给事归徐州觐省",
        "preface": "",
        "paragraphs": [
            "列位登青琐，还乡复彩衣。",
            "共言晨省日，便是昼游归。",
            "春水经梁宋，晴山入海沂。",
            "莫愁东路远，四牡正𬴂𬴂。"
        ],
        "notes": "",
        "id": "c9faf68ec80f55ad57533e62fb43525a"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "送杜侍御赴上都",
        "preface": "",
        "paragraphs": [
            "避马台中贵，登车岭外遥。",
            "还因贡赋礼，来谒大明朝。",
            "地入商山路，乡连渭水桥。",
            "承恩返南越，尊酒重相邀。"
        ],
        "notes": "",
        "id": "7f2630bf9b92114be0b6dd4f8d0b1549"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "送张环摄御史监南选",
        "preface": "",
        "paragraphs": [
            "汉使得张纲，威名摄远方。",
            "恩沾柱下史，荣比选曹郎。",
            "江带黔中阔，山连峡水长。",
            "莫愁炎暑地，秋至有严霜。"
        ],
        "notes": "",
        "id": "7afbb0ab347667a5ec51ae94ab5a4317"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "宴越府陈法曹西亭",
        "preface": "",
        "paragraphs": [
            "公府西岩下，红亭间白云。",
            "雪梅初度腊，烟竹稍迎曛。",
            "水木涵澄景，帘栊引霁氛。",
            "江南归思逼，春鴈不堪闻。"
        ],
        "notes": "",
        "id": "0195181680c1da170d8d20c51adb4dcf"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "同邢判官寻龙湍观归湖中",
        "preface": "",
        "paragraphs": [
            "星使下仙京，云湖喜昼晴。",
            "更从探穴处，还作櫂歌行。",
            "丝管荷风入，帘帷竹气清。",
            "莫愁归路远，水月夜虚明。"
        ],
        "notes": "",
        "id": "33a36b98b6de3401b0e894bc607d9c29"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "寻龙湍",
        "preface": "",
        "paragraphs": [
            "仙穴寻遗迹，轻舟爱水乡。",
            "溪流一曲尽，山路九峰长。",
            "渔父歌金洞，江妃舞翠房。",
            "遥怜葛仙宅，真气共微茫。"
        ],
        "notes": "",
        "id": "2ed5171483ab45c9c68669a00d541ea1"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "宿云门寺阁",
        "preface": "",
        "paragraphs": [
            "香阁东山下，烟花象外幽。",
            "悬灯千嶂夕，卷幔五湖秋。",
            "画壁余鸿鴈，纱窓宿斗牛。",
            "更疑天路近，梦与白云游。"
        ],
        "notes": "",
        "id": "be71d4afd1d483b5431615b8c8793ea3"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "扬子江楼",
        "preface": "",
        "paragraphs": [
            "扬子何年邑，雄图作楚关。",
            "江连二妃渚，云近八公山。",
            "驿道[青]枫外，人烟绿屿间。",
            "晚来潮正满，数处落帆还。"
        ],
        "notes": "",
        "id": "72f4c4dff19afa8500e9a021ab227017"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "淮阴夜宿二首 一",
        "preface": "",
        "paragraphs": [
            "水国南无畔，扁舟北未期。",
            "乡情淮上失，归梦郢中疑。",
            "木落知寒近，山长见日迟。",
            "客行心绪乱，不及洛阳时。"
        ],
        "notes": "",
        "id": "07e90af4218e880236e6fe850bdd196f"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "淮阴夜宿二首 二",
        "preface": "",
        "paragraphs": [
            "永夕卧烟塘，萧条天一方。",
            "秋风淮水落，寒夜楚歌长。",
            "宿莽非中土，鲈鱼岂我乡。",
            "孤舟行已倦，南越尚茫茫。"
        ],
        "notes": "",
        "id": "cc064154b94228aa76740cd1a6c9511e"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "下京口埭夜行",
        "preface": "",
        "paragraphs": [
            "孤帆度绿氛，寒浦落红曛。",
            "江树朝来出，吴歌夜渐闻。",
            "南溟接潮水，北斗近乡云。",
            "行役从兹去，归情入鴈群。"
        ],
        "notes": "",
        "id": "f1c3dc0aa4939ae362d879e8fd8ac27b"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "山行遇雨",
        "preface": "",
        "paragraphs": [
            "骤雨昼氤氲，空天望不分。",
            "暗山唯觉电，穷海但生云。",
            "涉涧猜行潦，缘崖畏宿氛。",
            "夜来江月霁，櫂唱此中闻。"
        ],
        "notes": "",
        "id": "040d4cc183c1add5126ef49d9338e078"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "夜到润州",
        "preface": "",
        "paragraphs": [
            "夜入丹阳郡，天高气象秋。",
            "海隅云汉转，江畔火星流。",
            "城郭传金柝，闾阎闭绿洲。",
            "客行凡几夜，新月再如钩。"
        ],
        "notes": "",
        "id": "4b9411b89175bc09f019815f46cc9a3a"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "和常州崔使君咏后庭梅二首 一",
        "preface": "",
        "paragraphs": [
            "闻唱梅花落，江南春意深。",
            "更传千里外，来入越人吟。",
            "弱干红妆倚，繁香翠羽寻。",
            "庭中自公日，歌舞向芳阴。"
        ],
        "notes": "",
        "id": "ee19a432ac3eeb2a6abf212c039af8a7"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "和常州崔使君咏后庭梅二首 二",
        "preface": "",
        "paragraphs": [
            "梅院重门掩，遥遥歌吹边。",
            "庭深人不见，春至曲能传。",
            "花落弹棋处，香来荐枕前。",
            "使君停五马，行乐此中偏。"
        ],
        "notes": "",
        "id": "46921d6f50f6318641bb78312c53d11e"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "同和咏楼前海石榴二首 一",
        "preface": "",
        "paragraphs": [
            "客自新亭郡，朝来数物华。",
            "传君妓楼好，初落海榴花。",
            "露色珠帘映，香风粉壁遮。",
            "更宜林下雨，日晚逐行车。"
        ],
        "notes": "",
        "id": "b5ec5e695d4f07160825161a64536b6f"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "同和咏楼前海石榴二首 二",
        "preface": "",
        "paragraphs": [
            "海上移珍木，楼前咏所思。",
            "遥闻下车日，正在落花时。",
            "旧绿香行盖，新红洒步綦。",
            "从来寒不易，终见久逾滋。"
        ],
        "notes": "",
        "id": "823b3358d2fbf8690e51276a5ab6d86e"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "故右丞相赠太师燕文贞公挽词二首 一",
        "preface": "",
        "paragraphs": [
            "海内文章伯，朝端礼乐英。",
            "一言兴宝运，三入济群生。",
            "命与才相偶，年将位不幷。",
            "台星忽已坼，流恸轸皇情。"
        ],
        "notes": "",
        "id": "8df6d160afc4f733b0a94a8d219d3d6d"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "故右丞相赠太师燕文贞公挽词二首 二",
        "preface": "",
        "paragraphs": [
            "甲第三重戟，高门四列侯。",
            "已成冠盖里，更有凤皇楼。",
            "人世方为乐，生涯遽若休。",
            "空余掌纶地，传庆百千秋。"
        ],
        "notes": "",
        "id": "498a2e90db47ee6762f6d284e87098e9"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "故陈州刺史赠兵部尚书韦公挽词",
        "preface": "",
        "paragraphs": [
            "奕叶金章贵，连枝鼎位尊。",
            "台庭为凤穴，相府是鸰原。",
            "世阅空悲命，泉幽不返魂。",
            "惟余汉臣史，继术赞韦门。"
        ],
        "notes": "",
        "id": "a0b05ca044082be09da1f6697e29943f"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "故程将军妻南阳郡夫人樊氏挽歌",
        "preface": "",
        "paragraphs": [
            "德配程休甫，名高鲁季姜。",
            "宠荣苍玉珮，宴梦郁金堂。",
            "白日期偕老，幽泉忽悼亡。",
            "国风犹在咏，江汉近南阳。"
        ],
        "notes": "",
        "id": "e10e9c18c49bae9fa346d2eafc2d1dd1"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "和上巳连寒食有怀京洛",
        "preface": "",
        "paragraphs": [
            "天津御柳碧遥遥，轩骑相从半下朝。",
            "行乐光辉寒食借，太平歌舞晚春饶。",
            "红妆楼下东郊道，青草洲边南渡桥。",
            "坐见司空扫西第，看君侍从落花朝。"
        ],
        "notes": "",
        "id": "c1b130c541628a3516bba45c1277e916"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "和左司张员外自洛使入京中路先赴长安逢立春日赠韦侍御等诸公",
        "preface": "",
        "paragraphs": [
            "忽覩云间数鴈回，更逢山上正花开。",
            "河边淑气迎芳草，林下轻风待落梅。",
            "秋宪府中高唱入，春卿署里和歌来。",
            "共言东阁招贤地，自有西征谢傅才。"
        ],
        "notes": "",
        "id": "7fecee9780b16fe88364975fa21f86d9"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "和崔司马登称心山寺",
        "preface": "",
        "paragraphs": [
            "郡府乘休日，王城访道初。",
            "觉花迎步履，香草藉行车。",
            "倚阁观无际，寻山坐太虚。",
            "岩空迷禹迹，海静望秦余。",
            "翡翠巢珠网，鹍鸡间绮疏。",
            "地灵资净土，水若护真如。",
            "宝树谁攀折，禅云自卷舒。",
            "晴分五湖势，烟合九夷居。",
            "生灭纷无象，窥临已得鱼。",
            "尝闻宝刀赠，今日奉琼琚。"
        ],
        "notes": "",
        "id": "6ab404f804ba3a8db079180be77cd97c"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "奉和李右相中书壁画山水",
        "preface": "",
        "paragraphs": [
            "庙堂多暇日，山水契中情。",
            "欲写高深趣，还因藻绘成。",
            "九江临户牖，三峡绕檐楹。",
            "花柳穷年发，烟云逐意生。",
            "能令万里近，不觉四时行。",
            "气染荀香馥，光含乐镜清。",
            "咏歌齐出处，图画表冲盈。",
            "自保千年遇，何论八载荣。"
        ],
        "notes": "",
        "id": "39e55a95494c436a022fb91ee9297677"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "奉和李右相赏会昌林亭",
        "preface": "",
        "paragraphs": [
            "贤相初陪跸，灵山本降神。",
            "作京雄近县，开阁宠平津。",
            "地胜林亭好，时清宴赏频。",
            "百泉萦草木，万井布郊畛。",
            "德与春和盛，功将造化邻。",
            "还嗤渭滨叟，岁晚独垂纶。"
        ],
        "notes": "",
        "id": "a0262b4f811dc88f58c87d1adb615e89"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "和左衞武仓曹衞中对雨创韵赠右衞李骑曹",
        "preface": "",
        "paragraphs": [
            "林父同官意，宣尼久敬交。",
            "文场刊玉篆，武事掌金铙。",
            "道合宜连茹，时清岂系匏。",
            "克勤居簿领，多暇屏讙𫍢。",
            "美酒怀公䜩，玄谈俟客嘲。",
            "薄云生北阙，飞雨自西郊。",
            "院暑便清旷，庭芜觉渐苞。",
            "高门关讵闭，逸韵柱难胶。",
            "枳棘鸾无叹，椅梧凤必巢。",
            "忽闻征竝作，观海媿堂坳。"
        ],
        "notes": "",
        "id": "133ed8690368415e16b7e7259019f032"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "送新罗法师还国",
        "preface": "",
        "paragraphs": [
            "异域今无外，高僧代所稀。",
            "苦心归寂灭，宴坐得精微。",
            "持钵何年至，传灯是日归。",
            "上卿挥别藻，中禁下禅衣。",
            "海阔杯还度，云遥锡更飞。",
            "此行迷处所，何以慰虔祈。"
        ],
        "notes": "",
        "id": "264d03612eaa1045b3918f33c18bd610"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "送赵大夫护边",
        "preface": "",
        "paragraphs": [
            "外域分都护，中台命职方。",
            "欲传清庙略，先取剧曹郎。",
            "已佩登坛印，犹怀伏奏香。",
            "百壶开祖饯，驷牡戒戎装。",
            "青海连西掖，黄河带北凉。",
            "关山瞻汉月，戈劒宿胡霜。",
            "体国才先著，论兵策复长。",
            "果持文武术，还继杜当阳。"
        ],
        "notes": "",
        "id": "3491ebf5b05d61a8391eac0046fe9d85"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "立秋日题安昌寺北山亭",
        "preface": "",
        "paragraphs": [
            "楼观倚长霄，登攀及霁朝。",
            "高如石门顶，胜拟赤城标。",
            "天路云虹近，人寰气象遥。",
            "山围伯禹庙，江落伍胥潮。",
            "徂暑迎秋薄，凉风是日飘。",
            "果林余苦李，萍水覆甘蕉。",
            "览古嗟夷漫，凌空爱泬寥。",
            "更闻金刹下，钟梵晚萧萧。"
        ],
        "notes": "",
        "id": "04f09ba20f6f289499f31b0df5020507"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "登越州城",
        "preface": "",
        "paragraphs": [
            "越嶂绕层城，登临万象清。",
            "封圻沧海合，廛市碧湖明。",
            "晓日渔歌满，芳春櫂唱行。",
            "山风吹美箭，田雨润香秔。",
            "代阅英灵尽，人闲吏隐幷。",
            "赠言王逸少，已见曲池平。"
        ],
        "notes": "",
        "id": "472a004d434577dc55bf59ab20e61306"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "江行有怀",
        "preface": "",
        "paragraphs": [
            "秋水明川路，轻舟转石圻。",
            "霜多山橘熟，寒至浦禽稀。",
            "飞席乘风势，回流荡日晖。",
            "昼行疑海若，夕梦识江妃。",
            "野霁看吴尽，天长望洛非。",
            "不知何岁月，一似暮潮归。"
        ],
        "notes": "",
        "id": "1e6263854ae5b644b33dd71649ba0080"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "长洲苑",
        "preface": "",
        "paragraphs": [
            "吴王初鼎峙，羽猎骋雄才。",
            "辇道阊门出，军容茂苑来。",
            "山从列嶂转，江自绕林回。",
            "劒骑缘汀入，旌门隔屿开。",
            "合离纷若电，驰逐溢成雷。",
            "胜地虞人守，归舟汉女陪。",
            "可怜夷漫处，犹在洞庭隈。",
            "山静吟猿父，城空应雉媒。",
            "戎行委乔木，马迹尽黄埃。",
            "揽涕问遗老，繁华安在哉。"
        ],
        "notes": "",
        "id": "3ae203cba4e3fc2a3bd6186231af0838"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "和咏廨署有樱桃",
        "preface": "",
        "paragraphs": [
            "上林天禁里，芳树有红樱。",
            "江国今来见，君门春意生。",
            "香从花绶转，色绕佩珠明。",
            "海鸟衔初实，吴姬扫落英。",
            "切将稀取贵，羞与众同荣。",
            "为此堪攀折，芳蹊处处成。"
        ],
        "notes": "",
        "id": "60e7610fdc190312b234e39c63b9d139"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "同洛阳李少府观永乐公主入蕃",
        "preface": "",
        "paragraphs": [
            "边地莺花少，年来未觉新。",
            "美人天上落，龙塞始应春。"
        ],
        "notes": "",
        "id": "fa15a86339cdce515fed5f6344cc4d51"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "途中口号",
        "preface": "",
        "paragraphs": [
            "邺城东北望陵台，珠翠繁华去不回。",
            "无复新妆艳红粉，空余故垄满青苔。"
        ],
        "notes": "",
        "id": "d10d754fd0976d7dd6c6426283cfe22e"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "晦日湖塘",
        "preface": "",
        "paragraphs": [
            "吉日初成晦，方塘遍是春。",
            "落花迎二月，芳树历三旬。",
            "公子能留客，巫阳好解神。",
            "夜还何虑暗，秉烛向城𬮱。"
        ],
        "notes": "",
        "id": "9c94297ef98ac37aaaa2ad9f536278fc"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "野烟出炉上，山花落镜中。"
        ],
        "notes": "",
        "id": "35399fa5742ba91884f9d937d4ba507c"
    },
    {
        "author": "孙逖",
        "dynasty": "唐",
        "type": "诗",
        "rhythmic": "",
        "title": "晦日与卢舍人同诣补阙城南林园",
        "preface": "",
        "paragraphs": [
            "芳年正月晦，假日早朝回。",
            "欲尽三春赏，还钦二阮才。",
            "柳迎郊骑入，花近□庭开。",
            "宛是人寰外，真情寓物来。"
        ],
        "notes": "",
        "id": "0422ccdaf294f63e2c497e064672752c"
    }
]