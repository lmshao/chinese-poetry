[
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "偈颂七首  其一",
        "preface": "",
        "paragraphs": [
            "鼓山不跨石门句，嚼碎令人牙齿寒。",
            "亲扣国师问端的，石门无锁亦无关。"
        ],
        "notes": "",
        "id": "20db5f9ea221e7bc76075b46c9b58d99"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "偈颂七首  其二",
        "preface": "",
        "paragraphs": [
            "芭蕉闻雷开，耳在什么处。",
            "葵花随日转，眼在什么处。",
            "若还眼耳分明，透出千门万户。"
        ],
        "notes": "",
        "id": "8fcb923650a7c872450e19ef39c9741b"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "偈颂七首  其三",
        "preface": "",
        "paragraphs": [
            "一叶飘丹，乾坤独露。",
            "万缘泯迹，法界全彰。",
            "沩山水牯牛，大雄白额虎。",
            "河阳新妇子，临际小厮儿。",
            "虽然借路经过，拶著扶篱摸壁。"
        ],
        "notes": "",
        "id": "aa7e763c25087b6e06e3051e54f06372"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "偈颂七首  其四",
        "preface": "",
        "paragraphs": [
            "今年是闰年，剩著三十日。",
            "返究所剩底，添些浮逼逼。",
            "世间没量人，一切但省力。",
            "浄众此密语，说了却不密。"
        ],
        "notes": "",
        "id": "fd8094d2154a3d92c1304c284cca9cfd"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "偈颂七首  其五",
        "preface": "",
        "paragraphs": [
            "谁道霜风只一般，今年寒胜去年寒。",
            "夜来得个真消息，无限鲇鱼上竹竿。"
        ],
        "notes": "",
        "id": "ffa59e7fa9a19e2b674f1c10fb99b2cf"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "偈颂七首  其六",
        "preface": "",
        "paragraphs": [
            "炉已开，炭未有，衲僧暖地且相守。",
            "忽然乞得火种来，切忌烧脚又烧手。"
        ],
        "notes": "",
        "id": "72e7632835e3c68a9501b5b279537ba0"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "偈颂七首  其七",
        "preface": "",
        "paragraphs": [
            "世尊不说一个字，大藏小藏从此出。",
            "达磨九年面壁来，得皮得髓分优劣。"
        ],
        "notes": "",
        "id": "9c51bc979f76ce0be73717ad3584450d"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "腊月初，岁云徂。",
            "黄河冻已合，深处有嘉鱼。",
            "活鱍鱍，跳不脱，又不能相煦以湿相濡以沫。",
            "惭愧菩萨摩诃萨，春风几时来。",
            "解此黄河冻，令鱼化作龙，直透桃花浪。",
            "会即便会，痴人面前且莫说梦。"
        ],
        "notes": "",
        "id": "f1e994169d1639c13d157529e3a64635"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "二祖偿宿债，万法绝对待。",
            "一心无罣碍，浮山有九带。",
            "十方虚空圆陀陀，无量法门百杂碎。",
            "若言其有，非内非外。",
            "若言其无，无在不在。",
            "知与理冥，境与神会。",
            "如牛拽磨，似水打碓。",
            "三千里外逢人东倒西㒦，十字街头遇贱则贵。"
        ],
        "notes": "",
        "id": "5228f7a220f4efd4f257ae75981e1fb2"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "颂古九首  其一",
        "preface": "",
        "paragraphs": [
            "无根树子一株，山翁不费诛锄。",
            "锤碎千年桃核，不须缘木求鱼。"
        ],
        "notes": "",
        "id": "3c9a3850837947d53d924b056a5db09c"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "颂古九首  其二",
        "preface": "",
        "paragraphs": [
            "无阴阳地一片，明明卖贵买贱。",
            "死尸无处活埋，露出三头两面。"
        ],
        "notes": "",
        "id": "3f2366b3d3aeef6d5364009e8d2e3525"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "颂古九首  其三",
        "preface": "",
        "paragraphs": [
            "不应山谷一所，透出千门万户。",
            "清晓一声杜鹃，劝人不如归去。"
        ],
        "notes": "",
        "id": "b3e97dda1c9a0b86b270c251ed47b6a0"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "颂古九首  其四",
        "preface": "",
        "paragraphs": [
            "时清休唱太平歌，大冶红罏著一毛。",
            "试向其中撮灰烬，亘天红焰已周遭。"
        ],
        "notes": "",
        "id": "50c2a8373974a91bcbea66c0c78a4009"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "颂古九首  其五",
        "preface": "",
        "paragraphs": [
            "明明搅动一缸屎，却把麝香烧旖旎。",
            "许多香气不曾闻，浑身坐在屎缸里。"
        ],
        "notes": "",
        "id": "a574800c5b3c6748466391204314dedd"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "颂古九首  其六",
        "preface": "",
        "paragraphs": [
            "一句举扬宗旨事，法堂上草亦须荒。",
            "回头却说人间话，大地山河常放光。",
            "光未明，无有佛，三条椽下好商量。",
            "岑大虫，岑大虫，澧州水，朗州峰。"
        ],
        "notes": "",
        "id": "a309aba7600bb74d9cd57670945ce53a"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "颂古九首  其七",
        "preface": "",
        "paragraphs": [
            "本是山中人，爱说山中话。",
            "五月卖松风，人间恐无价。"
        ],
        "notes": "",
        "id": "9699859a91ad0a2c3593921dcd4ec689"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "颂古九首  其八",
        "preface": "",
        "paragraphs": [
            "天魔谤佛，桀犬吠尧。",
            "巍巍大人，圣德可昭。"
        ],
        "notes": "",
        "id": "3548b4f41b8f0f138037738a260cf24e"
    },
    {
        "author": "释思岳",
        "dynasty": "宋",
        "type": "诗",
        "rhythmic": "",
        "title": "颂古九首  其九",
        "preface": "",
        "paragraphs": [
            "问佛答云干屎橛，明明此理难分雪。",
            "金刚宝剑倒杀人，钝钢止用新罗铁。"
        ],
        "notes": "",
        "id": "2a0fd303ed61e25850e4ac74c803bc7d"
    }
]