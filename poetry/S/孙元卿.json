[
    {
        "author": "孙元卿",
        "dynasty": "宋",
        "type": "诗",
        "rhythmic": "",
        "title": "与钱孝先游洞霄  其一",
        "preface": "",
        "paragraphs": [
            "芒鞋踏明月，入谷闻泉声。",
            "了知非人间，泠然毛骨清。",
            "篝灯入幽洞，岩穴何阴阴。",
            "仙凡隔几尘，无由问霓旌。",
            "跻攀上高崖，势与龙虎争。",
            "凭栏试抚掌，碧甃波纹生。",
            "尘缘苦未断，世路犹遐征。",
            "题诗来贤岩，晚岁当再行。"
        ],
        "notes": "",
        "id": "34e5de58ecb3b5494939252b8c677bcb"
    },
    {
        "author": "孙元卿",
        "dynasty": "宋",
        "type": "诗",
        "rhythmic": "",
        "title": "与钱孝先游洞霄  其二",
        "preface": "",
        "paragraphs": [
            "玄冥相我作山行，卷却重阴放晓晴。",
            "但见峰峦互扃锁，不知宫阙隠峥嵘。",
            "云根洞穴篝灯入，井底波澜抚掌生。",
            "唤客入山还送客，淙琤犹记石泉声。"
        ],
        "notes": "",
        "id": "36a2ae145e3b531139336f980bc067c2"
    },
    {
        "author": "孙元卿",
        "dynasty": "宋",
        "type": "诗",
        "rhythmic": "",
        "title": "题舫斋",
        "preface": "",
        "paragraphs": [
            "满船载月华亭子，泛宅浮家张志和。",
            "何似舫斋趺坐稳，莫教平地起风波。"
        ],
        "notes": "",
        "id": "bd14265a63d9e8fa9f34e1688c08de38"
    }
]