[
    {
        "author": "时少章",
        "dynasty": "宋",
        "type": "诗",
        "rhythmic": "",
        "title": "鸣鸡行",
        "preface": "",
        "paragraphs": [
            "三里寥落秋夜长，老鸡望星初引吭。",
            "一声二声天沆漭，客梦初回犹惚恍。",
            "三声四声天渐明，道上行人马蹄响。",
            "嗟尔行人人有心，心长面短谁能寻。",
            "薛君脱走窘思虑，刘牧起舞豪精神。",
            "勿言咿喔才满座，中有叹悲千万个。",
            "君知种种在此鸡，只合鸡声塞天破。",
            "吴中老翁百不忙，杀鸡酿酒酬年光。",
            "黄䌷輭暖蒲荐稳，日出三竿犹在床。"
        ],
        "notes": "",
        "id": "ac309ad47c65689b73fd8d2c322dacbf"
    },
    {
        "author": "时少章",
        "dynasty": "宋",
        "type": "诗",
        "rhythmic": "",
        "title": "书事七首  其一",
        "preface": "",
        "paragraphs": [
            "诸将纷然各自雄，面前全隔马牛风。",
            "尚衣已办通天带，何日临门送晋公。"
        ],
        "notes": "",
        "id": "72c2a54b320b4ec9f193d6dac39143fc"
    },
    {
        "author": "时少章",
        "dynasty": "宋",
        "type": "诗",
        "rhythmic": "",
        "title": "书事七首  其二",
        "preface": "",
        "paragraphs": [
            "共说曾公有府城，殿前数日浄边尘。",
            "白麻宣受人争看，宝马高秋报主身。"
        ],
        "notes": "",
        "id": "6ae73c3c1d2fbb8c1c2db03f363292fd"
    },
    {
        "author": "时少章",
        "dynasty": "宋",
        "type": "诗",
        "rhythmic": "",
        "title": "书事七首  其三",
        "preface": "",
        "paragraphs": [
            "特地今年荷主恩，储胥百万给诸屯。",
            "张彝自向河南死，怀朔惊翻贺六浑。"
        ],
        "notes": "",
        "id": "96d1ff369d42588409186e6aa586b23c"
    },
    {
        "author": "时少章",
        "dynasty": "宋",
        "type": "诗",
        "rhythmic": "",
        "title": "书事七首  其四",
        "preface": "",
        "paragraphs": [
            "莫为蒲骚举高趾，边情转眼又千回。",
            "吴房小败宁非计，防后飞军雪里来。"
        ],
        "notes": "",
        "id": "3052dea03c38dd99d247c87b166b2382"
    },
    {
        "author": "时少章",
        "dynasty": "宋",
        "type": "诗",
        "rhythmic": "",
        "title": "书事七首  其五",
        "preface": "",
        "paragraphs": [
            "高帝神灵未可诬，至今陵柏尚扶疎。",
            "小臣眼有一石泪，准拟北来都破除。"
        ],
        "notes": "",
        "id": "7898eab5cd375230782cbd9bd4d756bc"
    },
    {
        "author": "时少章",
        "dynasty": "宋",
        "type": "诗",
        "rhythmic": "",
        "title": "书事七首  其六",
        "preface": "",
        "paragraphs": [
            "北引黄河入宿河，下栽鹿角起层波。",
            "城中待哺一万户，咫尺南船那得过。"
        ],
        "notes": "",
        "id": "a82f0ca5be98b8f1525e01a3d4158e94"
    },
    {
        "author": "时少章",
        "dynasty": "宋",
        "type": "诗",
        "rhythmic": "",
        "title": "书事七首  其七",
        "preface": "",
        "paragraphs": [
            "玛瑙遗基尚未斜，两京风物使人嗟。",
            "先皇月出曾游历，空见春风发落花。"
        ],
        "notes": "",
        "id": "2eb599d6338cd3eef8fa6fd9ba4d87ff"
    },
    {
        "author": "时少章",
        "dynasty": "宋",
        "type": "诗",
        "rhythmic": "",
        "title": "题园门",
        "preface": "",
        "paragraphs": [
            "林花落处忆初妍，半折妖红似隔年。",
            "今日绿阴还涨眼，却思花落又茫然。"
        ],
        "notes": "",
        "id": "a7c6ea7159d74d21113ea6416da128a1"
    },
    {
        "author": "时少章",
        "dynasty": "宋",
        "type": "诗",
        "rhythmic": "",
        "title": "大节堂碑引",
        "preface": "",
        "paragraphs": [
            "天降疢疾殄我民，鸱鹠奋怒豺虎狞。",
            "掩道赤鸦蔽阳精，夜罗鬼火塞要津。",
            "当涂大吏腰缠金，挠腘稽颡泪满膺。",
            "嗢咿软语若稚婴，欺卖宗祏倾皇灵。",
            "有勇三子心棱棱，扳弧援甲凭孤城。",
            "城頺兵折气益振，目光如炬铄成群。",
            "或从辟雍曳长绅，欲拄八极遮帝輧。",
            "有伟三子辞轰轰，危立高骂声吐霆。",
            "颈血溅天天为昏，断尸峙立不仆倾。",
            "神扶鬼挟赫可惊，坐朝不与燕不宾。",
            "寸武不踏黄金屏，性忠内发孰使令。",
            "英气挺挺旷古今，朅来柯山访厥孙。",
            "仿佛毅状冲杳冥，筑堂泮宇夐深明。",
            "悲风苦雨凄棘林，魂兮来归肃泠泠。",
            "寥哉旷宇畴非臣，登兹堂兮企风神。",
            "须毛磔立心胆森，勿俾三子专修名。"
        ],
        "notes": "",
        "id": "2aa36683ec25c9fe8a2ca952ded48885"
    }
]