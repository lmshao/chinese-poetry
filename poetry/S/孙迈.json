[
    {
        "author": "孙迈",
        "dynasty": "宋",
        "type": "诗",
        "rhythmic": "",
        "title": "简寂观作",
        "preface": "",
        "paragraphs": [
            "松接朝天路，钟闻贾客船。",
            "醮坛秋有月，丹井古无泉。"
        ],
        "notes": "",
        "id": "af03e7177cafc197764021aae3a777df"
    },
    {
        "author": "孙迈",
        "dynasty": "宋",
        "type": "诗",
        "rhythmic": "",
        "title": "齐山僧舍",
        "preface": "",
        "paragraphs": [
            "竹密通幽迳，桥横逐涧斜。",
            "阴崖耸圭璧，古蔓引龙蛇。",
            "寺僻虚僧磬，亭荒足兔罝。",
            "紫微今不见，著意采黄花。"
        ],
        "notes": "",
        "id": "2d4797400134f7cfe2e5631563de98cd"
    },
    {
        "author": "孙迈",
        "dynasty": "宋",
        "type": "诗",
        "rhythmic": "",
        "title": "游齐山寺寻陈鸿断碑",
        "preface": "",
        "paragraphs": [
            "万木参天绕寺篱，一声孤磬彻江湄。",
            "楼边已失陈鸿记，亭上犹存杜牧诗。",
            "细雨乍经岩溜响，嫩苔长积石桥危。",
            "知予好古心常切，僧与前山觅断碑。"
        ],
        "notes": "",
        "id": "08ff136f720c42313954669c13909b4f"
    },
    {
        "author": "孙迈",
        "dynasty": "宋",
        "type": "诗",
        "rhythmic": "",
        "title": "刘僊石诗",
        "preface": "",
        "paragraphs": [
            "珍重标前史，名教万古存。",
            "谁知刘越石，便是洞天门。",
            "变化终□测，神仙未易论。",
            "后人采扣处，白石又黄昏。"
        ],
        "notes": "",
        "id": "508cffc92e407fba46bfa42ead24a1be"
    },
    {
        "author": "孙迈",
        "dynasty": "宋",
        "type": "诗",
        "rhythmic": "",
        "title": "题义门胡氏华林书院",
        "preface": "",
        "paragraphs": [
            "浔阳风景接洪都，传说胡君四世居。",
            "诗句满朝皆诵咏，君王旌孝表门闾。",
            "数闻过客谈多惠，几欲凭僧去借书。",
            "若把公卿名刻石，共瞻驷马慕相如。"
        ],
        "notes": "",
        "id": "78c76e5000f6eab97fd8c7c395b48fc6"
    }
]