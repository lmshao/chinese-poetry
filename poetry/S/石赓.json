[
    {
        "author": "石赓",
        "dynasty": "宋",
        "type": "诗",
        "rhythmic": "",
        "title": "任僊公台",
        "preface": "",
        "paragraphs": [
            "衰年脚手倦跻攀，今日凭高一解颜。",
            "驱得江山来目下，化将楼殿出云间。",
            "真人炼药仙都近，释子焚香佛界闲。",
            "尘事数地宁易得，后歌须尽夕阳还。"
        ],
        "notes": "",
        "id": "9190c19a9a207d6d4dde80b16bbd4e79"
    },
    {
        "author": "石赓",
        "dynasty": "宋",
        "type": "诗",
        "rhythmic": "",
        "title": "岳阳楼观洞庭",
        "preface": "",
        "paragraphs": [
            "洞庭白波如雪山，九月颠风了作寒。",
            "乾坤荡沃漫无际，岳阳楼中方好看。",
            "居人习惯占天色，短艇高樯绝行迹。",
            "一点君山乍有无，鱼龙作坏三闾宅。",
            "楼上观湖壮思生，巴陵酒熟香出瓶。",
            "倾壶快饮为君尽，醉杀谪仙诗始成。",
            "二年持节临荆部，扁舟此地常来去。",
            "今日凭高觉胆惊，归欤莫与风涛过。"
        ],
        "notes": "",
        "id": "60742194fb86c6eea8f06f582ea72d1c"
    }
]