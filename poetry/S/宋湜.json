[
    {
        "author": "宋湜",
        "dynasty": "宋",
        "type": "诗",
        "rhythmic": "",
        "title": "送陈尧叟赴广西漕",
        "preface": "",
        "paragraphs": [
            "怜君将命拜新恩，送别都门亦断魂。",
            "雨歇桂林秋更暖，瘴连梅岭日多昏。",
            "诏颁海徼征徭薄，兵罢蛮州市井繁。",
            "愧我不才居禁近，前春洒扫待回辕。"
        ],
        "notes": "",
        "id": "0493f41ca7a8256e74745d096cd978ed"
    },
    {
        "author": "宋湜",
        "dynasty": "宋",
        "type": "诗",
        "rhythmic": "",
        "title": "赠淳于公归养",
        "preface": "",
        "paragraphs": [
            "宦路厌风尘，高堂役梦频。",
            "拜章辞旨切，致政罢光新。",
            "陶令羞为吏，潘生喜养亲。",
            "况登朝序贵，半俸岂忧贫。"
        ],
        "notes": "",
        "id": "609ba6a84a12ed0de25c30753a16b081"
    },
    {
        "author": "宋湜",
        "dynasty": "宋",
        "type": "诗",
        "rhythmic": "",
        "title": "题义门胡氏华林书院",
        "preface": "",
        "paragraphs": [
            "纷纷游客豫章回，俱道华林就学来。",
            "门第昔年旌阙耸，主人长日讲筵开。",
            "化行乡党浑无颂，教得儿孙尽有才。",
            "好是诸生游息处，四时花木绕书台。"
        ],
        "notes": "",
        "id": "c69be11a56aa0d53d76a61ac6452eb8a"
    }
]