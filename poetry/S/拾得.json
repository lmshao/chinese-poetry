[
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 一",
        "preface": "",
        "paragraphs": [
            "诸佛留藏经，只为人难化。",
            "不唯贤与愚，个个心搆架。",
            "造业大如山，岂解怀忧怕。",
            "那肯细寻思，日夜怀奸诈。"
        ],
        "notes": "",
        "id": "edef42f047f1c0cf62db4aaedba5d861"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 二",
        "preface": "",
        "paragraphs": [
            "嗟见世间人，个个爱吃肉。",
            "椀楪不曾干，长时道不足。",
            "昨日设个斋，今朝宰六畜。",
            "都缘业使牵，非干情所欲。",
            "一度造天堂，百度造地狱。",
            "阎罗使来追，合家尽啼哭。",
            "𬬻子边向火，镬子里澡浴。",
            "更得出头时，换却汝衣服。"
        ],
        "notes": "",
        "id": "d5aba065f1082c49cdc1d10786fe4124"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 三",
        "preface": "",
        "paragraphs": [
            "出家要清闲，清闲即为贵。",
            "如何尘外人，却入尘埃里。",
            "一向迷本心，终朝役名利。",
            "名利得到身，形容已顦顇。",
            "况复不遂者，虚用平生志。",
            "可怜无事人，未能笑得尔。"
        ],
        "notes": "",
        "id": "dc1038620ce2c2ac65c4b63f15dc96ab"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 四",
        "preface": "",
        "paragraphs": [
            "养儿与娶妻，养女求媒娉。",
            "重重皆是业，更杀众生命。",
            "聚集会亲情，总来看盘饤。",
            "目下虽称心，罪簿先注定。"
        ],
        "notes": "",
        "id": "e0c17c1271aa2a8c9cfe17f800fcb4aa"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 五",
        "preface": "",
        "paragraphs": [
            "得此分叚身，可笑好形质。",
            "面貌似银盘，心中黑如漆。",
            "烹猪又宰羊，夸道甜如蜜。",
            "死后受波咤，更莫称冤屈。"
        ],
        "notes": "",
        "id": "bbbfb726f4d822fbdd3afda0ad626fb4"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 六",
        "preface": "",
        "paragraphs": [
            "佛哀三界子，总是亲男女。",
            "恐沈黑暗阬，示仪垂化度。",
            "尽登无上道，俱证菩提路。",
            "教汝痴众生，慧心勤觉悟。"
        ],
        "notes": "",
        "id": "58ff234437513ab33234b7caca8665c8"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 七",
        "preface": "",
        "paragraphs": [
            "佛拾尊荣乐，为愍诸痴子。",
            "早愿悟无生，办集无上事。",
            "后来出家者，多缘无业次。",
            "不能得衣食，头钻入于寺。"
        ],
        "notes": "",
        "id": "d87510a5c295bad7c089ac8613c570cd"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 八",
        "preface": "",
        "paragraphs": [
            "嗟见世间人，永劫在迷津。",
            "不省这个意，修行徒苦辛。"
        ],
        "notes": "",
        "id": "10ba156de3c0444ae632b169bd2fe4e7"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 九",
        "preface": "",
        "paragraphs": [
            "我诗也是诗，有人唤作偈。",
            "诗偈总一般，读时须子细。",
            "缓缓细披寻，不得生容易。",
            "依此学修行，大有可笑事。"
        ],
        "notes": "",
        "id": "81548f6adb35430d61a249f8c2ffd75d"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 十",
        "preface": "",
        "paragraphs": [
            "有偈有千万，卒急述应难。",
            "若要相知者，但入天台山。",
            "岩中深处坐，说理及谈玄。",
            "共我不相见，对面似千山。"
        ],
        "notes": "",
        "id": "4f15da0c3702827283015cea609f222a"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 十一",
        "preface": "",
        "paragraphs": [
            "世间亿万人，面孔不相似。",
            "借问何因缘，致令遣如此。",
            "各执一般见，互说非兼是。",
            "但自修己身，不要言他已。"
        ],
        "notes": "",
        "id": "c4ceaf28b49779d5ca720e23d4dc9ff5"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 十二",
        "preface": "",
        "paragraphs": [
            "男女为婚嫁，俗务是常仪。",
            "自量其事力，何用广张施。",
            "取债夸人我，论情入骨痴。",
            "杀他鸡犬命，身死堕阿鼻。"
        ],
        "notes": "",
        "id": "dbdbc2ac169aed952236dd88e477c7e3"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 十三",
        "preface": "",
        "paragraphs": [
            "世上一种人，出性常多事。",
            "终日傍街衢，不离诸酒肆。",
            "为他作保见，替他说道理。",
            "一朝有乖张，过咎全归你。"
        ],
        "notes": "",
        "id": "fc579491935d54c0bf2d63301ba30af5"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 十四",
        "preface": "",
        "paragraphs": [
            "我劝出家辈，须知教法深。",
            "专心求出离，辄莫染贪淫。",
            "大有俗中士，知非不爱金。",
            "故知君子志，任运听浮沈。"
        ],
        "notes": "",
        "id": "c94fdcd7a307ef2bd4b0609947d29f38"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 十五",
        "preface": "",
        "paragraphs": [
            "寒山住寒山，拾得自拾得。",
            "凡愚岂见知，丰干却相识。",
            "见时不可见，觅时何处觅。",
            "借问有何缘，却道无为力。"
        ],
        "notes": "",
        "id": "9fa4642624771665fa01d39f0c8dc7a1"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 十六",
        "preface": "",
        "paragraphs": [
            "从来是拾得，不是偶然称。",
            "别无亲眷属，寒山是我兄。",
            "两人心相似，谁能徇俗情。",
            "若问年多少，黄河几度清。"
        ],
        "notes": "",
        "id": "6485e69e60e9b32d4271ecc0307ccbbb"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 十七",
        "preface": "",
        "paragraphs": [
            "若解捉老鼠，不在五白猫。",
            "若能悟理性，那由锦绣包。",
            "真珠入席袋，佛性止蓬茅。",
            "一群取相汉，用意总无交。"
        ],
        "notes": "",
        "id": "970667233a0b885327556a830aaaf9d1"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 十八",
        "preface": "",
        "paragraphs": [
            "运心常宽广，此则名为布。",
            "辍己惠于人，方可名为施。",
            "后来人不知，焉能会此义。",
            "未设一庸僧，早拟望富贵。"
        ],
        "notes": "",
        "id": "64ad517c6fa47eea1def002364da9157"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 十九",
        "preface": "",
        "paragraphs": [
            "猕猴尚教得，人何不愤发。",
            "前车即落阬，后车须改辙。",
            "若也不知此，恐君恶合杀。",
            "此来是夜叉，变即成菩萨。"
        ],
        "notes": "",
        "id": "e9d0aaa569876f6a56ccdc10d8e57d6a"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 二十",
        "preface": "",
        "paragraphs": [
            "自从到此天台寺，经今早已几冬春。",
            "山水不移人自老，见却多少后生人。"
        ],
        "notes": "",
        "id": "92b4bcd782d7e8e9f194e7969e3c3601"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 二十一",
        "preface": "",
        "paragraphs": [
            "君不见三界之中纷扰扰，只为无明不了绝。",
            "一念不生心澄然，无去无来不生灭。"
        ],
        "notes": "",
        "id": "8b98cb078eba5bdb03bfaf100c060fe0"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 二十二",
        "preface": "",
        "paragraphs": [
            "故林又斩新，剡源谿上人。",
            "天姥峡关岭，通同次海津。",
            "湾深曲岛间，淼淼水云云。",
            "借问松禅客，日轮何处暾。"
        ],
        "notes": "",
        "id": "5c33abc015b058b4bbb23f1097ad3705"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 二十三",
        "preface": "",
        "paragraphs": [
            "自笑老夫筋力败，偏恋松岩爱独游。",
            "可叹往年至今日，任运还同不系舟。"
        ],
        "notes": "",
        "id": "92520edf0b759a15fd2482725942114a"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 二十四",
        "preface": "",
        "paragraphs": [
            "一入双谿不计春，炼暴黄精几许斤。",
            "𬬻灶石锅频煮沸，土甑久烝气味珍。",
            "谁来幽谷餐仙食，独向云泉更勿人。",
            "延龄寿尽招手石，此栖终不出山门。"
        ],
        "notes": "",
        "id": "ceb5765836681ec32d579664c331a37e"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 二十五",
        "preface": "",
        "paragraphs": [
            "踯躅一群羊，沿山又入谷。",
            "看人贪竹塞，且遭豺狼逐。",
            "元不出孳生，便将充口腹。",
            "从头吃至尾，𩟿𩟿无余肉。"
        ],
        "notes": "",
        "id": "78aff00460a89fcdfe8b6e2c1c239239"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 二十六",
        "preface": "",
        "paragraphs": [
            "银星钉称衡，绿丝作称纽。",
            "买人推向前，卖人推向后。",
            "不顾他心怨，唯言我好手。",
            "死去见阎王，背后插扫箒。"
        ],
        "notes": "",
        "id": "b27b920a89bb38f4053a30a809f3636a"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 二十七",
        "preface": "",
        "paragraphs": [
            "闭门私造罪，准拟免灾殃。",
            "被他恶部童，抄得报阎王。",
            "纵不入镬汤，亦须卧铁床。",
            "不许雇人替，自作自身当。"
        ],
        "notes": "",
        "id": "41d5ff81f508d74a1ae3492bfc3612dd"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 二十八",
        "preface": "",
        "paragraphs": [
            "悠悠尘里人，常道尘中乐。",
            "我见尘中人，心生多慜顾。",
            "何哉慜此流，念彼尘中苦。"
        ],
        "notes": "",
        "id": "b2985ba5e866c4e2e9523ab26563f8eb"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 二十九",
        "preface": "",
        "paragraphs": [
            "无去无来本湛然，不居内外及中间。",
            "一颗水精绝瑕翳，光明透满出人天。"
        ],
        "notes": "",
        "id": "47c8537207732b40aca3c8851dce99d8"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 三十",
        "preface": "",
        "paragraphs": [
            "少年学书劒，叱驭到荆州。",
            "闻伐匈奴尽，婆娑无处游。",
            "归来翠岩下，席草玩清流。",
            "壮士志未骋，猕猴骑土牛。"
        ],
        "notes": "",
        "id": "dab42a7bac3e8154c2f993b73613bad1"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 三十一",
        "preface": "",
        "paragraphs": [
            "三界如转轮，浮生若流水。",
            "蠢蠢诸品类，贪生不觉死。",
            "汝看朝垂露，能得几时子。"
        ],
        "notes": "",
        "id": "d971375e1a22afd28f06b2d748b3844b"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 三十二",
        "preface": "",
        "paragraphs": [
            "闲入天台洞，访人人不知。",
            "寒山为伴侣，松下噉灵芝。",
            "每谈今古事，嗟见世愚痴。",
            "个个入地狱，早晚出头时。"
        ],
        "notes": "",
        "id": "663be63eba8d6b55d12f326657a33c33"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 三十三",
        "preface": "",
        "paragraphs": [
            "古佛路凄凄，愚人到却迷。",
            "只缘前业重，所以不能知。",
            "欲识无为理，心中不挂丝。",
            "生生勤苦学，必定覩天师。"
        ],
        "notes": "",
        "id": "7f09c631f15409ff78db4cb8a9381771"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 三十四",
        "preface": "",
        "paragraphs": [
            "各有天真佛，号之为宝王。",
            "珠光日夜照，玄妙卒难量。",
            "盲人常兀兀，那肯怕灾殃。",
            "唯贪淫泆业，此辈实堪伤。"
        ],
        "notes": "",
        "id": "d9a64cdb0245c81ef8d3034118a149e3"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 三十五",
        "preface": "",
        "paragraphs": [
            "出家求出离，哀念苦众生。",
            "助佛为扬化，令教选路行。",
            "何曾解救苦，恣意乱纵横。",
            "一时同受溺，俱落大深阬。"
        ],
        "notes": "",
        "id": "00cc08b154466fd235d507ce65d69215"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 三十六",
        "preface": "",
        "paragraphs": [
            "常饮三毒酒，昏昏都不知。",
            "将钱作梦事，梦事成铁围。",
            "以苦欲舍苦，舍苦无出期。",
            "应须早觉悟，觉悟自归依。"
        ],
        "notes": "",
        "id": "06b4eb7b730bf801629b9bb0113eafd3"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 三十七",
        "preface": "",
        "paragraphs": [
            "云山叠叠几千重，幽谷路深绝人踪。",
            "碧涧清流多胜境，时来鸟语合人心。"
        ],
        "notes": "",
        "id": "2d0a09bbbbaee8685dc83c379cfcc50c"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 三十八",
        "preface": "",
        "paragraphs": [
            "后来出家子，论情入骨痴。",
            "本来求解脱，却见受驱驰。",
            "终朝游俗舍，礼念作威仪。",
            "博钱沽酒吃，翻成客作儿。"
        ],
        "notes": "",
        "id": "904d1c0ed2736f58f5af7e48dd82c5be"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 三十九",
        "preface": "",
        "paragraphs": [
            "若论常快活，唯有隐居人。",
            "林花长似锦，四季色常新。",
            "或向岩间坐，旋瞻见桂轮。",
            "虽然身畅逸，却念世间人。"
        ],
        "notes": "",
        "id": "9db0ecfe773a5d34a15ad67dd53df3f4"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 四十",
        "preface": "",
        "paragraphs": [
            "我见出家人，总爱吃酒肉。",
            "此合上天堂，却沈归地狱。",
            "念得两卷经，欺他道鄽俗。",
            "岂知鄽俗士，大有根性熟。"
        ],
        "notes": "",
        "id": "b9f99d25091154f07a0fc038943061fb"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 四十一",
        "preface": "",
        "paragraphs": [
            "我见顽钝人，灯心柱须弥。",
            "蚁子啮大树，焉知气力微。",
            "学咬两茎菜，言与祖师齐。",
            "火急求忏悔，从今辄莫迷。"
        ],
        "notes": "",
        "id": "80970bf17fb21f21d3a19d8063625292"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 四十二",
        "preface": "",
        "paragraphs": [
            "若见月光明，照烛四天下。",
            "圆晖挂太虚，莹净能萧洒。",
            "人道有亏盈，我见无衰谢。",
            "状似摩尼珠，光明无昼夜。"
        ],
        "notes": "",
        "id": "1b2d5a3993d15f45cfd497f2191ed576"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 四十三",
        "preface": "",
        "paragraphs": [
            "余住无方所，盘泊无为理。",
            "时陟湼盘山，或玩香林寺。",
            "寻常只是闲，言不干名利。",
            "东海变桑田，我心谁管你。"
        ],
        "notes": "",
        "id": "bfd68639973036b1228d938dd7fc998f"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 四十四",
        "preface": "",
        "paragraphs": [
            "左手握骊珠，右手执慧劒。",
            "先破无明贼，神珠自吐燄。",
            "伤嗟愚痴人，贪爱那生厌。",
            "一堕三途间，始觉前程险。"
        ],
        "notes": "",
        "id": "54b86a3903cf0a51fbf448cd5a5111f5"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 四十五",
        "preface": "",
        "paragraphs": [
            "般若酒泠泠，饮多人易醒。",
            "余住天台山，凡愚那见形。",
            "常游深谷洞，终不逐时情。",
            "无思亦无虑，无辱也无荣。"
        ],
        "notes": "",
        "id": "5b4bd18f0d65559b51afd8aed426c480"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 四十六",
        "preface": "",
        "paragraphs": [
            "平生何所忧，此世随缘过。",
            "日月如逝波，光阴石中火。",
            "任他天地移，我畅岩中坐。"
        ],
        "notes": "",
        "id": "8a0031b15f754bbd3a292f34e1989b78"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 四十七",
        "preface": "",
        "paragraphs": [
            "嗟见多知汉，终日枉用心。",
            "岐路逞喽啰，欺谩一切人。",
            "唯作地狱滓，不修来世因。",
            "忽尔无常到，定知乱纷纷。"
        ],
        "notes": "",
        "id": "09aa42e9a82530837b37cb046143f86a"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 四十八",
        "preface": "",
        "paragraphs": [
            "迢迢山径峻，万仞险隘危。",
            "石桥莓苔绿，时见白云飞。",
            "瀑布悬如练，月影落潭晖。",
            "更登华顶上，犹待孤鹤期。"
        ],
        "notes": "",
        "id": "51707ccd317019645a7d63e48a7d6b15"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 四十九",
        "preface": "",
        "paragraphs": [
            "松月冷飕飕，片片云霞起。",
            "匼匝几重山，纵目千万里。",
            "谿潭水澄澄，彻底镜相似。",
            "可贵灵台物，七宝莫能比。"
        ],
        "notes": "",
        "id": "07eecb1e30806c2284d1c475feb8c8cb"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 五十",
        "preface": "",
        "paragraphs": [
            "世有多解人，愚痴学闲文。",
            "不忧当来果，唯知造恶因。",
            "见佛不解礼，覩僧倍生瞋。",
            "五逆十恶辈，三毒以为邻。",
            "死去入地狱，未有出头辰。"
        ],
        "notes": "",
        "id": "3f6aab69032605be1a589c0415273223"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 五十一",
        "preface": "",
        "paragraphs": [
            "人生浮世中，个个愿富贵。",
            "高堂车马多，一呼百诺至。",
            "吞并田地宅，准拟承后嗣。",
            "未逾七十秋，冰消瓦解去。"
        ],
        "notes": "",
        "id": "f4481b14796a459de8f66fdc7e0cf27e"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 五十二",
        "preface": "",
        "paragraphs": [
            "水浸泥弹丸，思量无道理。",
            "浮沤梦幻身，百年能几几。",
            "不解细思惟，将言长不死。",
            "诛剥垒千金，留将与妻子。"
        ],
        "notes": "",
        "id": "9108405915522a5dc56d5b8986504a3a"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 五十三",
        "preface": "",
        "paragraphs": [
            "云林最幽栖，傍涧枕月谿。",
            "松拂盘陀石，甘泉涌凄凄。",
            "静坐偏佳丽，虚岩曚雾迷。",
            "怡然居憩地，日。"
        ],
        "notes": "",
        "id": "a51132b9ea1d4dbda0209411c854e770"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 五十四",
        "preface": "",
        "paragraphs": [
            "可笑是林泉，数里少人烟。",
            "云从岩嶂起，瀑布水潺潺。",
            "猨啼唱道曲，虎啸出人间。",
            "松风清飒飒，鸟语声关关。",
            "独步绕石涧，孤陟上峰峦。",
            "时坐盘陀石，偃仰攀萝沿。",
            "遥望城隍处，惟闻闹喧喧。"
        ],
        "notes": "",
        "id": "c1333af42e091b6a10593859c91c7a09"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "颂 一",
        "preface": "",
        "paragraphs": [
            "无瞋是持（《五灯会元》作「嗔即是」）戒，心净是（《五灯会元》作「即」）出家。",
            "我性与汝（《五灯会元》作「你」）合，一切法无差。",
            "（见吴越释延寿《宗镜录》卷二十四、宋普济《五灯会元》卷二。",
            "）（按：《全唐诗续补遗》卷二误收此首为寒山诗。",
            "）。"
        ],
        "notes": "",
        "id": "075827af8fd7dd6fdf2a5a2de2361dfe"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "颂 二",
        "preface": "",
        "paragraphs": [
            "东阳海水清，水清复见底。",
            "灵源流法泉，斫水刀而痕。",
            "我见顽愚士，灯心拄须弥。",
            "寸樵煮大海，足抹大地石，蒸沙成饭无，磨甎将为镜。",
            "说食终不饱，直须著力行。",
            "恢恢大丈夫，堂堂六尺土。",
            "枉死埋冢下，可惜孤标物。",
            "（同前书卷三十三。",
            "此条承陈允吉师告知）。"
        ],
        "notes": "",
        "id": "d884129ff54aab4ac5a443518e1b4d72"
    }
]