[
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 一",
        "preface": "",
        "paragraphs": [
            "诸佛留藏经，只为人难化。",
            "不唯贤与愚，个个心搆架。",
            "造业大如山，岂解怀忧怕。",
            "那肯细寻思，日夜怀奸诈。"
        ],
        "notes": "",
        "id": "8be9dfdd71bed2ca128a7846ca90775e"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 二",
        "preface": "",
        "paragraphs": [
            "嗟见世间人，个个爱吃肉。",
            "椀楪不曾干，长时道不足。",
            "昨日设个斋，今朝宰六畜。",
            "都缘业使牵，非干情所欲。",
            "一度造天堂，百度造地狱。",
            "阎罗使来追，合家尽啼哭。",
            "𬬻子边向火，镬子里澡浴。",
            "更得出头时，换却汝衣服。"
        ],
        "notes": "",
        "id": "aed6fdf877c29f75bf351d70e7a4fb5b"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 三",
        "preface": "",
        "paragraphs": [
            "出家要清闲，清闲即为贵。",
            "如何尘外人，却入尘埃里。",
            "一向迷本心，终朝役名利。",
            "名利得到身，形容已顦顇。",
            "况复不遂者，虚用平生志。",
            "可怜无事人，未能笑得尔。"
        ],
        "notes": "",
        "id": "811d6276370b3aab457fdb89726f7a64"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 四",
        "preface": "",
        "paragraphs": [
            "养儿与娶妻，养女求媒娉。",
            "重重皆是业，更杀众生命。",
            "聚集会亲情，总来看盘饤。",
            "目下虽称心，罪簿先注定。"
        ],
        "notes": "",
        "id": "c4f3b07e9b88c934a4bd4c73c86f8275"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 五",
        "preface": "",
        "paragraphs": [
            "得此分叚身，可笑好形质。",
            "面貌似银盘，心中黑如漆。",
            "烹猪又宰羊，夸道甜如蜜。",
            "死后受波咤，更莫称冤屈。"
        ],
        "notes": "",
        "id": "6f0762e60aa060c66fc1f4158ebdfa04"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 六",
        "preface": "",
        "paragraphs": [
            "佛哀三界子，总是亲男女。",
            "恐沈黑暗阬，示仪垂化度。",
            "尽登无上道，俱证菩提路。",
            "教汝痴众生，慧心勤觉悟。"
        ],
        "notes": "",
        "id": "0ee7acba3da02bdcc36d8d5b7edb18cd"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 七",
        "preface": "",
        "paragraphs": [
            "佛拾尊荣乐，为愍诸痴子。",
            "早愿悟无生，办集无上事。",
            "后来出家者，多缘无业次。",
            "不能得衣食，头钻入于寺。"
        ],
        "notes": "",
        "id": "2ad73209f6461598e825633cfb9e2689"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 八",
        "preface": "",
        "paragraphs": [
            "嗟见世间人，永劫在迷津。",
            "不省这个意，修行徒苦辛。"
        ],
        "notes": "",
        "id": "aed6fdf877c29f75bf351d70e7a4fb5b"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 九",
        "preface": "",
        "paragraphs": [
            "我诗也是诗，有人唤作偈。",
            "诗偈总一般，读时须子细。",
            "缓缓细披寻，不得生容易。",
            "依此学修行，大有可笑事。"
        ],
        "notes": "",
        "id": "20f27a7f2d1e213d033e571d4be59b95"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 十",
        "preface": "",
        "paragraphs": [
            "有偈有千万，卒急述应难。",
            "若要相知者，但入天台山。",
            "岩中深处坐，说理及谈玄。",
            "共我不相见，对面似千山。"
        ],
        "notes": "",
        "id": "e780e3ee3675cd2d744ce829cb1e9c5a"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 十一",
        "preface": "",
        "paragraphs": [
            "世间亿万人，面孔不相似。",
            "借问何因缘，致令遣如此。",
            "各执一般见，互说非兼是。",
            "但自修己身，不要言他已。"
        ],
        "notes": "",
        "id": "b2cbc9e0529ade792a3e2f43121eb985"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 十二",
        "preface": "",
        "paragraphs": [
            "男女为婚嫁，俗务是常仪。",
            "自量其事力，何用广张施。",
            "取债夸人我，论情入骨痴。",
            "杀他鸡犬命，身死堕阿鼻。"
        ],
        "notes": "",
        "id": "bbfd746f383f356ede501850ea2977e6"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 十三",
        "preface": "",
        "paragraphs": [
            "世上一种人，出性常多事。",
            "终日傍街衢，不离诸酒肆。",
            "为他作保见，替他说道理。",
            "一朝有乖张，过咎全归你。"
        ],
        "notes": "",
        "id": "9890e976feda79602c5e4195e72c806a"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 十四",
        "preface": "",
        "paragraphs": [
            "我劝出家辈，须知教法深。",
            "专心求出离，辄莫染贪淫。",
            "大有俗中士，知非不爱金。",
            "故知君子志，任运听浮沈。"
        ],
        "notes": "",
        "id": "ee3104f0ce0f9ffbab6eb9dc5fccfab9"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 十五",
        "preface": "",
        "paragraphs": [
            "寒山住寒山，拾得自拾得。",
            "凡愚岂见知，丰干却相识。",
            "见时不可见，觅时何处觅。",
            "借问有何缘，却道无为力。"
        ],
        "notes": "",
        "id": "35b5149c0106cf5e67d122befcd864ad"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 十六",
        "preface": "",
        "paragraphs": [
            "从来是拾得，不是偶然称。",
            "别无亲眷属，寒山是我兄。",
            "两人心相似，谁能徇俗情。",
            "若问年多少，黄河几度清。"
        ],
        "notes": "",
        "id": "354b16987e16b8e4a98af57a61b3c267"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 十七",
        "preface": "",
        "paragraphs": [
            "若解捉老鼠，不在五白猫。",
            "若能悟理性，那由锦绣包。",
            "真珠入席袋，佛性止蓬茅。",
            "一群取相汉，用意总无交。"
        ],
        "notes": "",
        "id": "e79ed143b8b056fafff0bf769381a22a"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 十八",
        "preface": "",
        "paragraphs": [
            "运心常宽广，此则名为布。",
            "辍己惠于人，方可名为施。",
            "后来人不知，焉能会此义。",
            "未设一庸僧，早拟望富贵。"
        ],
        "notes": "",
        "id": "cf3327300a393599b961c5a077bf3e7f"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 十九",
        "preface": "",
        "paragraphs": [
            "猕猴尚教得，人何不愤发。",
            "前车即落阬，后车须改辙。",
            "若也不知此，恐君恶合杀。",
            "此来是夜叉，变即成菩萨。"
        ],
        "notes": "",
        "id": "5f27c33887127fb31b8d729157699b72"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 二十",
        "preface": "",
        "paragraphs": [
            "自从到此天台寺，经今早已几冬春。",
            "山水不移人自老，见却多少后生人。"
        ],
        "notes": "",
        "id": "c93c689e293b017f8f957b8855561204"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 二十一",
        "preface": "",
        "paragraphs": [
            "君不见三界之中纷扰扰，只为无明不了绝。",
            "一念不生心澄然，无去无来不生灭。"
        ],
        "notes": "",
        "id": "cc6738344e0d3dbb66e475cc4a2677d0"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 二十二",
        "preface": "",
        "paragraphs": [
            "故林又斩新，剡源谿上人。",
            "天姥峡关岭，通同次海津。",
            "湾深曲岛间，淼淼水云云。",
            "借问松禅客，日轮何处暾。"
        ],
        "notes": "",
        "id": "63f3c3a728250bedcd2f60abb160cd02"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 二十三",
        "preface": "",
        "paragraphs": [
            "自笑老夫筋力败，偏恋松岩爱独游。",
            "可叹往年至今日，任运还同不系舟。"
        ],
        "notes": "",
        "id": "ee1c1540c320111ff8f985100b543553"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 二十四",
        "preface": "",
        "paragraphs": [
            "一入双谿不计春，炼暴黄精几许斤。",
            "𬬻灶石锅频煮沸，土甑久烝气味珍。",
            "谁来幽谷餐仙食，独向云泉更勿人。",
            "延龄寿尽招手石，此栖终不出山门。"
        ],
        "notes": "",
        "id": "97293269457c3a7f5cc096e74971187b"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 二十五",
        "preface": "",
        "paragraphs": [
            "踯躅一群羊，沿山又入谷。",
            "看人贪竹塞，且遭豺狼逐。",
            "元不出孳生，便将充口腹。",
            "从头吃至尾，𩟿𩟿无余肉。"
        ],
        "notes": "",
        "id": "2100c1f0ec6e890f6f1720aa52ca8fc3"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 二十六",
        "preface": "",
        "paragraphs": [
            "银星钉称衡，绿丝作称纽。",
            "买人推向前，卖人推向后。",
            "不顾他心怨，唯言我好手。",
            "死去见阎王，背后插扫箒。"
        ],
        "notes": "",
        "id": "c02d91ed9636dfaa5f17aacd7a87b0e7"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 二十七",
        "preface": "",
        "paragraphs": [
            "闭门私造罪，准拟免灾殃。",
            "被他恶部童，抄得报阎王。",
            "纵不入镬汤，亦须卧铁床。",
            "不许雇人替，自作自身当。"
        ],
        "notes": "",
        "id": "b3b92717e4954daa7648e0e137d021d0"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 二十八",
        "preface": "",
        "paragraphs": [
            "悠悠尘里人，常道尘中乐。",
            "我见尘中人，心生多慜顾。",
            "何哉慜此流，念彼尘中苦。"
        ],
        "notes": "",
        "id": "63835e6be0260e628486514312d38a44"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 二十九",
        "preface": "",
        "paragraphs": [
            "无去无来本湛然，不居内外及中间。",
            "一颗水精绝瑕翳，光明透满出人天。"
        ],
        "notes": "",
        "id": "7f056896e539f6b53616d8356ec9a752"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 三十",
        "preface": "",
        "paragraphs": [
            "少年学书劒，叱驭到荆州。",
            "闻伐匈奴尽，婆娑无处游。",
            "归来翠岩下，席草玩清流。",
            "壮士志未骋，猕猴骑土牛。"
        ],
        "notes": "",
        "id": "0b1656a3794261bf67d558f84c993a50"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 三十一",
        "preface": "",
        "paragraphs": [
            "三界如转轮，浮生若流水。",
            "蠢蠢诸品类，贪生不觉死。",
            "汝看朝垂露，能得几时子。"
        ],
        "notes": "",
        "id": "9cf331ccc95c49563ca3fb5a35da2048"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 三十二",
        "preface": "",
        "paragraphs": [
            "闲入天台洞，访人人不知。",
            "寒山为伴侣，松下噉灵芝。",
            "每谈今古事，嗟见世愚痴。",
            "个个入地狱，早晚出头时。"
        ],
        "notes": "",
        "id": "2dec9c33aeb6747871b3b03b08aec77d"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 三十三",
        "preface": "",
        "paragraphs": [
            "古佛路凄凄，愚人到却迷。",
            "只缘前业重，所以不能知。",
            "欲识无为理，心中不挂丝。",
            "生生勤苦学，必定覩天师。"
        ],
        "notes": "",
        "id": "e0c5d98b520db6aea9c0ef706ed4cd09"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 三十四",
        "preface": "",
        "paragraphs": [
            "各有天真佛，号之为宝王。",
            "珠光日夜照，玄妙卒难量。",
            "盲人常兀兀，那肯怕灾殃。",
            "唯贪淫泆业，此辈实堪伤。"
        ],
        "notes": "",
        "id": "9b8baf60924d360a161e8a571d660044"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 三十五",
        "preface": "",
        "paragraphs": [
            "出家求出离，哀念苦众生。",
            "助佛为扬化，令教选路行。",
            "何曾解救苦，恣意乱纵横。",
            "一时同受溺，俱落大深阬。"
        ],
        "notes": "",
        "id": "524708df5131ee6b7fe17ef3f475fda1"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 三十六",
        "preface": "",
        "paragraphs": [
            "常饮三毒酒，昏昏都不知。",
            "将钱作梦事，梦事成铁围。",
            "以苦欲舍苦，舍苦无出期。",
            "应须早觉悟，觉悟自归依。"
        ],
        "notes": "",
        "id": "08d23c4b5f1249e58e439f2ba3f7a67e"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 三十七",
        "preface": "",
        "paragraphs": [
            "云山叠叠几千重，幽谷路深绝人踪。",
            "碧涧清流多胜境，时来鸟语合人心。"
        ],
        "notes": "",
        "id": "26e2fe681b5b53cefc8671ef47edbf92"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 三十八",
        "preface": "",
        "paragraphs": [
            "后来出家子，论情入骨痴。",
            "本来求解脱，却见受驱驰。",
            "终朝游俗舍，礼念作威仪。",
            "博钱沽酒吃，翻成客作儿。"
        ],
        "notes": "",
        "id": "4a7f988dc611f61d25bae18fa68f2810"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 三十九",
        "preface": "",
        "paragraphs": [
            "若论常快活，唯有隐居人。",
            "林花长似锦，四季色常新。",
            "或向岩间坐，旋瞻见桂轮。",
            "虽然身畅逸，却念世间人。"
        ],
        "notes": "",
        "id": "07b41c7bc8658388cdf8d858bec1dc0f"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 四十",
        "preface": "",
        "paragraphs": [
            "我见出家人，总爱吃酒肉。",
            "此合上天堂，却沈归地狱。",
            "念得两卷经，欺他道鄽俗。",
            "岂知鄽俗士，大有根性熟。"
        ],
        "notes": "",
        "id": "aba7087cb330a1a56939608350140b04"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 四十一",
        "preface": "",
        "paragraphs": [
            "我见顽钝人，灯心柱须弥。",
            "蚁子啮大树，焉知气力微。",
            "学咬两茎菜，言与祖师齐。",
            "火急求忏悔，从今辄莫迷。"
        ],
        "notes": "",
        "id": "2942032c6403b049504554c65827d424"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 四十二",
        "preface": "",
        "paragraphs": [
            "若见月光明，照烛四天下。",
            "圆晖挂太虚，莹净能萧洒。",
            "人道有亏盈，我见无衰谢。",
            "状似摩尼珠，光明无昼夜。"
        ],
        "notes": "",
        "id": "5bfe045cb81002c7c04c30644861cd7d"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 四十三",
        "preface": "",
        "paragraphs": [
            "余住无方所，盘泊无为理。",
            "时陟湼盘山，或玩香林寺。",
            "寻常只是闲，言不干名利。",
            "东海变桑田，我心谁管你。"
        ],
        "notes": "",
        "id": "396ff5c3f1e5d08019aa27147bfe58ea"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 四十四",
        "preface": "",
        "paragraphs": [
            "左手握骊珠，右手执慧劒。",
            "先破无明贼，神珠自吐燄。",
            "伤嗟愚痴人，贪爱那生厌。",
            "一堕三途间，始觉前程险。"
        ],
        "notes": "",
        "id": "410631b140283d44b3e8f4659b92982d"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 四十五",
        "preface": "",
        "paragraphs": [
            "般若酒泠泠，饮多人易醒。",
            "余住天台山，凡愚那见形。",
            "常游深谷洞，终不逐时情。",
            "无思亦无虑，无辱也无荣。"
        ],
        "notes": "",
        "id": "596ca1dcc3b9677dc3d6565691f681d8"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 四十六",
        "preface": "",
        "paragraphs": [
            "平生何所忧，此世随缘过。",
            "日月如逝波，光阴石中火。",
            "任他天地移，我畅岩中坐。"
        ],
        "notes": "",
        "id": "b4f3ff264f9eaadf09c1c2ac5d809f66"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 四十七",
        "preface": "",
        "paragraphs": [
            "嗟见多知汉，终日枉用心。",
            "岐路逞喽啰，欺谩一切人。",
            "唯作地狱滓，不修来世因。",
            "忽尔无常到，定知乱纷纷。"
        ],
        "notes": "",
        "id": "e907d0221e270ed459361a07b0a57502"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 四十八",
        "preface": "",
        "paragraphs": [
            "迢迢山径峻，万仞险隘危。",
            "石桥莓苔绿，时见白云飞。",
            "瀑布悬如练，月影落潭晖。",
            "更登华顶上，犹待孤鹤期。"
        ],
        "notes": "",
        "id": "bb4e36c1d48a805eb3aed83a0359fd7e"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 四十九",
        "preface": "",
        "paragraphs": [
            "松月冷飕飕，片片云霞起。",
            "匼匝几重山，纵目千万里。",
            "谿潭水澄澄，彻底镜相似。",
            "可贵灵台物，七宝莫能比。"
        ],
        "notes": "",
        "id": "7baf2360e266d1f841976de8e141ff4c"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 五十",
        "preface": "",
        "paragraphs": [
            "世有多解人，愚痴学闲文。",
            "不忧当来果，唯知造恶因。",
            "见佛不解礼，覩僧倍生瞋。",
            "五逆十恶辈，三毒以为邻。",
            "死去入地狱，未有出头辰。"
        ],
        "notes": "",
        "id": "650ab1012f06fa3655255e6608220567"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 五十一",
        "preface": "",
        "paragraphs": [
            "人生浮世中，个个愿富贵。",
            "高堂车马多，一呼百诺至。",
            "吞并田地宅，准拟承后嗣。",
            "未逾七十秋，冰消瓦解去。"
        ],
        "notes": "",
        "id": "42f26af00bed055387c01c983f4d8937"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 五十二",
        "preface": "",
        "paragraphs": [
            "水浸泥弹丸，思量无道理。",
            "浮沤梦幻身，百年能几几。",
            "不解细思惟，将言长不死。",
            "诛剥垒千金，留将与妻子。"
        ],
        "notes": "",
        "id": "a956c9f95450cd2b7d9d698547cfda7b"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 五十三",
        "preface": "",
        "paragraphs": [
            "云林最幽栖，傍涧枕月谿。",
            "松拂盘陀石，甘泉涌凄凄。",
            "静坐偏佳丽，虚岩曚雾迷。",
            "怡然居憩地，日。"
        ],
        "notes": "",
        "id": "5b65c29063e9322565b9676ba1bbaa71"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "诗 五十四",
        "preface": "",
        "paragraphs": [
            "可笑是林泉，数里少人烟。",
            "云从岩嶂起，瀑布水潺潺。",
            "猨啼唱道曲，虎啸出人间。",
            "松风清飒飒，鸟语声关关。",
            "独步绕石涧，孤陟上峰峦。",
            "时坐盘陀石，偃仰攀萝沿。",
            "遥望城隍处，惟闻闹喧喧。"
        ],
        "notes": "",
        "id": "de58cb0da85125262032362563c4a75c"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "颂 一",
        "preface": "",
        "paragraphs": [
            "无瞋是持（《五灯会元》作「嗔即是」）戒，心净是（《五灯会元》作「即」）出家。",
            "我性与汝（《五灯会元》作「你」）合，一切法无差。",
            "（见吴越释延寿《宗镜录》卷二十四、宋普济《五灯会元》卷二。",
            "）（按：《全唐诗续补遗》卷二误收此首为寒山诗。",
            "）。"
        ],
        "notes": "",
        "id": "fcf6d7e079bc5482b7bed22ebd72a0bf"
    },
    {
        "author": "拾得",
        "dynasty": "唐",
        "type": "诗",
        "rhythmic": "",
        "title": "颂 二",
        "preface": "",
        "paragraphs": [
            "东阳海水清，水清复见底。",
            "灵源流法泉，斫水刀而痕。",
            "我见顽愚士，灯心拄须弥。",
            "寸樵煮大海，足抹大地石，蒸沙成饭无，磨甎将为镜。",
            "说食终不饱，直须著力行。",
            "恢恢大丈夫，堂堂六尺土。",
            "枉死埋冢下，可惜孤标物。",
            "（同前书卷三十三。",
            "此条承陈允吉师告知）。"
        ],
        "notes": "",
        "id": "f511f26d9031d445de339b9200b3f3b5"
    }
]