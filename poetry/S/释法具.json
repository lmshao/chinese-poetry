[
    {
        "author": "释法具",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "滩声嘈嘈杂雨声，舍北舍南春水平。",
            "拄杖穿花出门去，五湖风浪白鸥轻。"
        ],
        "notes": "",
        "id": "925bf51dc654df758add169239952709"
    },
    {
        "author": "释法具",
        "dynasty": "宋",
        "type": "诗",
        "rhythmic": "",
        "title": "送翁士特",
        "preface": "",
        "paragraphs": [
            "朝入羊肠暮鹿头，十三官驿是荆州。",
            "具车秣马晓将发，寒烛烧残语未休。"
        ],
        "notes": "",
        "id": "0d3c295399fa8b5e97b4f82bc1241b0e"
    },
    {
        "author": "释法具",
        "dynasty": "宋",
        "type": "诗",
        "rhythmic": "",
        "title": "竹轩二首  其一",
        "preface": "",
        "paragraphs": [
            "老竹排簷谁手种，山日未斜寒翠重。",
            "六月散髪叶底眠，冷雨斜风频入梦。"
        ],
        "notes": "",
        "id": "c9f9e3de4676933efb4edc208d09f3bd"
    },
    {
        "author": "释法具",
        "dynasty": "宋",
        "type": "诗",
        "rhythmic": "",
        "title": "竹轩二首  其二",
        "preface": "",
        "paragraphs": [
            "冬凋峰木雪缟庐，落眼青青却笑渠。",
            "花时吹笋排林上，吴州还见竹溪图。"
        ],
        "notes": "",
        "id": "7b02933c06b8271f62bc663927f32841"
    },
    {
        "author": "释法具",
        "dynasty": "宋",
        "type": "诗",
        "rhythmic": "",
        "title": "和子苍三马图",
        "preface": "",
        "paragraphs": [
            "从来画马称神妙，至今只说江都王。",
            "将军曹霸实季仲，沙苑丞相犹诸郎。",
            "龙眠居士善画马，独与二子遥相望。",
            "两马骈立真骕骦，一马脱去仍腾骧。",
            "浣花老人今已亡，呜呼五马谁平章。",
            "饱知画肉亦画骨，妙处不减黄无双。"
        ],
        "notes": "",
        "id": "b10e5a515404420f7995cf8284442c9e"
    },
    {
        "author": "释法具",
        "dynasty": "宋",
        "type": "诗",
        "rhythmic": "",
        "title": "春日",
        "preface": "",
        "paragraphs": [
            "烧灯过了客思家，独立衡门数暝鸦。",
            "燕子未归梅落尽，小窗明月属梨花。"
        ],
        "notes": "",
        "id": "2d4c1a1e42e19b71d700495297d2965b"
    },
    {
        "author": "释法具",
        "dynasty": "宋",
        "type": "诗",
        "rhythmic": "",
        "title": "题烟篷",
        "preface": "",
        "paragraphs": [
            "曹植波澜阔，曾为若士游。",
            "江湖流满眼，天地入扁舟。",
            "散髪邀明月，停杯问白鸥。",
            "他年归紫禁，梦亦绕沧洲。"
        ],
        "notes": "",
        "id": "4e56dbadd6296fb62f52033082a2dde4"
    },
    {
        "author": "释法具",
        "dynasty": "宋",
        "type": "诗",
        "rhythmic": "",
        "title": "绝句二首  其一",
        "preface": "",
        "paragraphs": [
            "鹤鸣九皋秋夜永，纸帐芙蕖卧灯影。",
            "九州之外更九州，谁解摩心发深省。"
        ],
        "notes": "",
        "id": "60f201b1c57901e40f884eeeda7227cc"
    },
    {
        "author": "释法具",
        "dynasty": "宋",
        "type": "诗",
        "rhythmic": "",
        "title": "绝句二首  其二",
        "preface": "",
        "paragraphs": [
            "看了青灯梦不成，东风卷雪落寒声。",
            "半生客里无穷恨，告诉梅花说到明。"
        ],
        "notes": "",
        "id": "b9ae01a66fdd762ac2e7f9d2d91fc0f8"
    },
    {
        "author": "释法具",
        "dynasty": "宋",
        "type": "诗",
        "rhythmic": "",
        "title": "游华顶峰",
        "preface": "",
        "paragraphs": [
            "行尽一径龙蛇蟠，病身忽上青云端。",
            "天公岂念客来远，偶吹一阵松风寒。",
            "摩挲老眼坐叹息，信有物表非人寰。",
            "去天尺五步可到，云梦八九吞何难。",
            "微阳远映众山绿，景气摇动如波澜。",
            "青萝吐花叶袅袅，浅水落石声潺潺。",
            "盘空巨石碧如削，暗澹老树苍烟漫。",
            "簷牙卓地殿影出，蜗涎上阶夜雨残。",
            "昔人遗迹不复见，但见满目围苍峦。",
            "悬知此地可送老，黄叶满庭风闭关。",
            "玉京五城信不远，神仙绶短谁能攀。",
            "妄庸柳泌真可笑，安用采药乘朱轓。"
        ],
        "notes": "",
        "id": "880ead0fc78428590ea1186b6a8bec8a"
    },
    {
        "author": "释法具",
        "dynasty": "宋",
        "type": "诗",
        "rhythmic": "",
        "title": "送僧之天台",
        "preface": "",
        "paragraphs": [
            "意在天台住过春，雪崖流水断桥分。",
            "今因送子入青嶂，老梦荒荒落冷云。"
        ],
        "notes": "",
        "id": "000a44c91d35de390931137c3f301573"
    },
    {
        "author": "释法具",
        "dynasty": "宋",
        "type": "诗",
        "rhythmic": "",
        "title": "登道场山",
        "preface": "",
        "paragraphs": [
            "野吹竹色寒，下有古涧道。",
            "牧儿放箠眠，牛马龁风草。"
        ],
        "notes": "",
        "id": "38b0835269085531bb2a8e9961eea6cf"
    },
    {
        "author": "释法具",
        "dynasty": "宋",
        "type": "诗",
        "rhythmic": "",
        "title": "新兴",
        "preface": "",
        "paragraphs": [
            "老子爱江水，江面开竹门。",
            "江流竹影薄，子细见前村。"
        ],
        "notes": "",
        "id": "ac4bbf512300f1ce0fd748933853164d"
    },
    {
        "author": "释法具",
        "dynasty": "宋",
        "type": "诗",
        "rhythmic": "",
        "title": "客中会友",
        "preface": "",
        "paragraphs": [
            "愁中有句可消除，客里无人问所须。",
            "竹屋青灯雨声冷，白头相对话江湖。"
        ],
        "notes": "",
        "id": "469b3a919eca45f77327734f35b14a1e"
    },
    {
        "author": "释法具",
        "dynasty": "宋",
        "type": "诗",
        "rhythmic": "",
        "title": "东山",
        "preface": "",
        "paragraphs": [
            "窗中远看眉黛绿，尽是当年歌吹愁。",
            "鸟语夕阳人不见，蔷薇花暗小江流。"
        ],
        "notes": "",
        "id": "d9f505dbbd3f28cffca62bdaae5b215c"
    },
    {
        "author": "释法具",
        "dynasty": "宋",
        "type": "诗",
        "rhythmic": "",
        "title": "月夜游钱塘江",
        "preface": "",
        "paragraphs": [
            "小舟为我载月色，白沙翠竹光相射。",
            "自从李白下金陵，四百年无此豪逸。"
        ],
        "notes": "",
        "id": "8868ec53b7cae09ac95fa8ec80015623"
    },
    {
        "author": "释法具",
        "dynasty": "宋",
        "type": "诗",
        "rhythmic": "",
        "title": "题华盖仙山院默斋",
        "preface": "",
        "paragraphs": [
            "道人挂口苍烟里，万象无声忽转雷。",
            "老去不知尘世事，东风又上屋头梅。"
        ],
        "notes": "",
        "id": "65696a240487a44e55e49431e879eef5"
    }
]