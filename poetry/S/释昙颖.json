[
    {
        "author": "释昙颖",
        "dynasty": "宋",
        "type": "诗",
        "rhythmic": "",
        "title": "小溪",
        "preface": "",
        "paragraphs": [
            "小溪庄上掩柴扉，鸡犬无声月色微。",
            "一只小舟临断岸，趁潮来此趁潮归。"
        ],
        "notes": "",
        "id": "5453bb47dd8227a0a0e4162b3c3e39da"
    },
    {
        "author": "释昙颖",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "秤锤井底忽然浮，老鼠多年变作牛。",
            "慧空见了拍手笑，三脚猢狲差异猴。"
        ],
        "notes": "",
        "id": "64b6348732c75c4df1f428b9592b9ddf"
    },
    {
        "author": "释昙颖",
        "dynasty": "宋",
        "type": "诗",
        "rhythmic": "",
        "title": "游上雪窦",
        "preface": "",
        "paragraphs": [
            "下雪窦游上雪窦，过云峰后望云峰。",
            "如趋仙府经三岛，似入天门彻九重。",
            "无日不飞丹洞鹤，有时忽起隐潭龙。",
            "只应奉诏西归去，此境何由得再逢。"
        ],
        "notes": "",
        "id": "2de38f77602f2868fda12f245bb3910f"
    },
    {
        "author": "释昙颖",
        "dynasty": "宋",
        "type": "诗",
        "rhythmic": "",
        "title": "四明十题 雪窦山",
        "preface": "",
        "paragraphs": [
            "重云不藏春，深窦常有雪。",
            "晓月号松猿，晴壁挂海霓。",
            "终恍无心人，区区佩环玦。"
        ],
        "notes": "",
        "id": "c4d158fc9fe4b34ce61a27eec4cfd5ed"
    },
    {
        "author": "释昙颖",
        "dynasty": "宋",
        "type": "诗",
        "rhythmic": "",
        "title": "四明十题 龙隐潭",
        "preface": "",
        "paragraphs": [
            "老龙恋潭窟，不雨亦不云。",
            "吐涎出溪滑，吹腥隔林闻。",
            "疾雷驱未去，鱼鳌竞纷纷。"
        ],
        "notes": "",
        "id": "87cd724310888549a8abaac9f0b11a89"
    },
    {
        "author": "释昙颖",
        "dynasty": "宋",
        "type": "诗",
        "rhythmic": "",
        "title": "四明十题 含珠林",
        "preface": "",
        "paragraphs": [
            "山为骊龙盘，谷作骊龙顋。",
            "珠树存其间，谁采明月来。",
            "何须循海隅，笑蚌未成胎。"
        ],
        "notes": "",
        "id": "13d51699b3ca4a808dd76dcce375b159"
    },
    {
        "author": "释昙颖",
        "dynasty": "宋",
        "type": "诗",
        "rhythmic": "",
        "title": "四明十题 偃盖亭",
        "preface": "",
        "paragraphs": [
            "既将茅覆檐，复有松为盖。",
            "五里入山时，憩此得寒籁。",
            "曾无康乐游，但见云衲会。"
        ],
        "notes": "",
        "id": "05f108e04f317023634e1755c7a954c6"
    },
    {
        "author": "释昙颖",
        "dynasty": "宋",
        "type": "诗",
        "rhythmic": "",
        "title": "四明十题 云外庵",
        "preface": "",
        "paragraphs": [
            "山僧好寂静，入云恨不深。",
            "峰间一雨昏，林表孤灯沈。",
            "往来有猿狖，呼啸自成音。"
        ],
        "notes": "",
        "id": "0545fa184bbe0cb581d15ec9e9ed8b0d"
    },
    {
        "author": "释昙颖",
        "dynasty": "宋",
        "type": "诗",
        "rhythmic": "",
        "title": "四明十题 石笋峰",
        "preface": "",
        "paragraphs": [
            "巨石如龙孙，耸耸烟雾里。",
            "明明落溪口，纳纳喧滩齿。",
            "何当助斋盂，菌蕃徒为美。"
        ],
        "notes": "",
        "id": "d5cf667f871411b7735442d0404a5ba2"
    },
    {
        "author": "释昙颖",
        "dynasty": "宋",
        "type": "诗",
        "rhythmic": "",
        "title": "四明十题 宴坐岩",
        "preface": "",
        "paragraphs": [
            "心危身亦危，衽席尚颠坠。",
            "如何岩石上，来坐自安意。",
            "能喻死生间，无论寤与寐。"
        ],
        "notes": "",
        "id": "afd321c1f1407e5a5eee140d60025b0e"
    },
    {
        "author": "释昙颖",
        "dynasty": "宋",
        "type": "诗",
        "rhythmic": "",
        "title": "四明十题 三层瀑",
        "preface": "",
        "paragraphs": [
            "山头出飞瀑，落落鸣寒玉。",
            "再落至山腰，三落至山足。",
            "欲引煮春山，僧房架刳竹。"
        ],
        "notes": "",
        "id": "8fcb443311e8dd9890e76085b7982e08"
    },
    {
        "author": "释昙颖",
        "dynasty": "宋",
        "type": "诗",
        "rhythmic": "",
        "title": "四明十题 丹山洞",
        "preface": "",
        "paragraphs": [
            "山无凤皇飞，洞有仙人迹。",
            "蝙蝠大如鸦，莓苔偏上屐。",
            "自惭无道骨，安问缘云客。"
        ],
        "notes": "",
        "id": "e5364defec2bcdf9eb5d8a5194e3923a"
    },
    {
        "author": "释昙颖",
        "dynasty": "宋",
        "type": "诗",
        "rhythmic": "",
        "title": "四明十题 师子岩",
        "preface": "",
        "paragraphs": [
            "岩形若狻猊，不能千里走。",
            "岂无鸟兽群，与假风雷吼。",
            "寄谢栖息人，想像真妄有。"
        ],
        "notes": "",
        "id": "bfba52f125900ae97cc5e5ad42357b23"
    },
    {
        "author": "释昙颖",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "三世诸佛是奴婢，一大藏教是涕唾。"
        ],
        "notes": "",
        "id": "7876d5cc1e81ec3d3bb8efbcfb002e21"
    },
    {
        "author": "释昙颖",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "从归青嶂里，不出白云来。"
        ],
        "notes": "",
        "id": "b5a2df162a2c2a2f463135daebebc334"
    },
    {
        "author": "释昙颖",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "自从游紫陌，谁肯隐青山。"
        ],
        "notes": "",
        "id": "f45ac5d5a1fd75c8347c36213b3d4f13"
    },
    {
        "author": "释昙颖",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "家里已无回日信，路边空有望乡牌。"
        ],
        "notes": "",
        "id": "1140542eccdde4d52cc06f40f632deec"
    },
    {
        "author": "释昙颖",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "沧海尽教枯到底，青山直得碾为尘。"
        ],
        "notes": "",
        "id": "bae88d9b90ba4a703372af8e0610e98c"
    },
    {
        "author": "释昙颖",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "天地尚空秦日月，山河不见汉君臣。"
        ],
        "notes": "",
        "id": "66eeb5709307015257312b0db37f57c8"
    },
    {
        "author": "释昙颖",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "莺啭千林花满地，客游三月草侵天。"
        ],
        "notes": "",
        "id": "386f4f4396a1cdc29464c4f6960ad805"
    },
    {
        "author": "释昙颖",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "深水取鱼长信命，不曾将酒祭江神。"
        ],
        "notes": "",
        "id": "5ae6e3addca5a9bdb5ef50b32819a410"
    }
]