[
    {
        "author": "舒焕",
        "dynasty": "宋",
        "type": "诗",
        "rhythmic": "",
        "title": "和苏子瞻观百步洪原韵",
        "preface": "",
        "paragraphs": [
            "先生何人堪并席，李郭相逢上舟日。",
            "残霞明灭日脚沈，水面浮空天一色。",
            "磷磷石若铁林兵，翻激奔冲精甲白。",
            "岸头旌旗簇五马，一橹飞艎信东下。",
            "入夜寒生波浪间，汗衣如逐秋风干。",
            "相忘河鱼互出没，得性沙鸟鸣关关。",
            "委蛇二龙乃神物，游乐诸溪诚为难。",
            "筑亭种柳恐不暇，天下龙雨须公还。"
        ],
        "notes": "",
        "id": "208a3130cab7bc2b64e59175834f6d3e"
    },
    {
        "author": "舒焕",
        "dynasty": "宋",
        "type": "诗",
        "rhythmic": "",
        "title": "苦学涪翁夜过其家戏作",
        "preface": "",
        "paragraphs": [
            "先生堂前雪月苦，弟子读书喧两庑。",
            "撞门入室书纵横，蜡纸灯笼似云母。"
        ],
        "notes": "",
        "id": "b86561e17bf22f527bdc4bd018dd6bd0"
    }
]