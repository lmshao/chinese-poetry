[
    {
        "author": "沈伯文",
        "dynasty": "宋",
        "type": "词",
        "rhythmic": "望海潮",
        "title": "",
        "preface": "",
        "paragraphs": [
            "山连嵩岱，疆分齐鲁，济南自古多奇月。",
            "魄堕英星，芒剪瑞□，来参汉主龙飞。",
            "仙露浥繁枝。",
            "振家声赫奕，金印传龟。",
            "一种春风，后园桃李自成蹊。",
            "淮堧暂弭旌旗。",
            "庆歌浮绿野，人静圜扉。",
            "梅破粉痕，柳回星眼，相将紫诏催归。",
            "玉勒晓骢嘶。",
            "望天墀咫尺，香惹朝衣。",
            "最好朱颜绿发，劝宴凤凰池。"
        ],
        "notes": "",
        "id": "c142ce354b24b1b93647b5e919c6f1c7"
    }
]