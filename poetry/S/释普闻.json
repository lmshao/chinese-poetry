[
    {
        "author": "释普闻",
        "dynasty": "宋",
        "type": "诗",
        "rhythmic": "",
        "title": "法意句格送求僧行者",
        "preface": "",
        "paragraphs": [
            "山林夜雨厌孤寂，春风几番沙草碧。",
            "衣盂无计若为传，负舂空坠腰间石。"
        ],
        "notes": "",
        "id": "02f1aa31aab54a9d11a9e0b231d37d14"
    },
    {
        "author": "释普闻",
        "dynasty": "宋",
        "type": "诗",
        "rhythmic": "",
        "title": "效意境格二首  其一",
        "preface": "",
        "paragraphs": [
            "水阔天长雁影孤，眠沙鸥鹭倚黄芦。",
            "半收小雨西风冷，藜杖相将入画图。"
        ],
        "notes": "",
        "id": "8f08871b0f0b74dc9046e04fdf64c035"
    },
    {
        "author": "释普闻",
        "dynasty": "宋",
        "type": "诗",
        "rhythmic": "",
        "title": "效意境格二首  其二",
        "preface": "",
        "paragraphs": [
            "十里沙堤水满湖，著霜芦冷未全枯。",
            "晓来细雨藏鸥鹭，何处人间有画图。"
        ],
        "notes": "",
        "id": "5cbdd48da55d9ff95f135a8745c6cd9d"
    }
]