[
    {
        "author": "释祖心",
        "dynasty": "宋",
        "type": "诗",
        "rhythmic": "",
        "title": "南禅师圆寂日偈二首  其一",
        "preface": "",
        "paragraphs": [
            "去年三月十有七，一夜春风撼筹室。",
            "三角麒麟入海中，空余片月波心出。",
            "真不掩伪，曲不藏直。",
            "谁人为和雪中吟，万古知音是今日。"
        ],
        "notes": "",
        "id": "c411f19b7dc553b5415a7e348fde570c"
    },
    {
        "author": "释祖心",
        "dynasty": "宋",
        "type": "诗",
        "rhythmic": "",
        "title": "南禅师圆寂日偈二首  其二",
        "preface": "",
        "paragraphs": [
            "昔人去时是今日，今日依前人不来。",
            "今既不来昔不往，白云流水空悠哉。",
            "谁云秤尺平，直中还有曲。",
            "谁云物理齐，种麻还得粟。",
            "可怜驰逐天下人，六六元来三十六。"
        ],
        "notes": "",
        "id": "420ef203a1cc0afd23f91f2f8659c996"
    },
    {
        "author": "释祖心",
        "dynasty": "宋",
        "type": "诗",
        "rhythmic": "",
        "title": "送吴恂",
        "preface": "",
        "paragraphs": [
            "海门山崄绝行踪，踏断牢关信已通。",
            "自有太平基业在，不论南北与西东。"
        ],
        "notes": "",
        "id": "90cfc05e6363bb5dbe2e46eae4f4383d"
    },
    {
        "author": "释祖心",
        "dynasty": "宋",
        "type": "诗",
        "rhythmic": "",
        "title": "初退黄龙院作",
        "preface": "",
        "paragraphs": [
            "不住唐朝寺，闲为宋地僧。",
            "生涯三事衲，故旧一枝藤。",
            "乞食随缘过，逢山任意登。",
            "相逢莫相笑，不是岭南能。"
        ],
        "notes": "",
        "id": "7c512cb5aded2278298fe2907f70e686"
    }
]