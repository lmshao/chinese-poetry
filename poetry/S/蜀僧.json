[
    {
        "author": "蜀僧",
        "dynasty": "宋",
        "type": "诗",
        "rhythmic": "",
        "title": "题东明寺",
        "preface": "",
        "paragraphs": [
            "三十年前镇益州，紫泥丹诏凤池游。",
            "大钧播物心难一，六印悬腰老未休。",
            "佐主不能如傅说，知几那得似留侯。",
            "功名富贵今何在，寂寂招题一土丘。"
        ],
        "notes": "",
        "id": "09f3fef94f80f2c073ad5abfe55a81e6"
    },
    {
        "author": "蜀僧",
        "dynasty": "宋",
        "type": "诗",
        "rhythmic": "",
        "title": "赋湖中渔翁",
        "preface": "",
        "paragraphs": [
            "篮里无鱼欠酒钱，酒家门外系渔船。",
            "几回欲脱蓑衣当，又恐明朝是雨天。"
        ],
        "notes": "",
        "id": "f969724b25e43ffdbad8403593adf314"
    },
    {
        "author": "蜀僧",
        "dynasty": "宋",
        "type": "诗",
        "rhythmic": "",
        "title": "仙坛",
        "preface": "",
        "paragraphs": [
            "万叠峰峦耸太清，麻姑曾此会方平。",
            "一从宴罢归何处，宝殿瑶台空月明。"
        ],
        "notes": "",
        "id": "bfc2385747145bf8b232304040a1e836"
    }
]