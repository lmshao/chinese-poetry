[
    {
        "author": "沈廷瑞",
        "dynasty": "唐",
        "type": "诗",
        "rhythmic": "",
        "title": "荅高安宰",
        "preface": "",
        "paragraphs": [
            "何须问我道成时，紫府清都自有期。",
            "手握药苗人不识，体含金骨俗争知。"
        ],
        "notes": "",
        "id": "d6634cf1c99d828d844f27af25828d04"
    },
    {
        "author": "沈廷瑞",
        "dynasty": "唐",
        "type": "诗",
        "rhythmic": "",
        "title": "赠僧昭莹",
        "preface": "",
        "paragraphs": [
            "南北东西路，人生会不无。",
            "早曾依阁皂，又却上玄都。",
            "云片随天阔，泉声落石孤。",
            "何期早相遇，乐共煮菖蒲。"
        ],
        "notes": "",
        "id": "05fbce890604262173faaf18169a1c0c"
    },
    {
        "author": "沈廷瑞",
        "dynasty": "唐",
        "type": "诗",
        "rhythmic": "",
        "title": "寄袁州陈智周",
        "preface": "",
        "paragraphs": [
            "名山相别后，别后会难期。",
            "金鼎销红日，丹田老紫芝。",
            "访君虽有路，怀我岂无诗。",
            "休羡繁华事，百年能几时。"
        ],
        "notes": "",
        "id": "59e5cbe5c15ab40c7c68d99908e949a9"
    },
    {
        "author": "沈廷瑞",
        "dynasty": "唐",
        "type": "诗",
        "rhythmic": "",
        "title": "垄穴遗诗",
        "preface": "",
        "paragraphs": [
            "虚劳营殡玉山前，殡后那知已脱蝉。",
            "应是元神归洞府，更无遗魄在黄泉。",
            "灵台已得修真诀，尘世空留悟道篇。",
            "堪叹浮生今古事，北邙山下草芊芊。"
        ],
        "notes": "",
        "id": "8ed8e8995d636444621fe859549f6419"
    }
]