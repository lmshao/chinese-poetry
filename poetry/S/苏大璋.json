[
    {
        "author": "苏大璋",
        "dynasty": "宋",
        "type": "诗",
        "rhythmic": "",
        "title": "瑞香花",
        "preface": "",
        "paragraphs": [
            "芳蕤何蒨绚，尤物真旖旎。",
            "五叶映雕阑，三桠骈粉蕊。",
            "妍分春月魂，香彻肌骨髓。"
        ],
        "notes": "",
        "id": "087513d5f994b57fde0e0359be73805d"
    },
    {
        "author": "苏大璋",
        "dynasty": "宋",
        "type": "诗",
        "rhythmic": "",
        "title": "蘼芜",
        "preface": "",
        "paragraphs": [
            "叶叶秋声中，霏霏蚤英蔌。",
            "分持有如松，繁华匪惭菊。",
            "勃蔚袭轩墀，薰沾满衣服。",
            "情人擢纤指，拾蕊动盈掬。",
            "蘼芜见离骚，苓藿入语录。"
        ],
        "notes": "",
        "id": "322b81c72532f02d19a248119f54a9b5"
    },
    {
        "author": "苏大璋",
        "dynasty": "宋",
        "type": "诗",
        "rhythmic": "",
        "title": "凤翀峰",
        "preface": "",
        "paragraphs": [
            "早起联镳上翠微，瞰虚历级步嵚𡼭。",
            "昔闻华顶莲生藕，今见南山菊满篱。",
            "纵眼横看天地阔，壮怀唯有鬼神知。",
            "安期引我丹霄路，十里云烟特地披。"
        ],
        "notes": "",
        "id": "676c8ce0d169016f2ae58943c7c829b9"
    }
]