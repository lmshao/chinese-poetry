[
    {
        "author": "僧儿",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "团菊苞金，丛兰减翠，画成秋暮风烟。",
            "使君归去，千里倍潸然。",
            "两度朱幡雁水，全胜得、陶侃当年。",
            "如何见，一时盛事，都在送行篇。",
            "愁烦。",
            "梳洗懒，寻思陪宴，把月湖边。",
            "有多少、风流往事萦牵。",
            "闻道霓旌羽驾，看看是、玉局神仙。",
            "应相许，冲云破雾，一到洞中天。"
        ],
        "notes": "",
        "id": "1c74c9c9f3de2f02f5df520a6cb0caf0"
    }
]