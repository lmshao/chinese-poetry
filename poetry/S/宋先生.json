[
    {
        "author": "宋先生",
        "dynasty": "宋",
        "type": "词",
        "rhythmic": "丑奴儿・采桑子",
        "title": "",
        "preface": "",
        "paragraphs": [
            "金公本是乾家子，住在坤宫。",
            "真虎真龙。",
            "吃尽三尸及九虫。",
            "丹砂锻炼泥丸里，赫赫长红。",
            "一日成功。",
            "直见三清太上公。"
        ],
        "notes": "",
        "id": "3ed3094bc361544e32da5bfa4c8235ab"
    },
    {
        "author": "宋先生",
        "dynasty": "宋",
        "type": "词",
        "rhythmic": "丑奴儿・采桑子",
        "title": "",
        "preface": "",
        "paragraphs": [
            "夜来子后披衣坐，心定神清。",
            "见个真人。",
            "脸似胭脂体似银。",
            "炉中火焰炎炎起，紫气腾腾。",
            "一粒丹成。",
            "管取飞升上帝京。"
        ],
        "notes": "",
        "id": "46cd4028dc43f26f7725532ab47d1deb"
    },
    {
        "author": "宋先生",
        "dynasty": "宋",
        "type": "词",
        "rhythmic": "丑奴儿・采桑子",
        "title": "",
        "preface": "",
        "paragraphs": [
            "因师传说朝元理，昼夜功勤。",
            "炼煅成真。",
            "偷得阴阳共半斤。",
            "壶中天地何曾夜，四季长春。",
            "洞里光阴。",
            "交我如何与世论。"
        ],
        "notes": "",
        "id": "1253f3fba4e81b05a7d1bf89cb803944"
    },
    {
        "author": "宋先生",
        "dynasty": "宋",
        "type": "词",
        "rhythmic": "丑奴儿・采桑子",
        "title": "",
        "preface": "",
        "paragraphs": [
            "河车怎敢停留住，搬入泥丸。",
            "水火烹煎。",
            "一粒丹砂炼汞铅。",
            "金丹大药人人有，只要心坚。",
            "休说闲言。",
            "不走阳精便是仙。"
        ],
        "notes": "",
        "id": "31e34d577a16500b339c570915a845e1"
    },
    {
        "author": "宋先生",
        "dynasty": "宋",
        "type": "词",
        "rhythmic": "丑奴儿・采桑子",
        "title": "",
        "preface": "",
        "paragraphs": [
            "真人本是凡人做，悟者何难。",
            "名利如山。",
            "隔断神仙路往还。",
            "谢师指教生死限，长在心间。",
            "长在心间。",
            "十二时中不暂闲。"
        ],
        "notes": "",
        "id": "0e153f94799b3ba4805ef2a353a820b9"
    },
    {
        "author": "宋先生",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "说甚坎离龙共虎，休言火候周天。",
            "阳精不走自神全。",
            "双关明有路，直上至泥丸。",
            "牢锁金关并玉户，日魂月魄烹煎。",
            "三宫都满体牢坚。",
            "阳神朝上帝，永劫作天仙。"
        ],
        "notes": "",
        "id": "a115b20313b31ffbf2473f38dbc103e9"
    },
    {
        "author": "宋先生",
        "dynasty": "宋",
        "type": "词",
        "rhythmic": "太常引",
        "title": "",
        "preface": "",
        "paragraphs": [
            "金丹只在自身中。",
            "真水火、炼成功。",
            "因遇吕仙公。",
            "识返本、还元祖宗。",
            "阳全阴尽，神光现处，认得自真容。",
            "名姓列仙宫。",
            "已跳出、乾坤世笼。"
        ],
        "notes": "",
        "id": "f11fef5ec22e57a1ef51115ea016e7f7"
    },
    {
        "author": "宋先生",
        "dynasty": "宋",
        "type": "词",
        "rhythmic": "惜黄花",
        "title": "",
        "preface": "",
        "paragraphs": [
            "天机大道。",
            "达者稀少。",
            "运戊己、龙蟠更虎绕。",
            "这一颗丹砂，凡世人难晓。",
            "间木金、坎离颠倒。",
            "阳全阴尽，形容不老。",
            "将水火烹煎，自然炉灶。",
            "待行功成就，炼无价宝。",
            "去朝元、七祖都了。"
        ],
        "notes": "",
        "id": "5c7519b9044585344aaf88f38571ff05"
    },
    {
        "author": "宋先生",
        "dynasty": "宋",
        "type": "词",
        "rhythmic": "捣练子",
        "title": "",
        "preface": "",
        "paragraphs": [
            "真水火，谢师传。",
            "黑铅红汞鼎中煎。",
            "现神光，满目前。",
            "丹砂就，是神仙。",
            "金鼎捉住寿同天。",
            "待功成，玉帝宣。"
        ],
        "notes": "",
        "id": "193614e792afcd40b9ce9173e38b50ad"
    },
    {
        "author": "宋先生",
        "dynasty": "宋",
        "type": "词",
        "rhythmic": "桃源忆故人",
        "title": "",
        "preface": "",
        "paragraphs": [
            "自从师指天机道。",
            "万卷仙经都晓。",
            "若会连精归脑。",
            "颜貌长不老。",
            "真铅真汞人知少。",
            "乌兔烹煎成宝。",
            "身外有身方了。",
            "玉帝金书召。"
        ],
        "notes": "",
        "id": "6da99387d93edd0a31354b44019b36d0"
    },
    {
        "author": "宋先生",
        "dynasty": "宋",
        "type": "词",
        "rhythmic": "武陵春",
        "title": "",
        "preface": "",
        "paragraphs": [
            "虎绕龙蟠功最妙，交会在丹田。",
            "炉鼎烹煎火自然。",
            "日月炼为先。",
            "认取坎离为造化，真气要还源。",
            "向已澄静坐内观。",
            "九转炼成丹。"
        ],
        "notes": "",
        "id": "8c401697a9791c72e31ba5f0a7422d26"
    },
    {
        "author": "宋先生",
        "dynasty": "宋",
        "type": "词",
        "rhythmic": "武陵春",
        "title": "",
        "preface": "",
        "paragraphs": [
            "七返还丹人怎晓，晓后有何难。",
            "夜静存神向内观。",
            "神水满泥丸。",
            "搬运金精无夜昼，呼吸不曾闲。",
            "功行成时出世寰。",
            "名姓列仙班。"
        ],
        "notes": "",
        "id": "4a71509ea8cfa447dde6b78c9be8a507"
    },
    {
        "author": "宋先生",
        "dynasty": "宋",
        "type": "词",
        "rhythmic": "武陵春",
        "title": "",
        "preface": "",
        "paragraphs": [
            "七返阳全阴去尽，精髓满三田。",
            "修道无为必自然。",
            "论甚后和先。",
            "认取五行真水火，须要识根源。",
            "自己丹砂著意看。",
            "何用外寻丹。"
        ],
        "notes": "",
        "id": "48f216c8c027ab0bf1473caf477ba201"
    },
    {
        "author": "宋先生",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "速速修行，惜取身中，无价□珍。",
            "把金乌玉兔，炉中炼用，阴阳造化，养就阳神。",
            "虎啸龙吟丹田里，顶内时时仙乐声。",
            "泥丸里，烹煎水火，铅汞成真。",
            "夜来端坐澄心神。",
            "见真人颜貌新。",
            "用河车搬载，充开牛斗，星辰洁皎，光射分明。",
            "服了刀圭功成后，自知道、仙班有姓名。",
            "诸仙请，待玉皇宣至，朝拜三清。"
        ],
        "notes": "",
        "id": "9078e2b47cd0387f9509ca61a47b9a07"
    },
    {
        "author": "宋先生",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "我有一张琴。",
            "随坐随行。",
            "无弦胜似有弦声。",
            "欲对人前弹一曲，不遇知音。",
            "夜静响琤轰。",
            "神鬼俱惊。",
            "惊天动地若雷鸣。",
            "只候功成归去后，携向蓬瀛。"
        ],
        "notes": "",
        "id": "cb2b7e6758e9d0bfdcc69f0ad3a9981d"
    },
    {
        "author": "宋先生",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "铅汞要加添。",
            "火候频煎。",
            "体中气足返阳全。",
            "养就婴儿并姹女，同坐同眠。",
            "髓实自身坚。",
            "运满三田。",
            "刀圭服了得神仙。",
            "只候功成并行满，独步朝元。"
        ],
        "notes": "",
        "id": "1f9027199f9156bc2021ff14787a2337"
    },
    {
        "author": "宋先生",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "师指炼金丹。",
            "牢锁金关。",
            "工夫进火莫交闲。",
            "向己澄心观内景，闪电眉间。",
            "妙用在泥丸。",
            "神思难看。",
            "愚迷不悟隔千山。",
            "悟即如同观返掌，出世何难。"
        ],
        "notes": "",
        "id": "71e1db5b9bd966094e4bf8ba90011b12"
    },
    {
        "author": "宋先生",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "这个工夫，因师传授知元祖。",
            "论甚子午。",
            "说甚龙和虎。",
            "只在目前，明有神仙路。",
            "速修取。",
            "有朝归去。",
            "消了阴司簿。"
        ],
        "notes": "",
        "id": "21d932dadc43c02ca9cdafccc48971b8"
    },
    {
        "author": "宋先生",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "二气工夫，河车搬入昆仑脑。",
            "世人谁晓。",
            "此是玄元道。",
            "存得阳精，年老身不老。",
            "三田饱。",
            "行动都了。",
            "拂袖游蓬岛。"
        ],
        "notes": "",
        "id": "206d32d0e35296a903959a5686676b17"
    },
    {
        "author": "宋先生",
        "dynasty": "宋",
        "type": "词",
        "rhythmic": "糖多令・唐多令",
        "title": "",
        "preface": "",
        "paragraphs": [
            "搬载渡黄河。",
            "金关牢闭锁。",
            "运九还、须是功多。",
            "光透帘帏红似火。",
            "见金钱、万千朵。",
            "过水涌银波。",
            "充开牛斗过。",
            "进工夫、□□蹉跎。",
            "见个真人便是我。",
            "暗欢喜、笑呵呵。"
        ],
        "notes": "",
        "id": "33bec42b7ae50f90efc129a274ab64b8"
    },
    {
        "author": "宋先生",
        "dynasty": "宋",
        "type": "词",
        "rhythmic": "苏幕遮",
        "title": "",
        "preface": "",
        "paragraphs": [
            "气随神，神随气。",
            "神气相随，透入泥丸里。",
            "长把金关牢锁闭。",
            "捉得金晶，暗地添欢喜。",
            "下辛勤，须发志。",
            "十二时中，莫把工夫弃。",
            "阴尽阳全神出体。",
            "功行成时，名列神仙位。"
        ],
        "notes": "",
        "id": "0e67665a03f4ca8e9496826f819c5800"
    },
    {
        "author": "宋先生",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "一轮明月照三峰。",
            "彩霞飞满空。",
            "分明见我主人公。",
            "明珠透上宫。",
            "丹药炼，鼎中红。",
            "频频要用功。",
            "功成定是出樊笼。",
            "闲游仙洞中。"
        ],
        "notes": "",
        "id": "4f412f1edd617ea409f8d508343964fa"
    }
]