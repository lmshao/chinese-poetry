[
    {
        "author": "释卿",
        "dynasty": "宋",
        "type": "诗",
        "rhythmic": "",
        "title": "偈三首  其一",
        "preface": "",
        "paragraphs": [
            "杜鹃声里春光暮，满地落花留不住。",
            "瑠璃殿上绝行踪，谁人解插无根树。",
            "只应连夜雨，又过一年春。"
        ],
        "notes": "",
        "id": "a27bb9987c679df3a69fd157c3fa1350"
    },
    {
        "author": "释卿",
        "dynasty": "宋",
        "type": "诗",
        "rhythmic": "",
        "title": "偈三首  其二",
        "preface": "",
        "paragraphs": [
            "蓬莱突兀无遮护，铁壁银山无入处。",
            "有时关棙一时开，放出毒蛇当大路。",
            "参禅人，早回顾，莫待临时生怕怖。",
            "荆棘林中暗坐时，百尺竿头须进步。",
            "三十三人老古锥，象转龙蟠曾指注。",
            "休指注，成露布。",
            "蚊子上铁牛，无你下嘴处。"
        ],
        "notes": "",
        "id": "b58f84ad0de2f64bb9769bec101e7a4a"
    },
    {
        "author": "释卿",
        "dynasty": "宋",
        "type": "诗",
        "rhythmic": "",
        "title": "偈三首  其三",
        "preface": "",
        "paragraphs": [
            "一不是，二不成，落华流水里啼莺。",
            "闲亭雨歇夜将半，片月还从海底生。"
        ],
        "notes": "",
        "id": "7fcc9a6867036e19d8d061dd551d3237"
    }
]