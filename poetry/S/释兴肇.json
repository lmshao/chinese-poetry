[
    {
        "author": "释兴肇",
        "dynasty": "宋",
        "type": "诗",
        "rhythmic": "",
        "title": "武丘寺",
        "preface": "",
        "paragraphs": [
            "高僧危阁侵云际，尽日披襟濯好风。",
            "极目长川人不见，万株烟树接遥空。"
        ],
        "notes": "",
        "id": "beadc8ac2d8bfd9209c79d49c4f11207"
    },
    {
        "author": "释兴肇",
        "dynasty": "宋",
        "type": "诗",
        "rhythmic": "",
        "title": "游虎丘",
        "preface": "",
        "paragraphs": [
            "沧海何年涌，秦传虎踞丘。",
            "池空剑光冷，坟缺鬼吟愁。",
            "石碍楼台仄，烟深草木稠。",
            "吴人贪胜概，春尽亦来游。"
        ],
        "notes": "",
        "id": "4668f5328d756cd24c66fd4e41a9c69d"
    }
]