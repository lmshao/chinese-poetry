[
    {
        "author": "释法全",
        "dynasty": "宋",
        "type": "诗",
        "rhythmic": "",
        "title": "闻僧举五祖颂赵州露刀剑作偈",
        "preface": "",
        "paragraphs": [
            "鼓吹轰轰袒半肩，龙楼香喷益州船。",
            "有时亦脚弄明月，踏破五湖波底天。"
        ],
        "notes": "",
        "id": "90f1269823c3ea53986716352e699052"
    },
    {
        "author": "释法全",
        "dynasty": "宋",
        "type": "诗",
        "rhythmic": "",
        "title": "颂古十九首  其一",
        "preface": "",
        "paragraphs": [
            "昨夜深沙铸铁券，阿那律陀来合伴。",
            "醉来相打见阎王，阎王握笔不能判。",
            "不能判，却相劝。",
            "彼此事同一家，更莫前思后算。"
        ],
        "notes": "",
        "id": "07c3ac123384e027bbeace8ccde8e4c4"
    },
    {
        "author": "释法全",
        "dynasty": "宋",
        "type": "诗",
        "rhythmic": "",
        "title": "颂古十九首  其二",
        "preface": "",
        "paragraphs": [
            "布鼓当轩为击来，卧龙惊起出岩隈。",
            "千峰秀色凭谁写，一带澄江古镜开。"
        ],
        "notes": "",
        "id": "2ab4011c63d0db22f803ad18142f4f65"
    },
    {
        "author": "释法全",
        "dynasty": "宋",
        "type": "诗",
        "rhythmic": "",
        "title": "颂古十九首  其三",
        "preface": "",
        "paragraphs": [
            "徧身是，通身是，浄洁浑身涴却屎。",
            "拽来露出猛风吹，谁教背手摸枕子。"
        ],
        "notes": "",
        "id": "5915855e3beb951b8f9325467a980b8c"
    },
    {
        "author": "释法全",
        "dynasty": "宋",
        "type": "诗",
        "rhythmic": "",
        "title": "颂古十九首  其四",
        "preface": "",
        "paragraphs": [
            "乱撒明珠颗颗晶，走盘应不贵金声。",
            "谁家女子能针线，一串穿来不剩星。"
        ],
        "notes": "",
        "id": "ed0f57f855c8bf01078b67dd1a2cc9f7"
    },
    {
        "author": "释法全",
        "dynasty": "宋",
        "type": "诗",
        "rhythmic": "",
        "title": "颂古十九首  其五",
        "preface": "",
        "paragraphs": [
            "天高地厚寻常事，海阔山重更要论。",
            "霹雳震摧山鬼窟，独携霜剑定乾坤。"
        ],
        "notes": "",
        "id": "84948c62efe51263c5a52c280c5fdf37"
    },
    {
        "author": "释法全",
        "dynasty": "宋",
        "type": "诗",
        "rhythmic": "",
        "title": "颂古十九首  其六",
        "preface": "",
        "paragraphs": [
            "当门一脉透长安，游子空嗟行路难。",
            "不是人前夸俏措，金锤击碎万重关。"
        ],
        "notes": "",
        "id": "5b8825c1fd4cb8b901eca1ca8786cc7d"
    },
    {
        "author": "释法全",
        "dynasty": "宋",
        "type": "诗",
        "rhythmic": "",
        "title": "颂古十九首  其七",
        "preface": "",
        "paragraphs": [
            "日暖风和莺啭新，柳垂金线系东君。",
            "东君不惜无私力，一点花红一点春。"
        ],
        "notes": "",
        "id": "5432d67a2a65694c49441750faec6f8b"
    },
    {
        "author": "释法全",
        "dynasty": "宋",
        "type": "诗",
        "rhythmic": "",
        "title": "颂古十九首  其八",
        "preface": "",
        "paragraphs": [
            "狗子佛性无，斫额路上逢子湖。",
            "业识性在遭一口，大地全无碧眼胡。",
            "狗子佛性有，春风吹动千株柳。",
            "知而故犯可怜生，一一面南看北斗。"
        ],
        "notes": "",
        "id": "8e3326f587c3d68064106b81a7e27f48"
    },
    {
        "author": "释法全",
        "dynasty": "宋",
        "type": "诗",
        "rhythmic": "",
        "title": "颂古十九首  其九",
        "preface": "",
        "paragraphs": [
            "东司上不说佛法，唤来与伊劈面踏。",
            "不用重论报佛恩，将此深心奉尘刹。"
        ],
        "notes": "",
        "id": "d9da5e14f343d0f549e7e22a8404f53a"
    },
    {
        "author": "释法全",
        "dynasty": "宋",
        "type": "诗",
        "rhythmic": "",
        "title": "颂古十九首  其一○",
        "preface": "",
        "paragraphs": [
            "相逢把手上高峰，四顾寥寥天宇空。",
            "一曲渔歌人不会，芦花飞起渡头风。"
        ],
        "notes": "",
        "id": "0f0c0ca6623e8c9ffdf1aa8ee4222839"
    },
    {
        "author": "释法全",
        "dynasty": "宋",
        "type": "诗",
        "rhythmic": "",
        "title": "颂古十九首  其一一",
        "preface": "",
        "paragraphs": [
            "驴觑井，井觑驴，冬瓜叶上长葫芦。",
            "会不得，莫踟蹰，定盘星上绝锱铢。"
        ],
        "notes": "",
        "id": "ab9b2abd15df22d713b16e70ced4707c"
    },
    {
        "author": "释法全",
        "dynasty": "宋",
        "type": "诗",
        "rhythmic": "",
        "title": "颂古十九首  其一二",
        "preface": "",
        "paragraphs": [
            "钵里饭，桶里水，狗子咬人不露齿。",
            "堪笑韶阳老古锥，倒地至今犹未起。"
        ],
        "notes": "",
        "id": "140a3284313a886ce5180d4124585a52"
    },
    {
        "author": "释法全",
        "dynasty": "宋",
        "type": "诗",
        "rhythmic": "",
        "title": "颂古十九首  其一三",
        "preface": "",
        "paragraphs": [
            "七里滩头多蛤子，太阳一出口俱开。",
            "平生肝胆虽然露，狡鹘何曾逐臭来。"
        ],
        "notes": "",
        "id": "48a23c596886e13abfcf54bc36b0c0d9"
    },
    {
        "author": "释法全",
        "dynasty": "宋",
        "type": "诗",
        "rhythmic": "",
        "title": "颂古十九首  其一四",
        "preface": "",
        "paragraphs": [
            "耳里种田，满口含烟。",
            "锺馗解舞十八拍，张老乘槎上九天。"
        ],
        "notes": "",
        "id": "8dc6a8140deff7c72a81459ddb3e8193"
    },
    {
        "author": "释法全",
        "dynasty": "宋",
        "type": "诗",
        "rhythmic": "",
        "title": "颂古十九首  其一五",
        "preface": "",
        "paragraphs": [
            "石火光中烂熳游，白拈临济未同俦。",
            "掀反华岳连天黑，几个知身在御楼。"
        ],
        "notes": "",
        "id": "aca60c3e3ca619664fa7f246aedd2371"
    },
    {
        "author": "释法全",
        "dynasty": "宋",
        "type": "诗",
        "rhythmic": "",
        "title": "颂古十九首  其一六",
        "preface": "",
        "paragraphs": [
            "八十翁翁著绣靴，踏开幽洞笑呵呵。",
            "傍人指点忘归路，不觉腰间烂斧柯。"
        ],
        "notes": "",
        "id": "8a97afa7c4e80373ce1233686c761ce5"
    },
    {
        "author": "释法全",
        "dynasty": "宋",
        "type": "诗",
        "rhythmic": "",
        "title": "颂古十九首  其一七",
        "preface": "",
        "paragraphs": [
            "西天人不会唐言，旱地雷声彻大千。",
            "九年面壁无人会，玉兔金乌火里旋。"
        ],
        "notes": "",
        "id": "2298027ea117bfdfb08c44d9ed3570da"
    },
    {
        "author": "释法全",
        "dynasty": "宋",
        "type": "诗",
        "rhythmic": "",
        "title": "颂古十九首  其一八",
        "preface": "",
        "paragraphs": [
            "马转牛回岂足夸，烂泥中刺当行家。",
            "霜刃一挥全意气，坐令千载定龙蛇。"
        ],
        "notes": "",
        "id": "e31ca21a9792d6e4e5ec0f42e8ef6225"
    },
    {
        "author": "释法全",
        "dynasty": "宋",
        "type": "诗",
        "rhythmic": "",
        "title": "颂古十九首  其一九",
        "preface": "",
        "paragraphs": [
            "几回沾水又拖泥，年老心孤不自知。",
            "游子不归空怅望，一溪流水落花随。"
        ],
        "notes": "",
        "id": "841c479587bc43c7692367b87ed563b1"
    }
]