[
    {
        "author": "沈唐",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "朝觐俯尧阶。",
            "宠拜新恩天上回。",
            "欢动边城十万户，民怀。",
            "荣见旌旗却再来。",
            "清晓敞铃齐。",
            "庭下鸣鼍绮宴开。",
            "红袖两行频捧劝，金□。",
            "利市应销十二钗。"
        ],
        "notes": "",
        "id": "79792058b0611545513eae57a88f9031"
    },
    {
        "author": "沈唐",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "不是这，下辈无礼，都缘是我，自家遭逢。"
        ],
        "notes": "",
        "id": "c4cf2497ce126771ad255d6c2cd15ce3"
    },
    {
        "author": "沈唐",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "杏花过雨，渐残红零落，胭脂颜色。",
            "流水飘香人渐远，难托春心脉脉。",
            "恨别王孙，墙阴目断，手把青梅摘。",
            "金鞍何处，绿杨依旧南陌。",
            "消散云雨须臾，多情因甚，有轻离轻拆。",
            "燕语千般，争解说、些子伊家消息。",
            "厚约深盟，除非重见，见了方端的。",
            "而今无奈，寸肠千恨堆积。"
        ],
        "notes": "",
        "id": "daa2c95863529fbd7acd42543062a67d"
    },
    {
        "author": "沈唐",
        "dynasty": "宋",
        "type": "词",
        "rhythmic": "望南云慢",
        "title": "",
        "preface": "",
        "paragraphs": [
            "木叶轻飞，乍雨歇亭皋，帘卷秋光。",
            "栏隈砌角，绽拒霜几处，蓓深浅红芳。",
            "应恨开时晚，伴翠菊、风前并香。",
            "晓来寒露，嫩脸低凝，似带啼妆。",
            "堪伤。",
            "记得佳人，当时怨别，盈腮泪粉行行。",
            "而今最苦，奈千里身心，两处凄凉。",
            "感物成消黯，念旧欢、空劳寸肠。",
            "月斜残漏，梦断孤帏，一枕思量。"
        ],
        "notes": "",
        "id": "cce0892d5943c0d9d936b37a2fae1ce8"
    },
    {
        "author": "沈唐",
        "dynasty": "宋",
        "type": "词",
        "rhythmic": "望海潮",
        "title": "",
        "preface": "",
        "paragraphs": [
            "山光凝翠，川容如画，名都自古并州。",
            "箫鼓沸天，弓刀似水，连营十万貔貅。",
            "金骑走长楸。",
            "少年人一一，锦带吴钩。",
            "路入榆关，雁飞汾水正宜秋。",
            "追思昔日风流。",
            "有儒将醉吟，才子狂游。",
            "松偃旧亭，城高故国，空馀舞榭歌楼。",
            "方面倚贤候。",
            "便恐为霖雨，归去难留。",
            "好向西溪，恣携弦管宴兰舟。"
        ],
        "notes": "",
        "id": "ad8b156b2161d3127ec31c6d7c71a046"
    },
    {
        "author": "沈唐",
        "dynasty": "宋",
        "type": "词",
        "rhythmic": "雨中花・夜行船",
        "title": "",
        "preface": "",
        "paragraphs": [
            "有谁念我、如今霜鬓，远赴边堠。",
            "……身在碧云西畔，情随陇水东流。"
        ],
        "notes": "",
        "id": "5014b4880f8bf4bbd45c0719bea301e9"
    },
    {
        "author": "沈唐",
        "dynasty": "宋",
        "type": "词",
        "rhythmic": "霜叶飞",
        "title": "",
        "preface": "",
        "paragraphs": [
            "霜林凋晚，危楼迥，登临无限秋思。",
            "望中闲想，洞庭波面，乱红初坠。",
            "更萧索、风吹渭水。",
            "长安飞舞千门里。",
            "变景摧芳榭，唯有兰衰暮丛，菊残馀蕊。",
            "回念花满华堂，美人一去，镇掩香闺经岁。",
            "又观珠露，碎点苍苔，败梧飘砌。",
            "谩赢得、相思泪眼，东君早作归来计。",
            "便莫惜丹青手，重与芳菲，万红千翠。"
        ],
        "notes": "",
        "id": "48f05f45833768eae53c38ca9bf04ef6"
    }
]