[
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "偈颂七首  其一",
        "preface": "",
        "paragraphs": [
            "魔作佛，坏烂虚空元有骨。",
            "佛作魔，须弥顶上涌清波。",
            "魔佛二边俱坐却，瘥病不假馿驼药。"
        ],
        "notes": "",
        "id": "d324422e4a8883d2e0c7006d1b60b4fa"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "偈颂七首  其二",
        "preface": "",
        "paragraphs": [
            "喜与水云会，甘与水云同。",
            "云屯水聚处，塞破太虚空。"
        ],
        "notes": "",
        "id": "0b0ef9a76cb44b234a11e2636ca1d018"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "偈颂七首  其三",
        "preface": "",
        "paragraphs": [
            "破暑黄梅雨，清神白乳茶。",
            "万缘俱不到，物外野僧家。"
        ],
        "notes": "",
        "id": "913c872ca1ecf63de44cfd4f391fbce7"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "偈颂七首  其四",
        "preface": "",
        "paragraphs": [
            "相逢握手不论心，心性吾侪眼里金。",
            "三个柴头煨品字，与君闲话古丛林。",
            "柴头煨尽已更阑，楼上钟声落月寒。",
            "一把柳丝取不得，和烟搭在玉栏干。"
        ],
        "notes": "",
        "id": "664e614ff16caef3e004b0944fa33f17"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "偈颂七首  其五",
        "preface": "",
        "paragraphs": [
            "冻云欲雪未雪，普贤象驾峥嵘。",
            "岭梅半合半开，少室风光漏泄。"
        ],
        "notes": "",
        "id": "a74a55d2f58f6f7a4258d30c384982ad"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "偈颂七首  其六",
        "preface": "",
        "paragraphs": [
            "万年藤上一枝春，用祝光尧万乘君。",
            "身固寿康长不老，大平时代自由身。"
        ],
        "notes": "",
        "id": "7957b82df28f6c4bf58adca2278e7856"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "偈颂七首  其七",
        "preface": "",
        "paragraphs": [
            "燕去梁闲静，鸿来眼界宽。",
            "遶庭何所有，风撼竹珊珊。"
        ],
        "notes": "",
        "id": "1ef78e0cfdf1a457d03abdc0427a2897"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "颂古八首  其一",
        "preface": "",
        "paragraphs": [
            "赵老家风不热瞒，问他大道答长安。",
            "有谁平步归家去，多是区区自作难。"
        ],
        "notes": "",
        "id": "537401a5fc23914a36aca10cb8074c9b"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "颂古八首  其二",
        "preface": "",
        "paragraphs": [
            "一拶银山铁壁摧，大悲院里赶村齐。",
            "善财拄杖如无用，乞与佯狂老万回。"
        ],
        "notes": "",
        "id": "5cd7847995e587b108615577d8e2f0ff"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "颂古八首  其三",
        "preface": "",
        "paragraphs": [
            "藏身无迹更无藏，脱体无依便厮当。",
            "古镜不劳还自照，淡烟和露湿秋光。"
        ],
        "notes": "",
        "id": "38e7be2d8049427d4fe1548aa6b2eb06"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "颂古八首  其四",
        "preface": "",
        "paragraphs": [
            "三唤须知意不轻，平生肝胆一时倾。",
            "负吾负汝还知否，纵有丹青画不成。"
        ],
        "notes": "",
        "id": "049955b9e644b029bd6d1b1a5c135f9b"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "颂古八首  其五",
        "preface": "",
        "paragraphs": [
            "不起一念须弥山，特立当头著眼看。",
            "拈一缕丝轻绊倒，家家门底路长安。"
        ],
        "notes": "",
        "id": "25ed9366743518181c51019137727ef0"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "颂古八首  其六",
        "preface": "",
        "paragraphs": [
            "家山指出路非遥，万仞嵯峨插碧霄。",
            "一片白云横谷口，几多归鸟自迷巢。"
        ],
        "notes": "",
        "id": "d76b96ef46a6e7b58ea68fc369228267"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "颂古八首  其七",
        "preface": "",
        "paragraphs": [
            "岩头婆子铁肝心，击碎乾坤觅赏音。",
            "眨上眉毛如不荐，岳阳恶浪转增深。"
        ],
        "notes": "",
        "id": "a1c34eb527c1702ed6ef084672e6f839"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "颂古八首  其八",
        "preface": "",
        "paragraphs": [
            "十八佳人美态娇，绣衣轻整暗香飘。",
            "擡身花圃徐徐立，引得黄鶑下柳条。"
        ],
        "notes": "",
        "id": "d6fc4b58d61ede8279e256e032f856be"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "颂古",
        "preface": "",
        "paragraphs": [
            "超谈胡餠应时机，遂块知非师子儿。",
            "败叶霜风都扫尽，古松方见岁寒枝。"
        ],
        "notes": "",
        "id": "bd01e3b7b7d5b8f009e28eb9e8e1fe2a"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "颂古十八首  其一",
        "preface": "",
        "paragraphs": [
            "食讫跏趺坐石床，斗间间气烛天光。",
            "几多业识茫茫者，衲被蒙头在醉乡。"
        ],
        "notes": "",
        "id": "e8618d6e29f10fbe951ff03266a3cda4"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "颂古十八首  其二",
        "preface": "",
        "paragraphs": [
            "浑身燥痒倩人搔，入骨搔来身已劳。",
            "一下被伊搔著了，平生痒处一时消。"
        ],
        "notes": "",
        "id": "7a6656b3073e20b76290d5d7dfa44c52"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "颂古十八首  其三",
        "preface": "",
        "paragraphs": [
            "约去栽松个老人，还来传法喜童真。",
            "有娘生面无爷姓，劫外灵苗不犯春。"
        ],
        "notes": "",
        "id": "685f1faca9dda136bc93a3c7e121b022"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "颂古十八首  其四",
        "preface": "",
        "paragraphs": [
            "壁间书偈言无物，腰石当知力有余。",
            "莫道懒翁无伎俩，糠中舂出走盘珠。"
        ],
        "notes": "",
        "id": "395ab40490f8972e84051f8d8949a537"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "颂古十八首  其五",
        "preface": "",
        "paragraphs": [
            "不是风兮不是旛，碧天云静月团团。",
            "几多乞巧痴男女，犹向床头瓮里看。"
        ],
        "notes": "",
        "id": "648ce1d6e4c54740fd6b25cbf8d64ce1"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "颂古十八首  其六",
        "preface": "",
        "paragraphs": [
            "不是旛兮不是风，轩辕宝鉴出怀中。",
            "森罗万象难逃影，恋窟狐狸失却踪。"
        ],
        "notes": "",
        "id": "c6a8523a0661fbe4ae3562146e9a9586"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "颂古十八首  其七",
        "preface": "",
        "paragraphs": [
            "孰云意在镢头边，一击圆通彻大千。",
            "大笑低头归去后，饥餐且莫与人传。"
        ],
        "notes": "",
        "id": "9126049ac735686fe30e52fc82d536ed"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "颂古十八首  其八",
        "preface": "",
        "paragraphs": [
            "张弓架箭几何年，接得三平机不全。",
            "若使当时能羿射，免教落节向弓弦。"
        ],
        "notes": "",
        "id": "f4c0f6689d1ad901e62447764f3468f6"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "颂古十八首  其九",
        "preface": "",
        "paragraphs": [
            "鲁祖逢人面壁，老大慵懒追随。",
            "后之参徒罔测，一向打瓦钻龟。"
        ],
        "notes": "",
        "id": "b9d68a6bf9af1171e3598382da01e44d"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "颂古十八首  其一〇",
        "preface": "",
        "paragraphs": [
            "庞公孰谓问头亲，马祖言犹泥齿唇。",
            "吸尽西江禁不住，崄崖句里笑翻身。"
        ],
        "notes": "",
        "id": "46d2a551732a9190708019bd2ec82c0c"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "颂古十八首  其一一",
        "preface": "",
        "paragraphs": [
            "拶透机先子欲酬，迅雷楫下汗如流。",
            "踏翻船子水悠悠，直入千峰不转头。"
        ],
        "notes": "",
        "id": "c94b58e10302e2907a2b830b3d196ed6"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "颂古十八首  其一二",
        "preface": "",
        "paragraphs": [
            "曾扣西来问翠微，经行驻步大慈悲。",
            "当时投子如能荐，恶水重将更泼谁。"
        ],
        "notes": "",
        "id": "396d417a4b6ddf083b9b725d75d95a7a"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "颂古十八首  其一三",
        "preface": "",
        "paragraphs": [
            "一著机先用得亲，可怜穷子眼无筋。",
            "须知八法论书处，前箭犹轻后箭深。"
        ],
        "notes": "",
        "id": "56520ad713054e74ab8313e376d7efa4"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "颂古十八首  其一四",
        "preface": "",
        "paragraphs": [
            "玉麟带角离霄汉，金凤啣花下彩楼。",
            "野老不嫌公子醉，相将携手御街游。"
        ],
        "notes": "",
        "id": "3532101a971319c1816db98d74934c0a"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "颂古十八首  其一五",
        "preface": "",
        "paragraphs": [
            "野水舟横芳草渡，人来舞棹或呈桡。",
            "捞虾摝蚬随时过，却向何时得六鼇。"
        ],
        "notes": "",
        "id": "87ccc8b1876162e084a1454240c068e5"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "颂古十八首  其一六",
        "preface": "",
        "paragraphs": [
            "举手攀南斗，移身倚北辰。",
            "出头天外看，须是个般人。"
        ],
        "notes": "",
        "id": "a9d690b498e2cb01153d8f386146998b"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "颂古十八首  其一七",
        "preface": "",
        "paragraphs": [
            "扫地泼水相公来，声高隘喝绣旗开。",
            "天上玉麟来瑞世，堪作人间将相才。"
        ],
        "notes": "",
        "id": "f5d35fd6e67f30918afe105667eaaca0"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "颂古十八首  其一八",
        "preface": "",
        "paragraphs": [
            "三人证龟成鳖，毗岚一吹吹灭。",
            "从兹暗里穿针，鼻孔七花八裂。"
        ],
        "notes": "",
        "id": "5e96befe5149573acf0ba133b513b448"
    },
    {
        "author": "释师一",
        "dynasty": "宋",
        "type": "诗",
        "rhythmic": "",
        "title": "颂古一首",
        "preface": "",
        "paragraphs": [
            "九夏安居不论心，胡芦水上捺教沉。",
            "忽涌向西边出，惊起沙鸥乱白苹。"
        ],
        "notes": "",
        "id": "978035bc256bb4da16be1bd36df97ce1"
    }
]