[
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送宝相长老",
        "preface": "",
        "paragraphs": [
            "奥域灵区存物外，独标台岭为绝槩。",
            "掩胜潜奇列作屏，堆青写碧深如黛。",
            "彤霞暖影生岩壁，香桂茂阴笼藓石。",
            "赤松子也浪虚闲，白道猷兮太轻掷。",
            "曹溪有叟归其中，风从虎兮云从龙。",
            "乘兴正值二三月，坐断还依千万峰。",
            "花飞飞，日迟迟，清飚𩖼𩖼吹无时。",
            "玲珑八面自回合，峭峻一方谁敢窥。",
            "窥来须得乾坤眼，照古腾今谓非间。",
            "若能此去副全提，开发人天有何限。"
        ],
        "notes": "",
        "id": "1283d6251c53192d20a79e937f785a9c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送法海长老",
        "preface": "",
        "paragraphs": [
            "常爱裴相国，式芳尘，断际高风慕要伦。",
            "拟欲事师为弟子，不知将法付何人。",
            "常爱李相国，垂列星，药峤深源宅性灵。",
            "我来问道无余说，云在清霄水在瓶。",
            "缅想当时二台辅，出镇藩维访诸祖。",
            "寥寥浮幻轻百年，落落宏规照千古。",
            "今闻仙都贤太守，入政褰帷声浩浩。",
            "英佐一一分化条，文经武纬亦难讨。",
            "远远牋函飞乳峰，选开士兮恢吾宗。",
            "觌夜光非震沧海，聆正音岂玩焦桐。",
            "徒夸麟龙，自西自东。",
            "应排罔象得象，必须觉雄让雄。",
            "今既塞请，还也奇别。",
            "茫茫普热，纷纷下雪。",
            "倒流四河，载发枯枿。",
            "卷舒立方外乾坤，踪横挂域中日月。",
            "黄头碧眼知未知，去去凭谁继清绝。"
        ],
        "notes": "",
        "id": "3397bf69f4959093e883534fca2ac6e5"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送文政禅者",
        "preface": "",
        "paragraphs": [
            "古有焦桐音，听寡不在弹。",
            "古有阳春曲，和寡不在言。",
            "言兮牙齿寒，未极离微根。",
            "弹兮岁月阑，未尽升沉源。",
            "少休几坐花木落，庾岭独行天地寛。",
            "因笑仲尼温伯雪，倾盖同途不同辙。",
            "麟兮凤兮安可论，许兮巢兮复何说。",
            "秋光澄澄蟾印水，秋风萧萧叶初坠。",
            "送君高蹈谁不知，如曰不知则为贵。"
        ],
        "notes": "",
        "id": "1850e3ecef99569cf6ed3d514251ae09"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送昭敏首座",
        "preface": "",
        "paragraphs": [
            "君不见，鹫峰胜集，百万茫茫等闲过，坏衲之外皆清堕。",
            "君又不见，熊岭孤运，岁月索索艰难生，深雪之中有一个。",
            "宛转流落千余年，危分崄布空平阗。",
            "弁龙蛇兮眼何正，擒虎兕兮机不全。",
            "石窗四顾沧溟窄，寥寥不许白云白。",
            "掣断金锁天麒麟，高举铁鞭击三百。",
            "犹轻舍，争知也，别有七星光鬭射。",
            "风前把欲赠行人，将报不平遶天下。"
        ],
        "notes": "",
        "id": "f8a4dfc33b252112f49d709b89d2a761"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送知白禅者",
        "preface": "",
        "paragraphs": [
            "松不直，棘不曲，谁笑卞和三献玉。",
            "经天纬地太无端，迈古超今亦轻触。",
            "靡羁束，何必云，素范还还，真规复复。",
            "栴檀叶落香风清，千里万里长相逐。"
        ],
        "notes": "",
        "id": "b40f03cb667c7ff593cae38443d6ff96"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送胜因长老",
        "preface": "",
        "paragraphs": [
            "黄梅散席三百载，续焰联芳事空在。",
            "宗兮派分生异端，花兮叶兮太烦碎。",
            "韶阳间出多慷慨，权要雄雄曾绝待。",
            "曲木据位知几何，利刀翦却令人爱。",
            "近还有个披老衲，楚甸横身风飒飒。",
            "鐡作一寻非等闲，壁立千仞须摧蹋。",
            "报君知，江南江北徒累累。",
            "鼇转海运兮纤鳞片甲，雷奔电驱兮寸毫尺牦。",
            "斯言勿谓存规矩，平不留兮险非取。",
            "周行独立如便休，谁振宏纲照千古。"
        ],
        "notes": "",
        "id": "06eb363139df1f2b1e9c7030050c3ec2"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送重郜禅者",
        "preface": "",
        "paragraphs": [
            "春雨如膏，春云如鹤。",
            "忽此忽彼，乍休乍作。",
            "枯荄离离，维风太迟。",
            "幽石片片，辽空亦危。",
            "一花五叶兮不相似，独孤明兮还自知。",
            "还自知，历魏游梁徒尔为。"
        ],
        "notes": "",
        "id": "83198b290e437d37e7e6e4c195ef4cad"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧归灵隐",
        "preface": "",
        "paragraphs": [
            "白云无羁，泠淡清奇。",
            "雪格未可，鹤态还卑。",
            "垂天沃日兮似结不结，为雨从龙兮后期必期。",
            "噫，悠悠忽尔春风吹，南北东西唯我知，谁知菡萏峰前布影时。"
        ],
        "notes": "",
        "id": "2b51489a69f067086e5471946d270564"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧之石梁",
        "preface": "",
        "paragraphs": [
            "万卉流芳，不知春力。",
            "岩畔涧下，蹙红皱碧。",
            "乘兴复谁同，孤踪远雠敌。",
            "君不见五百圣者导雄机，灵峰晦育深无极。",
            "寒山老，寒山老，随沈迹，迢迢此去须寻觅。",
            "花落花开独望时，记取白云抱幽石。"
        ],
        "notes": "",
        "id": "be320001fa55cadc20570d3de6cebd9c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送师旻禅者",
        "preface": "",
        "paragraphs": [
            "深岩寂寂披兰芷，碧雾红霞映流水。",
            "空生别我期未期，绝域殊方拟轻拟。",
            "堪笑归岭南，奔驰何鄙彼。",
            "危急乱抛下，尽云提不起。",
            "伊予本自不将来，相送奚凭挂唇齿。",
            "旻禅客，旻禅客，师子子，应须落落存终始。",
            "君不见古人有言兮，扑碎骊龙明月珠。",
            "大丈夫到如此，行行不用频弹指。"
        ],
        "notes": "",
        "id": "2986ce67ff3c9506653f4b3ee74b3a7c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄白云长老",
        "preface": "",
        "paragraphs": [
            "八纮云静明寥泬，夜永松堂对寒月。",
            "凋残片叶坠虚庭，泠寂何人立深雪。",
            "因忆钱唐郜禅者，十载岩栖曾未下。",
            "分飞谁谓绝相同，远念冥冥欲奚写。",
            "忽闻赴请之仙都，声光蔼蔼登清途。",
            "孰云天骥骤方外，自笑大鹏离海隅。",
            "乾坤窄，乾坤窄，湛卢潜射斗牛白。",
            "茫茫无限未归人，到必为时除点额。"
        ],
        "notes": "",
        "id": "6da9d4204ee968f7fa266176e0ebb608"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送智迁首座",
        "preface": "",
        "paragraphs": [
            "云萝杳杳藏岩曲，碧叠清飞冷相促。",
            "瘦藤轻衲休便休，短焰残芳续何续。",
            "禅家本自冥羁绊，洲渚园林曾不惮。",
            "十影神驹立海涯，五色祥麟步天岸。",
            "君看取，君看取，匝地茫茫有谁举。",
            "瓴甋频磨如未回，为吾深忆卢公语。"
        ],
        "notes": "",
        "id": "74cc4e85860d3063a05fec1a29475237"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送善暹首座",
        "preface": "",
        "paragraphs": [
            "名之基，实之蒂，深兮固兮宛相继。",
            "古之名也在希声，今之实也同浮瞖。",
            "子州善卷之流也，尧驱舜驰让无暇。",
            "归兮归兮归不归，到头未出冥冥者。",
            "吾徒孰谓标奇绝，动静凭君试甄别。",
            "叶零零兮秋暮半凋，花片片兮春暖齐发。",
            "暹禅老，暹禅老，意曾高。",
            "旷排沽待，忽致讥褒。",
            "天人列请兮屡轻笑，祖佛位卑兮还拟逃。",
            "我恐逃之逃不得，大方无外皆充塞。",
            "茫茫扰扰知何极，八面香风惹衣裓。"
        ],
        "notes": "",
        "id": "4f041b950b7b6369a8ca109b5b4fb43c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "吴山碧，楚江碧，吴楚悠悠兴何极。",
            "一寻寒木自为邻，三事秋云更谁识。",
            "乾坤不是无知已，玉石休云辨真伪。",
            "待时沽誉漫沦生，晦迹韬光亦何意。",
            "春风急，春风急，八骏奔驰追不及。",
            "南北东西把定时，为君直上孤峰立。"
        ],
        "notes": "",
        "id": "a348e85e15b9915a3816953aaefb5bcc"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂药山师子话送僧",
        "preface": "",
        "paragraphs": [
            "厇诉金毛师子子，栴檀林下青莎里。",
            "置也置也威自全，一出六出眉剔起。",
            "非拟拟，知几几，星流不问三千里。",
            "天外风清哮吼时，为君吸尽西江水。"
        ],
        "notes": "",
        "id": "3e8133dfc73531b853258e9e95015abc"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送秀大师",
        "preface": "",
        "paragraphs": [
            "岩窦宵寒拥山帔，月高古木霜禽睡。",
            "西庵禅者来扣门，别我凌晨下层翠。",
            "欲留不可留，写意不及意。",
            "屈眴迢迢安足云，花偈联联太容易。",
            "君不见刘阳叟，绝希冀，送人只道无他事。",
            "行行会有知音知，何必清风动天地。"
        ],
        "notes": "",
        "id": "ff123dfc9a019b6343faaf1e923cd7c4"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送广华严归鹫峰",
        "preface": "",
        "paragraphs": [
            "海山孤僻非蓬岛，雾泠云深松桂老。",
            "有客凝冬何太高，巨野宵征苦相讨。",
            "岩房杳杳凌寒空，冰霜落落分谭丛。",
            "谁云百城沉古月，自笑八面生清风。",
            "俄然别我还归去，惠理之徒望回驭。",
            "重重无尽楼阁门，到必为时略轻据。"
        ],
        "notes": "",
        "id": "a8bec369e2052a240a76c15eebcb43be"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送远尘禅者",
        "preface": "",
        "paragraphs": [
            "衲卷残云，风高绝邻。",
            "倚天照雪，堪抗要津。",
            "八纮极目兮春山若黛，九野纵步兮汀草如茵。",
            "三十四老未轻识，澟然方外奚相亲。"
        ],
        "notes": "",
        "id": "c66b272521d14ce2154f6f7f8a807a15"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送德隆山主",
        "preface": "",
        "paragraphs": [
            "霜叶凋残，岩风凛寒。",
            "彼之禅老，忽下崇峦。",
            "衲有云兮曾卷未卷，琴无弦兮解弹不弹。",
            "迢迢既行，宜聼斯语。",
            "明暗路岐，生死洲渚。",
            "而今而后知不知，頺纲委地凭谁举。"
        ],
        "notes": "",
        "id": "986785e3375b406a5d6d87f5d1a96038"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送澄禅者",
        "preface": "",
        "paragraphs": [
            "春色依依，袭尔原草。",
            "春风浩浩，拂我窗牖。",
            "念此分飞，赠无琼玖。",
            "片片乱飘岩上梅，条条纵舞溪边柳。",
            "澄禅澄禅听斯言，古也今也行路难。",
            "知之者石火星流未急，不知者龙骥步骤曾寛。",
            "看看，孰云平地起波澜。"
        ],
        "notes": "",
        "id": "bfb527f3002be27aa5962fa4ff1dc8f3"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送惠俦禅者",
        "preface": "",
        "paragraphs": [
            "少林风规，何太萧洒。",
            "笼古罩今，睥真睨假。",
            "谁云发机射虎，自笑品类观马。",
            "剑客茫茫不要呈，甑人往往须擒下。",
            "俦禅俦禫，峥嵘象驾。"
        ],
        "notes": "",
        "id": "6d0ac3fbb1130fc1008ef47bf09e2d9c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送惠文禅者",
        "preface": "",
        "paragraphs": [
            "正法眼，绝尘沙。",
            "二三四七，水月空花。",
            "千灯续焰曾间，五叶分披未葩。",
            "君不见卷席百丈，掩耳丹霞。",
            "龙行虎步争孤立，尽同云雨去无涯。",
            "文禅文禅，腾焕吾家。"
        ],
        "notes": "",
        "id": "3c291f7f1d1878307103bb819fe52ed4"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送道成禅者",
        "preface": "",
        "paragraphs": [
            "曹溪流，非止水。",
            "一点忽来，千波自起。",
            "直须钓鼇钓鲸，莫问得皮得髓。",
            "君不见石头有言兮，圣不慕他，灵不在己。",
            "成禅成禅，谁家之子。"
        ],
        "notes": "",
        "id": "54f9720d28939491ff5d6e84af564d52"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送清演禅者",
        "preface": "",
        "paragraphs": [
            "我年老大，心力衰微。",
            "赠别无语，冥同振飞。",
            "因思古之送人有言，吾不知其殊途同归。",
            "独爱新丰，曲腾清辉。",
            "寸草不生千万里，出门春色共依依。"
        ],
        "notes": "",
        "id": "5caca2b0862f22fe07ca7c42f13d945f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送继宝禅者",
        "preface": "",
        "paragraphs": [
            "宝非宝，日杲杲。",
            "上上机，无处讨。",
            "赤水求来何太狂，荆山觅得苦相恼。",
            "不恼不狂排夜光，险恶道中为津梁。"
        ],
        "notes": "",
        "id": "7b93ff6e078f6e5bd845f43b53552c58"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送小师元楚",
        "preface": "",
        "paragraphs": [
            "道之冥机，一何相守。",
            "汝竞光阴，我亲蒲柳。",
            "毋厚弁之夺席，毋薄愚之诵箒。",
            "深思彼伐木丁丁之声，照古照今兮宜善求友。"
        ],
        "notes": "",
        "id": "f93146904cef0bf30e5a40180f14fdc7"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送清杲禅者",
        "preface": "",
        "paragraphs": [
            "春雨蒙蒙，春风𩖼𩖼。",
            "动兮静兮，匪待时出。",
            "云霞闲澹作性，金鐡冷落为骨。",
            "知我者谓我高蹈世表，不知我者谓我下视尘窟。",
            "道恣随方，情融羁锁。",
            "紫栗一寻，青山万朵。",
            "行行思古人之言，无可不可，南北东西但唯我。"
        ],
        "notes": "",
        "id": "300b3fc08c0df1864e6f7ae11ba6fcd3"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "酬行奯长老",
        "preface": "",
        "paragraphs": [
            "黄金为骨松为姿，道高曾鄙天人师。",
            "有言遗我千古奇，无人知，石虎吞却木羊儿。"
        ],
        "notes": "",
        "id": "d027d6f16017482c5382687b45838c6d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "至人不器",
        "preface": "",
        "paragraphs": [
            "谁当机，举不赚，亦还稀。",
            "摧残峭峻，销烁玄微。",
            "重关曾巨辟，作者未同归。",
            "玉兔乍圆乍缺，金乌似飞不飞。",
            "卢老不知何处去，白云流水共依依。"
        ],
        "notes": "",
        "id": "d9236ef84e32012655cbc36b4b1e6b4b"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "因事示众",
        "preface": "",
        "paragraphs": [
            "石本落落，玉自碌碌。",
            "古之今之，一何𧬊速。",
            "师子不咬麒麟，猛虎不食伏肉。",
            "君不见洞庭孤岛烟浪深，木马追风有人识。"
        ],
        "notes": "",
        "id": "14b2e6c75d93c972c96e37bc543ff66d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "日暮游东涧  其一",
        "preface": "",
        "paragraphs": [
            "极目生晚照，溪云偶成朵。",
            "大朴曾未分，青山自唯我。"
        ],
        "notes": "",
        "id": "7cfe6710e48ac2dfa0d20abed82abf0f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "日暮游东涧  其二",
        "preface": "",
        "paragraphs": [
            "极目生晚照，远树笼微阴。",
            "谁知清浅流，别有沧海深。"
        ],
        "notes": "",
        "id": "8178ec8ad062dbd7a0d749bcbefcc5ea"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "日暮游东涧  其三",
        "preface": "",
        "paragraphs": [
            "极目生晚照，幽情眷兰芷。",
            "白苹叶里风，不在秋江起。"
        ],
        "notes": "",
        "id": "e5e19d8d247a9e3734b3a7745b8f643c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "日暮游东涧  其四",
        "preface": "",
        "paragraphs": [
            "极目生晚照，步影何迟迟。",
            "归禽古木中，相对频相窥。"
        ],
        "notes": "",
        "id": "e6b8e5700c642522c222028383968655"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "日暮游东涧  其五",
        "preface": "",
        "paragraphs": [
            "极目生晚照，蓬莱匪仙境。",
            "钓得十二鼇，重来谢孤影。"
        ],
        "notes": "",
        "id": "818367c9a0ad5514ba0530685002c2c2"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "思归引  其一",
        "preface": "",
        "paragraphs": [
            "一住翠峰顶，两见溪草绿。",
            "不知朝市间，几番生荣辱。",
            "萧条岩上云，冷淡水边竹。",
            "报谁归去来，向此空踟躅。"
        ],
        "notes": "",
        "id": "d7a8bafd97707264a968c1469514b7c6"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "思归引  其二",
        "preface": "",
        "paragraphs": [
            "常忆在庐山，随时寄瓶锡。",
            "五百与一千，聚头同遣日。",
            "猿攀影未回，鹤望情还失。",
            "教他王老师，痴钝无处觅。"
        ],
        "notes": "",
        "id": "3ba91b66da8a318169fd8680c36251c7"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "思归引  其三",
        "preface": "",
        "paragraphs": [
            "时雨洒如膏，万卉皆滋益。",
            "枯根甘自休，也似春无力。",
            "耕夫晓尚眠，蚕妇夜多息。",
            "从兹家业荒，共落风尘迹。"
        ],
        "notes": "",
        "id": "c113777e7fd6b3e7ca67f0df6ee6bca4"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送蕴懽禅者西上",
        "preface": "",
        "paragraphs": [
            "金阙路曾遥，行行直开泰。",
            "石房云未闲，杳杳若相待。",
            "高踪逾履冰，何人不倾盖。",
            "早晚承帝恩，再卜林泉会。"
        ],
        "notes": "",
        "id": "725efdcda0a0c7f84f2dd96cb0d66b16"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "春云情既高，片段飞虚碧。",
            "去留机未消，今古望还积。",
            "澄澄天影回，杳杳地形直。",
            "别夜共相思，谁栖此泉石。"
        ],
        "notes": "",
        "id": "591b55c38a96c4fc672e6bf7ddd35093"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "法尔不尔",
        "preface": "",
        "paragraphs": [
            "夏云多奇峰，干城冷相映。",
            "借问诸禅僧，那个堪凭定。",
            "干城高锁月，夏云欲为雨。",
            "若谓非全功，子细看规矩。"
        ],
        "notes": "",
        "id": "2ad46b004b78fad65904ec6b0c52ffc1"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送诸方化主",
        "preface": "",
        "paragraphs": [
            "空岩暖律回，极目望还普。",
            "数点方外云，几处人间雨。",
            "寥寥沧海月，依依少林祖。",
            "去必示劳生，清风立千古。"
        ],
        "notes": "",
        "id": "a6686e2200d990973ffe18acc35ee5e5"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "刘禹端公问云居雨从何来东平问官人风作何色  其一",
        "preface": "",
        "paragraphs": [
            "雨从何来，风作何色。",
            "龙门万仞，曾留宿客。",
            "进退相将，谁遭点额。"
        ],
        "notes": "",
        "id": "f8174d6e1ef28b8e8bca4c6cd5706cc1"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "刘禹端公问云居雨从何来东平问官人风作何色  其二",
        "preface": "",
        "paragraphs": [
            "风作何色，雨从何来。",
            "不用弹指，楼阁门开。",
            "波波棱棱，南方未回。"
        ],
        "notes": "",
        "id": "738d567fcf4c1d339c760abcf8dfdd0e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "松风清未休，水月淡相对。",
            "去来非等闲，必许孤云会。"
        ],
        "notes": "",
        "id": "d953b5e830662311f2e215a5ed7f4a83"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂云门九九八十一  其一",
        "preface": "",
        "paragraphs": [
            "三三九九八十一，一一观风随召出。",
            "千古有谁同共知，一毛师子众毛毕。"
        ],
        "notes": "",
        "id": "5db6b1235c4e542db5bb5a519fa07d3e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂云门九九八十一  其二",
        "preface": "",
        "paragraphs": [
            "九九八十一，大勋不竖赏。",
            "若谓无詨讹，金刚曾合掌。"
        ],
        "notes": "",
        "id": "08fb8c4e8040e2248930acd753ce6be3"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "乌龙和尚",
        "preface": "",
        "paragraphs": [
            "空岩清夜坐，藓径积深雪。",
            "瞑目思古人，彻曙落残月。",
            "童敲石磬寒，猿挂枯枝折。",
            "杳杳无限情，分明向谁说。"
        ],
        "notes": "",
        "id": "542cacfc7892eade321748713baca67b"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "秋日送僧",
        "preface": "",
        "paragraphs": [
            "边雁影邪，寒蝉声速。",
            "乘时毳流，远别岩谷。",
            "林惊一叶兮微风触袖，水肃百川兮片月在目。",
            "因忆象骨老师曾送人，行行不谓抽金镞。"
        ],
        "notes": "",
        "id": "50a668c8fefb31abe5a4b0d219649fb9"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "早参示众",
        "preface": "",
        "paragraphs": [
            "晓天云静浓霜白，千峰万峰锁寒色。",
            "骊龙失珠知不知，无限平人遭点额。"
        ],
        "notes": "",
        "id": "72cdcda8f4178d7f12076dbc2186bc73"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "春风辞寄武威石秘校",
        "preface": "",
        "paragraphs": [
            "春风何萧萧，和雨复兼雪。",
            "坼花功未深，偃草势曾烈。",
            "毗城痴爱老，怯寒对清拙。",
            "襄岩影响士，难御同孤劣。",
            "鼇峰人不来，柴门亦休闭。",
            "松头栗鼠下，时把藤床囓。",
            "庭际霜禽归，屡啄雪钱缺。",
            "一旦春风息，暖日生林樾。",
            "幽径磐百上，拄筇行且歇。",
            "无弦兮莫弹，有语兮存舌。",
            "冷落流水声，古之若为说。",
            "凋残早梅树，今之若为别。",
            "俯仰身力轻，翻忆春风切。",
            "为吾吹却尘，欲革分岐辙。",
            "为吾吹却云，欲问辽空月。",
            "不知天地间，堪为谁交结。"
        ],
        "notes": "",
        "id": "d54309596f1aa541a73ce5190ac302d6"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送百丈专使",
        "preface": "",
        "paragraphs": [
            "大雄孤顶曾遐举，偏索诸方谁敢拒。",
            "乳窦峰前捋虎须，再得完全又归去。"
        ],
        "notes": "",
        "id": "81cf437da21a5edc340ae17e11a57150"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送清素禅者之金华",
        "preface": "",
        "paragraphs": [
            "古策风高瓶浪阔，春云片段分清绝。",
            "金盆后夜孤顶寒，去去谁同落残月。"
        ],
        "notes": "",
        "id": "807aae81144f95b2a0479a1060c2ff65"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "拟寒山送僧",
        "preface": "",
        "paragraphs": [
            "择木有灵禽，寒空寄羽翼。",
            "不止蓬莱山，冥冥去何极。"
        ],
        "notes": "",
        "id": "831a2bfce28e2e2a878fe68112dffa27"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送如香大师",
        "preface": "",
        "paragraphs": [
            "栴檀叶落雨初歇，天外风清亦何别。",
            "后夜莲城溪月寒，孤光谁共倚寥泬。"
        ],
        "notes": "",
        "id": "fe29e4051a4f1d3ac657f5a3fd888a6e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄于秘丞  其一",
        "preface": "",
        "paragraphs": [
            "石径通岩窦，引步藏欹侧。",
            "蓬莱人不来，扫尽苍苔色。"
        ],
        "notes": "",
        "id": "b79c20e85480153cf4ac379dda7c8ad0"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄于秘丞  其二",
        "preface": "",
        "paragraphs": [
            "飞瀑千万层，五月状冰雪。",
            "将期云雾开，永夜对孤月。"
        ],
        "notes": "",
        "id": "c9c1ad7757bb38e984596302c20a2ab4"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "再成古诗",
        "preface": "",
        "paragraphs": [
            "霜花一镊中，玉童摘未摘。",
            "斯言如不闻，千古动愁色。",
            "因忆商山吟，在乌如在白。"
        ],
        "notes": "",
        "id": "062c3eced4dda59ed56a1f6ffa85c26f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "答当生不生",
        "preface": "",
        "paragraphs": [
            "咄咄休强名，刍狗亦为累。",
            "寂寥金粟身，曾未求诸己。"
        ],
        "notes": "",
        "id": "ebf49468e20956200f5d8ac5a3c370af"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "戏靠安岩呈双溪大师",
        "preface": "",
        "paragraphs": [
            "陜府鐡牛却知有，春秋几几成过咎。",
            "一身还作二如来，黑白不分辨香臭。"
        ],
        "notes": "",
        "id": "3a0073e4a448f7ed40c8bc4309e7e18d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "疏黑白无从",
        "preface": "",
        "paragraphs": [
            "天地不仁，万化蠢蠢。",
            "若谓非缘，竹何从笋。",
            "发兮髪兮，黑白是凖。"
        ],
        "notes": "",
        "id": "b846c9de3e1187cd94aa1cb98fd2e5c5"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "暮冬感怀寄瑞岩禅师",
        "preface": "",
        "paragraphs": [
            "雪水遶松槛，迟迟结清浅。",
            "病眼时懒开，幽情况难遣。",
            "故人久相别，飞文屡惭腼。",
            "仰谢十二峰，分照月如翦。"
        ],
        "notes": "",
        "id": "6f00744fc86bc3f4b516cb9fd13e9483"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送知久禅者",
        "preface": "",
        "paragraphs": [
            "霜竹凝寒携九节，铜瓶浪锁千溪月。",
            "天上人间不自知，行行谁共分清绝。"
        ],
        "notes": "",
        "id": "79b49022b91b7bd549ec3110a4b45c58"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送庆颜禅者",
        "preface": "",
        "paragraphs": [
            "岩桂风清香露滴，定起高秋映虚碧。",
            "断云不是归帝乡，飞落人间有谁识。"
        ],
        "notes": "",
        "id": "6f7eb280ecccff043d1fefda6edc17aa"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "春日怀古  其一",
        "preface": "",
        "paragraphs": [
            "门外春将半，岩冰暖有声。",
            "玄沙曾未到，虚得偃溪名。"
        ],
        "notes": "",
        "id": "5c0424c2e70c9e839ff9cb5d0fc09523"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "春日怀古  其二",
        "preface": "",
        "paragraphs": [
            "门外春将半，青青野色分。",
            "桃花开欲尽，无处觅灵云。"
        ],
        "notes": "",
        "id": "443467c95147676c32aff3af3753f7ba"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "春日怀古  其三",
        "preface": "",
        "paragraphs": [
            "门外春将半，群芳鬭盛时。",
            "邻家有庭柏，诸祖共相知。"
        ],
        "notes": "",
        "id": "e8b959269e80da84eb046dd28e0c9c03"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "春日怀古  其四",
        "preface": "",
        "paragraphs": [
            "门外春将半，幽禽语共新。",
            "宝陀岩上客，应笑未归人。"
        ],
        "notes": "",
        "id": "ae88d6204149c306d5a3f66c3ec70269"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧之金陵",
        "preface": "",
        "paragraphs": [
            "胜游生末迹，杳自狎时群。",
            "卷衲消寒木，扬帆寄断云。",
            "曙瓶花外汲，午磬浪边闻。",
            "别后石城月，依依远共分。"
        ],
        "notes": "",
        "id": "d062be0675037d7eff04449cd6fea550"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "知方流古意，云树别诸邻。",
            "月不澄微水，山应立是尘。",
            "静空孤鹗远，高柳一蝉新。",
            "欲究劳生问，归思莫厌频。"
        ],
        "notes": "",
        "id": "6463e017c472c88dace1dce2e9ce8e72"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "千里不来",
        "preface": "",
        "paragraphs": [
            "不见古君子，因循又隔秋。",
            "浮生多自掷，好事更谁留。",
            "碧𪩘高沉月，寒云静锁楼。",
            "宗雷何处是，白鸟下汀洲。"
        ],
        "notes": "",
        "id": "e95760c644ce91a12dcf005b4b32b4ec"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "僧归霅上",
        "preface": "",
        "paragraphs": [
            "海国浮轻檝，悠悠兴未阑。",
            "草随春岸绿，风倚夜涛寒。",
            "沙鹭宜相狎，霜蟾望更寛。",
            "河声西聼日，谁得共云端。"
        ],
        "notes": "",
        "id": "5cf71a9542acc62fc19ab09c2a527f0f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "春晴野步",
        "preface": "",
        "paragraphs": [
            "乘兴携多士，迟迟傍水𣸣。",
            "春山不在目，啼鸟共谁闻。",
            "片石寒笼藓，残花冷衬云。",
            "只应融老辈，庵际境犹分。"
        ],
        "notes": "",
        "id": "61961c09c6271b8d8586de70a47809e8"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "赋瑞雪送穆大师",
        "preface": "",
        "paragraphs": [
            "五六皆名出，飘花独见稀。",
            "若教同一色，还似负群机。",
            "玉马犹空说，铜驼转更非。",
            "争如千万里，相对共依依。"
        ],
        "notes": "",
        "id": "4ebfb92f8a4fb9ee78afb3c562792987"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送鐡佛专使",
        "preface": "",
        "paragraphs": [
            "荷策来寻我，泛舟思旧山。",
            "不知何处月，相照在深湾。",
            "风助秋涛急，云兼野树闲。",
            "到时如请益，先忆赵州关。"
        ],
        "notes": "",
        "id": "1fc7ccd37834b2c12743f3ee3b172df0"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "同于秘丞赋瀑泉",
        "preface": "",
        "paragraphs": [
            "大禹不知凿，来源亦自成。",
            "色应邻众白，声合让孤清。",
            "远势曾吞海，飞流未喷鲸。",
            "灵槎如可泛，天派问归程。"
        ],
        "notes": "",
        "id": "044a661815f52322bf17bd64970ff50e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送简能禅者归仙都",
        "preface": "",
        "paragraphs": [
            "荷策下丹嶂，纷纷雪正飞。",
            "浮生谁未到，旧国自重归。",
            "云背猿声断，天遥鹗影微。",
            "莲城古风月，又得振清机。"
        ],
        "notes": "",
        "id": "3d5ac196342bc442b919f8752def432f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "天竺送僧",
        "preface": "",
        "paragraphs": [
            "雪霁莲峰顶，孤禅起石床。",
            "向时机自绝，异域路空长。",
            "啼狖冲寒影，归鸿见断行。",
            "后期无定迹，烟水共茫茫。"
        ],
        "notes": "",
        "id": "bb9be91477d3c4dc6fee112b37d1b37f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄石秘校",
        "preface": "",
        "paragraphs": [
            "重林冥坐久，引望复迟迟。",
            "烦暑未消日，凉风来几时。",
            "天云飞积火，岩溜散垂丝。",
            "欲拟相寻去，浮生已共知。"
        ],
        "notes": "",
        "id": "7c0494c00da260bc1dbc531e1e736fa7"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "因事示众",
        "preface": "",
        "paragraphs": [
            "客从远方来，遗我径寸璧。",
            "中有四个字，字字无人识。",
            "清涵鲸海寛，冷射蟾轮窄。",
            "今朝呈似看，请道末后句。"
        ],
        "notes": "",
        "id": "b67d9239a2171120ba92d99343e8b16c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "静而善应  其一",
        "preface": "",
        "paragraphs": [
            "觌面相见，不在多端。",
            "龙蛇易辨，衲子难瞒。",
            "金槌影动，宝剑光寒。",
            "直下来也，急著眼看。"
        ],
        "notes": "",
        "id": "efa51ef70d06dbb33df87679d2300ae2"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "静而善应  其二",
        "preface": "",
        "paragraphs": [
            "对扬殊特本同参，谁自辽空强指南。",
            "今古不存师弟子，一轮秋月印寒潭。"
        ],
        "notes": "",
        "id": "01419ba36d225ebdec383de15b6f0c55"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "自诲",
        "preface": "",
        "paragraphs": [
            "麟龙不为瑞，草木生光辉。",
            "三尺一丈六，且同携手归。",
            "惭尔惩世师，巍巍何巍巍。"
        ],
        "notes": "",
        "id": "6199b8da5382c0503e492c4136221aad"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "宗门三印  其一",
        "preface": "",
        "paragraphs": [
            "印空印水印泥，炳然字义还迷。",
            "黄头大士不识，敢问谁得亲提。"
        ],
        "notes": "",
        "id": "70ea6c7844225ef08b37b7b78ecd476f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "宗门三印  其二",
        "preface": "",
        "paragraphs": [
            "印泥印空印水，匝地寒涛竞起。",
            "其中无限麟龙，几处争求出嘴。"
        ],
        "notes": "",
        "id": "290b868ad50b7006d35c017ecb88fc7e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "宗门三印  其三",
        "preface": "",
        "paragraphs": [
            "印水印泥印空，衲子不辨西东。",
            "拨开向上一窍，千圣齐立下风。"
        ],
        "notes": "",
        "id": "3084ed5c1c7f1edc08016ec08f4eb6d4"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "革辙二门  其一",
        "preface": "",
        "paragraphs": [
            "劫火曾洞然，木人泪先落。",
            "可怜傅大士，处处失楼阁。"
        ],
        "notes": "",
        "id": "5ad732f33e195fa6fd01932eb981e4f3"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "革辙二门  其二",
        "preface": "",
        "paragraphs": [
            "德云闲古锥，几下妙峰顶。",
            "唤他痴圣人，担雪共填井。"
        ],
        "notes": "",
        "id": "4e07b5f6d63c498765ca45930cd4905d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "革辙二门  其三",
        "preface": "",
        "paragraphs": [
            "祖佛未生前，已震涂毒鼓。",
            "如今谁乐闻，请试分回互。"
        ],
        "notes": "",
        "id": "2442ff49239bee37366b2da79499cda3"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "革辙二门  其四",
        "preface": "",
        "paragraphs": [
            "宛转复宛转，真金休百炼。",
            "丧却毗耶离，无人解看箭。"
        ],
        "notes": "",
        "id": "b96e70d8a42ab2d476185a3fed9eb2af"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "拟弋者慕",
        "preface": "",
        "paragraphs": [
            "翠羽立高枝，危巢对落辉。",
            "碧潭千万丈，直下取鱼归。"
        ],
        "notes": "",
        "id": "0fcfbceb794309c0066674061981616c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "透法身句  其一",
        "preface": "",
        "paragraphs": [
            "潦倒云门泛鐡舷，江南江北竞头看。",
            "可怜无限垂钩者，随例茫茫失钓竿。"
        ],
        "notes": "",
        "id": "ef3ea34c6ec5e903c4f1506f62eca635"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "透法身句  其二",
        "preface": "",
        "paragraphs": [
            "一叶飘空便见秋，法身须透閙啾啾。",
            "明年更有新条在，恼乱春风卒未休。"
        ],
        "notes": "",
        "id": "f0200cee55a9b3ea119e6e386be1ff82"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "灵隐小参",
        "preface": "",
        "paragraphs": [
            "六合茫茫竞不知，灵山经夏是便宜。",
            "虚堂夜静无余事，留得禅僧立片时。"
        ],
        "notes": "",
        "id": "54ad99b712375691a4911f5f1882a80e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "因雪示众",
        "preface": "",
        "paragraphs": [
            "清光欹月不相饶，堆积虚庭卒未消。",
            "为瑞为祥也难得，不知谁解立齐腰。"
        ],
        "notes": "",
        "id": "24de74118ff525309dda5b7011c62529"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "秘魔岩",
        "preface": "",
        "paragraphs": [
            "把断重津过者艰，擎扠须信髑髅干。",
            "藿山到后知端的，同死同生未足观。"
        ],
        "notes": "",
        "id": "d2b26a7839ff1927c3c769eb2aabf3ee"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "保福四谩人",
        "preface": "",
        "paragraphs": [
            "竿木随身老作家，逢场作戏更难加。",
            "谩人谩我无人会，水长船高眼里沙。"
        ],
        "notes": "",
        "id": "900f69d25091dd2f38efbcf1c0bdcfe8"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "灵云和尚",
        "preface": "",
        "paragraphs": [
            "本无迷悟数如麻，独许灵云是作家。",
            "借问偏参诸祖客，不知何处见桃花。"
        ],
        "notes": "",
        "id": "e125b858e8cfb4d3366856f80590719a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "僧问缘生义",
        "preface": "",
        "paragraphs": [
            "义列缘生笑未闻，孰呈布鼓向雷门。",
            "金刚鐡券诸方问，报道三千海岳昏。"
        ],
        "notes": "",
        "id": "4be06e38e538706091049122dff03d55"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "名实无当",
        "preface": "",
        "paragraphs": [
            "玉转珠回祖佛言，精通犹是污心田。",
            "老卢只解长春米，何得黄梅万古传。"
        ],
        "notes": "",
        "id": "4a5915f43821707e1ec8fdbc44142a6a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "迷悟相返",
        "preface": "",
        "paragraphs": [
            "霏霏梅雨洒危层，五月山房冷似冰。",
            "莫谓乾坤乖大信，未明心地是炎蒸。"
        ],
        "notes": "",
        "id": "6f7b3a5433635d3e896f9dbc2ab93cd8"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "道贵如愚",
        "preface": "",
        "paragraphs": [
            "雨过云凝晓半开，数峰如画碧崔嵬。",
            "空生不解岩中坐，惹得天花动地来。"
        ],
        "notes": "",
        "id": "220d197a9f2088730d8201b9502498ae"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "大功不宰",
        "preface": "",
        "paragraphs": [
            "牛头峰顶锁重云，独坐寥寥寄此身。",
            "百鸟不来春又过，不知谁是到庵人。"
        ],
        "notes": "",
        "id": "12c97497cacf8c2afab84935b70108de"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "晦迹自贻",
        "preface": "",
        "paragraphs": [
            "图画当年爱洞庭，波心七十二峰青。",
            "如今高卧思前事，添得卢公倚石屏。"
        ],
        "notes": "",
        "id": "65818083cf5012e2cb545c7b5422992c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "五老师子",
        "preface": "",
        "paragraphs": [
            "踞地盘空势未休，爪牙何必竞时流。",
            "天教生在千峰上，不得云擎也出头。"
        ],
        "notes": "",
        "id": "e587b4ace1028c408d1ae8ce30e7b7f4"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "与时寡合",
        "preface": "",
        "paragraphs": [
            "居士门高谒未期，闲隈岩石且相宜。",
            "太湖三万六千顷，月在清波说向谁。"
        ],
        "notes": "",
        "id": "5471a8c9a56a525ed3f4d2cf776b5361"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "宜谦山主赴鄞城命",
        "preface": "",
        "paragraphs": [
            "休向千峰过好时，白云高卧趣还卑。",
            "涂中无限未归客，不待相依更待谁。"
        ],
        "notes": "",
        "id": "7a636f5bf88a2ed09706ba6ead64939e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "庭前柏树子  其一",
        "preface": "",
        "paragraphs": [
            "七百甲子老禅和，安贴家邦苦是他。",
            "人问西来指庭柏，却令天下动干戈。"
        ],
        "notes": "",
        "id": "c861ca760f00f32147bda8dee4adc179"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "庭前柏树子  其二",
        "preface": "",
        "paragraphs": [
            "千圣灵机不易亲，龙生龙子莫因循。",
            "赵州夺得连城璧，秦主相如总丧身。"
        ],
        "notes": "",
        "id": "5344d20d76fdcfae3c17d9430e62b1a9"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "赠琴僧",
        "preface": "",
        "paragraphs": [
            "太古清音发指端，月当松顶夜堂寒。",
            "悲风流水多呜咽，不聼希声不用弹。"
        ],
        "notes": "",
        "id": "d6ebe01d8c8424fffe03fa60bc528ffa"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "帆挂澄江雨霁时，绿铺春岸草离离。",
            "定乾坤句轻相送，逢著知音举向伊。"
        ],
        "notes": "",
        "id": "bc9a5fd207546b9ca940712e18769de6"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧之婺城  其一",
        "preface": "",
        "paragraphs": [
            "孤云徒自类行踪，高指金华思不穷。",
            "日暮轻帆映秋色，沙禽啼断一江风。"
        ],
        "notes": "",
        "id": "d376db028c145e637788ce1613dd8e40"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧之婺城  其二",
        "preface": "",
        "paragraphs": [
            "婺溪烟景称生涯，轻泛兰舟意未賖。",
            "八咏清风好相继，碧云流水是诗家。"
        ],
        "notes": "",
        "id": "68c282df8ea65cbca2db37cec29a792e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送文用庵主归旧隐",
        "preface": "",
        "paragraphs": [
            "太白峰前旧隐基，杉松寒翠滴无时。",
            "经年抛却又归去，再聼岩猿祇自知。"
        ],
        "notes": "",
        "id": "956a5e275f5b71a0516527fa054e1013"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送显冲禅者之霅上觐兄著作",
        "preface": "",
        "paragraphs": [
            "选佛选官应在我，难兄难弟不唯他。",
            "汀花岸草芳菲日，远远清风争奈何。"
        ],
        "notes": "",
        "id": "49712ed309b8f9e89c33e5994f818398"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送宝月禅者之天台",
        "preface": "",
        "paragraphs": [
            "春风吹断海山云，别夜寥寥绝四邻。",
            "月在石桥更无月，不知谁是月边人。"
        ],
        "notes": "",
        "id": "a79361a87c543b8b5ca737d9eed22278"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "玄沙和尚",
        "preface": "",
        "paragraphs": [
            "本是钓鱼船上客，偶除须髪著袈裟。",
            "祖佛位中留不得，夜来依旧宿芦花。"
        ],
        "notes": "",
        "id": "56e79c4476f0700f8a7aadcb25fdc917"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "偶作",
        "preface": "",
        "paragraphs": [
            "拾翠寻芳烈夜灯，芦芽穿膝笑无能。",
            "飞泉泠淡与谁聼，空落断崖千万层。"
        ],
        "notes": "",
        "id": "48a1f5cd2155dc296c2cb4dfe4dfcc2c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "路岐长草带青青，云片相兼野思生。",
            "多谢春风莫吹散，等闲为盖赠君行。"
        ],
        "notes": "",
        "id": "5bd9eaebf8e6b47b1099408e2bfdf533"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送纯禅者",
        "preface": "",
        "paragraphs": [
            "莎萝雨滴苍苔痕，前峰后峰啼断猿。",
            "携筇别我下层翠，何处静敲仁者门。"
        ],
        "notes": "",
        "id": "7fc20a7c606f1b43d02c85de529e7679"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "和颃书记见寄",
        "preface": "",
        "paragraphs": [
            "古松吟遶石磷磷，汤惠休辞岂易闻。",
            "红叶写成藏不得，暮风吹断碧溪云。"
        ],
        "notes": "",
        "id": "3434d8f565a1618524cd1e5d7fac7a0d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送允诚禅者",
        "preface": "",
        "paragraphs": [
            "飞泉列岫压穷野，冷碧寒青光鬭射。",
            "片云片石何太高，为谁留在长松下。"
        ],
        "notes": "",
        "id": "2b50f56672e5ed601e8bf1f31d8c4fc7"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "古藤枝，寒索索。",
            "方倚靠，又拈却。",
            "海阔天遥非等闲，风前曾共孤云约。"
        ],
        "notes": "",
        "id": "f2637d0bdb31831c343c8537b2c17549"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送清禅者",
        "preface": "",
        "paragraphs": [
            "瘦藤春云深，天涯去无侣。",
            "时笑野泉声，似共流莺语。",
            "落落风规今古情，相逢会有知音举。"
        ],
        "notes": "",
        "id": "6d54f04f4a21965025a6087160f9c1d7"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "辞于秘丞",
        "preface": "",
        "paragraphs": [
            "永夜潜思槁木身，蓬仙门馆渐经旬。",
            "虽干清政为高客，争奈白云无主人。",
            "岩泻瀑泉机未息，雨零寒叶梦犹频。",
            "此时贤宰容归去，古像焚檀祝有因。"
        ],
        "notes": "",
        "id": "9acfb9cf387b70cdb3c546f8690a8be7"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "凉飚新叶坠岩阴，禅起高秋别翠岑。",
            "孤月冷光清有兴，断云闲影合无心。",
            "瓶分吴浪情何极，钵化膺门道更深。",
            "好是却回旧房日，倚栏同看橘铺金。"
        ],
        "notes": "",
        "id": "7bec2196919ac7e93221896d33710b3d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "往复无间  其一",
        "preface": "",
        "paragraphs": [
            "平旦寅，朕兆之前已丧真。",
            "老胡鹤树惭开口，犹举双趺诳后人。"
        ],
        "notes": "",
        "id": "65e17025515c534af663deef6e4c3ee1"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "往复无间  其二",
        "preface": "",
        "paragraphs": [
            "日出卯，万国香花竞头走。",
            "邯郸学步笑傍观，岂知凶祸逐其后。"
        ],
        "notes": "",
        "id": "0f41f4a68dd8839dcb91384f274dfdda"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "往复无间  其三",
        "preface": "",
        "paragraphs": [
            "食时辰，大向那堪列主宾。",
            "维摩香饭本非设，怪他鹙鹭独生瞋。"
        ],
        "notes": "",
        "id": "1e0acc91287aa1dbd7e6ae5178fc65b4"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "往复无间  其四",
        "preface": "",
        "paragraphs": [
            "禺中巳，荆棘园林徧大地。",
            "南北东西卒未休，金刚焰复从何起。"
        ],
        "notes": "",
        "id": "d069cf8d6630877ac665ec1395a8fbef"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "往复无间  其五",
        "preface": "",
        "paragraphs": [
            "日南午，寥廓腾辉示天鼓。",
            "鬰头蓝已定全身，何假周行夸七步。"
        ],
        "notes": "",
        "id": "1a8b9a8394c3ead20c42f71d71b966e0"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "往复无间  其六",
        "preface": "",
        "paragraphs": [
            "日昳未，碧眼胡来欺汉地。",
            "九年计较不能成，刚有痴人求断臂。"
        ],
        "notes": "",
        "id": "6caa443e7551acebd306372193cb3dc6"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "往复无间  其七",
        "preface": "",
        "paragraphs": [
            "晡时申，急急逃生路上人。",
            "草鞋踏尽家乡远，顶罩烧钟一万斤。"
        ],
        "notes": "",
        "id": "611fcf0691470889c217d2f1248e2a98"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "往复无间  其八",
        "preface": "",
        "paragraphs": [
            "日入酉，室内覆盆且依旧。",
            "尘尘彼彼丈夫儿，井中之物同哮吼。"
        ],
        "notes": "",
        "id": "d27ac381d65f43985354bf1c5779ec58"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "往复无间  其九",
        "preface": "",
        "paragraphs": [
            "黄昏戌，寰中不碍平人出。",
            "瓦砾光生珠玉闲，将军岂用驱边卒。"
        ],
        "notes": "",
        "id": "26aa9c48faf702ac4895f13ce2f0d3f5"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "往复无间  其一〇",
        "preface": "",
        "paragraphs": [
            "人定亥，六合茫茫谁不在。",
            "长空有月自寻常，雾起云腾也奇怪。"
        ],
        "notes": "",
        "id": "2874bfd621a460f8079392739b972844"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "往复无间  其一一",
        "preface": "",
        "paragraphs": [
            "半夜子，樵唱渔歌声未已。",
            "雨花徒说问空生，高枕千门睡方美。"
        ],
        "notes": "",
        "id": "b28f2c51ec41437328634217d7b84618"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "往复无间  其一二",
        "preface": "",
        "paragraphs": [
            "鸡鸣丑，贵贱尊卑各相守。",
            "忙者忙兮闲者闻，古今休论自长久。"
        ],
        "notes": "",
        "id": "5f1151c09bc4677d5108b92c9e8cbdc3"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "岩泉高锁黄金宅，衲卷秋云古标格。",
            "离歌谁赠欲行人，偏界同为一宿客。",
            "春色依依日杲杲，南北东西好看好。",
            "閙市拶笑娇尸迦，草头青点俱胝老。",
            "呵呵呵，人间天上不知他。",
            "粝竭节有顶门眼，归去清风拂薜萝。"
        ],
        "notes": "",
        "id": "6c5786fb14682cc77575d9f85617bfbd"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄李都尉",
        "preface": "",
        "paragraphs": [
            "水月拈来作者殊，东西南北谩区区。",
            "也知金粟李居士，端坐重城笑老卢。",
            "咄。"
        ],
        "notes": "",
        "id": "91c4c4061444a875c2d2847f2b21cdf3"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄池阳曾学士",
        "preface": "",
        "paragraphs": [
            "山万重兮水万枝，堆青流碧冷便宜。",
            "筭来免得生遥恨，不在诗情在祖师。"
        ],
        "notes": "",
        "id": "4e0698b95a58434de6bdbe2b9f1b9cc4"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄四明使君沈祠部  其一",
        "preface": "",
        "paragraphs": [
            "露冕民谣物物成，江山千里古风清。",
            "曹溪客是无机者，日在深云听颂声。"
        ],
        "notes": "",
        "id": "45ee0133c93e78acdfeaf73a2eb12e68"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄四明使君沈祠部  其二",
        "preface": "",
        "paragraphs": [
            "苍苍德也亦如斯，政化全归副倚毗。",
            "十万人家写春色，不知谁解立生祠。"
        ],
        "notes": "",
        "id": "2c3a0e0b07400da110c99bdc742a2338"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄内侍太保  其一",
        "preface": "",
        "paragraphs": [
            "千尺岩泉喷冷声，草堂云淡竹风清。",
            "蒲团时倚无他事，永日寥寥谢太平。"
        ],
        "notes": "",
        "id": "46724d984e02349a9bef87a81626b616"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄内侍太保  其二",
        "preface": "",
        "paragraphs": [
            "萝龛藓室狎猿猱，忽捧纶言挂紫袍。",
            "恩大不知何以报，五云天上望空劳。"
        ],
        "notes": "",
        "id": "9f22ed268191462521cab9d0340b90bc"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄曹都护",
        "preface": "",
        "paragraphs": [
            "故国休言万里程，为官为释且分明。",
            "道存不必曾倾盖，俱有清风匝地生。"
        ],
        "notes": "",
        "id": "60087182289dba1c89a42115c659678e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "虎角深藏不待时，全机曾许雪林知。",
            "如今百越拈来也，草偃风行是信旗。"
        ],
        "notes": "",
        "id": "aa1b17d0772063943937fc100d27878f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄灵隐惠明禅师  其一",
        "preface": "",
        "paragraphs": [
            "千峰影里叶初凋，极望还将慰寂寥。",
            "也谓毫端不相隔，秋云秋水奈遥遥。"
        ],
        "notes": "",
        "id": "381371d5c411c335852d260b805e55f3"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄灵隐惠明禅师  其二",
        "preface": "",
        "paragraphs": [
            "海峤生片云，有时忽如盖。",
            "不挂飞来峰，悠悠拟何待。"
        ],
        "notes": "",
        "id": "95a61175f8bcf08541e1ef7e5efc0d3d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送益书记之霅水",
        "preface": "",
        "paragraphs": [
            "白苹汀是旧家乡，归兴兰舟泛渺茫。",
            "日暮沙禽啼欲断，不知谁在碧云房。"
        ],
        "notes": "",
        "id": "c16d90e6324a7d80172c459e25732d0f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "三宝赞 佛宝",
        "preface": "",
        "paragraphs": [
            "甘蔗流苗应刹尘，觉场高发利生因。",
            "紫金莲捧千轮足，白玉毫飞万德身。",
            "孤立大方资定惠，等观含类舍怨亲。",
            "挨星相好中天主，匝地名闻出世人。",
            "螺髪右旋仙岛碧，月眉斜印海门新。",
            "鸾翔凤舞非殊品，象转龙蟠绝比伦。",
            "璎络聚中腾瑞色，花鬘影里夺芳春。",
            "慈仪恋望知何极，梵德言辞莫可陈。",
            "胸字杳分无量义，顶珠常照百由旬。",
            "双林孰谓归圆寂，坐断乾坤日见真。"
        ],
        "notes": "",
        "id": "1ff05ecc4515866de03359f752907bf3"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "三宝赞 法宝",
        "preface": "",
        "paragraphs": [
            "后得智生功德聚，大悲留演润禽鱼。",
            "贯花虽自科千品，标月还归理一如。",
            "过量劫应期广布，刹那心合未忘书。",
            "四衢道内抛红焰，五欲波中绽白蕖。",
            "排斥众魔登寿域，引携诸子下安车。",
            "义天星象荧荧也，辞海波澜浩浩欤。",
            "违背此恩难拯拔，遭逢末世岂踌躇。",
            "闻来半偈须相敩，惜去全身莫共居。",
            "飞辩恨曾亏激问，颐幽欣且免长嘘。",
            "生生顶奉辉心镜，廓照尘劳信有余。"
        ],
        "notes": "",
        "id": "3297f0e152ac49c84f8868044e8ccead"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "三宝赞 僧宝",
        "preface": "",
        "paragraphs": [
            "方袍圆顶义何宣，续焰千灯岂小缘。",
            "花雨座前犹滞相，虎驯庵畔尚稽诠。",
            "岩栖冢宿难依望，鹤貌云心迥洒然。",
            "宝杖夜鸣寒峤月，铜瓶秋潄碧潭烟。",
            "名标练若澄諠猾，迹念昏衢警睡眠。",
            "林下雅为方外客，人间堪作火中莲。",
            "情高不是超三际，道在非同入四禅。",
            "浮世勉谁知逝水，深峰甘自聼飞泉。",
            "苾𫇴草馥僧祇后，玳瑁盂传古佛先。",
            "珍重觉皇有真子，坤维高步列金田。"
        ],
        "notes": "",
        "id": "3b51531631d0c395f8fe49fad57d48b7"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "夏寄辩禅者山房",
        "preface": "",
        "paragraphs": [
            "枕簟云作屏，必固黄金宅。",
            "轩窗月为昼，岂止虚生白。",
            "麟龙愧头角，雕鹗惭羽翮。",
            "庶拟群类心，在寛如在窄。"
        ],
        "notes": "",
        "id": "142a589b68cb994fedf8f3d49deaf8f8"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "和钱太博见寄觅山药  其一",
        "preface": "",
        "paragraphs": [
            "文柄谁持合自持，忧民风槩乍清羸。",
            "禅林草药如为效，愿见皇家急诏时。"
        ],
        "notes": "",
        "id": "9a2072707b878c6ef76c97763225e477"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "和钱太博见寄觅山药  其二",
        "preface": "",
        "paragraphs": [
            "圣君鸿业在扶持，日角龙章固不羸。",
            "摛藻玉堂归未晚，百花开赴御筵时。"
        ],
        "notes": "",
        "id": "5be2cc967c59fe74fe104738ef30bf63"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送钱太博应贤良选",
        "preface": "",
        "paragraphs": [
            "贤才当召试，彪炳对吾君。",
            "千古不遗恨，八元应主文。",
            "岸花明列斾，天籁拂微云。",
            "后夜观垂象，中台位已分。"
        ],
        "notes": "",
        "id": "9969de305aad490900caca44b3c02558"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "答天童新和尚",
        "preface": "",
        "paragraphs": [
            "中峰深且寒，欹接海边岛。",
            "松凋不死枝，花坼未萌草。",
            "飞瀑吼蛟宫，幽径分鸟道。",
            "伊余空寂徒，浮光寄枯槁。",
            "冥游天地间，谁兮可寻讨。",
            "孤立云霞外，谁兮可长保。",
            "兹来仁者来，还称太白老。",
            "荷策扣岩扃，重席展怀抱。",
            "示我商颂清，休夸郢歌好。",
            "报投惭抒辞，难以论嘉藻。"
        ],
        "notes": "",
        "id": "4f4a22dce491375eb84aa7d41478b37f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "和颂",
        "preface": "",
        "paragraphs": [
            "玲珑岩古寺，冠乎明越境。",
            "海眼通洌泉，天心耸危岭。",
            "尝游兴未阑，遐想神忽凝。",
            "彼士真觉雄，相邻不孤迥。",
            "吾爱济横流，孰云烦虑屏。",
            "吾爱整頺纲，岂止浮根静。",
            "栖梧瑞九包，追风骏十影。",
            "顾我不争衡，与谁闲鬭茗。",
            "乘时既磊落，照世非昏暝。",
            "伫为王者师，三千统摩顶。"
        ],
        "notes": "",
        "id": "d9cb3424e73ecfac3b597a6c29dfd77b"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "赠别太臻禅者",
        "preface": "",
        "paragraphs": [
            "武陵山水何秘邃，元化功兮不容易。",
            "坛曾善卷韬龙光，洞亦桃花副麟趾。",
            "仍思昔日吾祖浩浩提纲宗，消息旷断寰宇空。",
            "又闻高大舜让公器，祥瑞却生芦苇丛。",
            "人由境兮冥道德，境有人兮分玉石。",
            "臻禅本自偃殊方，忽向其中诞孤迹。",
            "迢迢海甸来寻我，一十二年同冷坐。",
            "羽翼抟风今是时，拂尽天云乃飞过。"
        ],
        "notes": "",
        "id": "b46e22e4e247c28bb1de1ec89753a00a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "云门俱字",
        "preface": "",
        "paragraphs": [
            "百草头，何太极，重与禅徒下锥刺。",
            "云门俱字好参详，雪峰辊毬亦端的。",
            "黛非青兮蓝一色，辰锦砂兮敢言赤。",
            "紫罗帐里有真珠，曹溪路上生荆棘。",
            "还会么，此时若不究根源，直向当来问弥勒。"
        ],
        "notes": "",
        "id": "d65c991ce1965cf130e4ea56f9d6fd2b"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "僧问四宾主因而有颂颂之  其一",
        "preface": "",
        "paragraphs": [
            "如何是宾中宾。",
            "云满面埃尘，又曰噫。"
        ],
        "notes": "",
        "id": "1f56d67ad4a14a35a3aca15ce500bbae"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "僧问四宾主因而有颂颂之  其二",
        "preface": "",
        "paragraphs": [
            "宾中之宾，少喜多瞑。",
            "丈夫壮志，当付何人。"
        ],
        "notes": "",
        "id": "715063c9d56423eb4ae7cbc096bebfe2"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "僧问四宾主因而有颂颂之  其三",
        "preface": "",
        "paragraphs": [
            "如何是宾中主。",
            "云兆分其五，又曰引。"
        ],
        "notes": "",
        "id": "9bce4807d4b6f833d55a45435b2b627c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "僧问四宾主因而有颂颂之  其四",
        "preface": "",
        "paragraphs": [
            "宾中之主，玄沙猛虎。",
            "半合半开，唯自相许。"
        ],
        "notes": "",
        "id": "2ec4fa8cd9f030e9d7897dcf0e543a0a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "僧问四宾主因而有颂颂之  其五",
        "preface": "",
        "paragraphs": [
            "如何是主中宾。",
            "云月带重轮，又曰收。"
        ],
        "notes": "",
        "id": "d204b230267c5e508af483176e3ab0fd"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "僧问四宾主因而有颂颂之  其六",
        "preface": "",
        "paragraphs": [
            "主中之宾，温故知新。",
            "互换相照，师子嚬呻。"
        ],
        "notes": "",
        "id": "84232dba7919fd1b647e12b483f16e8d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "僧问四宾主因而有颂颂之  其七",
        "preface": "",
        "paragraphs": [
            "如何是主中主。",
            "云大千捏聚，又曰掲。"
        ],
        "notes": "",
        "id": "837e0d5fb714fc98856acb5f06df6eb4"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "僧问四宾主因而有颂颂之  其八",
        "preface": "",
        "paragraphs": [
            "主中之主，正令齐举。",
            "长剑倚天，谁敢当御。"
        ],
        "notes": "",
        "id": "2c23ec5cb33a624139ca7efaacea34d0"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "僧问四宾主因而有颂颂之  其九",
        "preface": "",
        "paragraphs": [
            "宾主分不分，颟顸绝异闻。",
            "解布劳生手，寄言来白云。"
        ],
        "notes": "",
        "id": "8d843bf42fd74a80bc6e8c7b500c78da"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "令僧把衲",
        "preface": "",
        "paragraphs": [
            "七八既难，直须教透。",
            "来不在前，去不在后。",
            "麤细自看，紧缓相就。",
            "一日圆成呈似君，想得诸方未知有。"
        ],
        "notes": "",
        "id": "da6c63941468d3a0333a4c14e459d98e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送知一入京兼简清河从事",
        "preface": "",
        "paragraphs": [
            "六月干江水似秋，片帆高挂岸云收。",
            "行行莫谓朝天阙，况倚文星在巨舟。"
        ],
        "notes": "",
        "id": "9b9a27bfda64aa453582ea5ef4d3fd9c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送德珉山主",
        "preface": "",
        "paragraphs": [
            "溪山春色映云袍，爱住隍城意转高。",
            "翻笑忘机自安者，不能垂手入尘劳。"
        ],
        "notes": "",
        "id": "5013edc951e6357d8d6c2b8a5ebba710"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧  其一",
        "preface": "",
        "paragraphs": [
            "红芍药边方舞蝶，碧梧桐里正啼莺。",
            "离亭不折依依柳，况有春山送又迎。"
        ],
        "notes": "",
        "id": "e7f6dc25d9d0521a5ee8ae323c69ddb6"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧  其二",
        "preface": "",
        "paragraphs": [
            "祖域高亲日未央，家林归去意何长。",
            "旧交不识初相见，曾振沧溟夺夜光。"
        ],
        "notes": "",
        "id": "293f3f5be3ffe288384294e0988abb93"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送崇己阇黎归天台",
        "preface": "",
        "paragraphs": [
            "石桥云瀑冷相侵，藓径萝龛入更深。",
            "却羡搘筇远归去，半千尊者是知音。"
        ],
        "notes": "",
        "id": "9c69ea156abdb1fbc57baaf169ade3a4"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送邃悟上人之会稽",
        "preface": "",
        "paragraphs": [
            "百越江山冠九州，如屏还愧谩相褒。",
            "惠休此去多吟赏，嬴得清风价转高。"
        ],
        "notes": "",
        "id": "5762dcd22398da199ba14dde2d1f09a5"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧  其一",
        "preface": "",
        "paragraphs": [
            "乘兴飞帆别翠峰，水光春静冷涵空。",
            "到人若问曹溪意，祇报卢能在下风。"
        ],
        "notes": "",
        "id": "1832351b56f81d32dbdaca1c02621a37"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧  其二",
        "preface": "",
        "paragraphs": [
            "禅石飞流溅碧莎，利生还喜下云坡。",
            "途中若立三千客，剔起眉毛不在多。"
        ],
        "notes": "",
        "id": "cefff6002a2800cd67201e152ef7db66"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧  其三",
        "preface": "",
        "paragraphs": [
            "栴檀林里振金毛，四顾清风拂几遭。",
            "曾许全威作云雨，不知何处是尘劳。"
        ],
        "notes": "",
        "id": "9ba81f39ef962a340176bbbd76118a27"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧  其四",
        "preface": "",
        "paragraphs": [
            "云衣轻拂下层峦，松桧生风触袖寒。",
            "谁问亲游乳峰意，百千年后与谁看。"
        ],
        "notes": "",
        "id": "2210354a67db172ab119bd77aa0c1b33"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄员外黄君",
        "preface": "",
        "paragraphs": [
            "碧岫层层列杳冥，涟漪环遶贲寒青。",
            "韬藏未识古君子，空仰嘉声过洞庭。"
        ],
        "notes": "",
        "id": "3dd408cfa49cab064b39e197d808a564"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "五色祥麟白月轮，乘时应不念离群。",
            "松根石上未归日，谁看暮山飞断云。"
        ],
        "notes": "",
        "id": "602205a8ed61b9e1e7f68f3ed679d2b6"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄刘秀才",
        "preface": "",
        "paragraphs": [
            "远远飞来一幅书，愈风诚重复何如。",
            "相逢相见未期日，目断千山插太虚。"
        ],
        "notes": "",
        "id": "20dc5f4a18e30aadfff7b3dd4072de61"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "古之别，今之别，目对春江倚寥泬。",
            "三树两树啼断猿，千峰万峰落残雪。",
            "花蒙蒙，雨蒙蒙，坤维步步生清风。"
        ],
        "notes": "",
        "id": "f9b86ae706381851c9a0dfa5b5ed687d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "闻百舌鸟送僧",
        "preface": "",
        "paragraphs": [
            "曾来芳树几回飞，烟霭初晴又见伊。",
            "巧语向人莫相笑，知音知后更谁知。"
        ],
        "notes": "",
        "id": "ca159f40b150b4531951b4022ba3a262"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送中座主入广",
        "preface": "",
        "paragraphs": [
            "舶主船中寄惠持，云霞无迹共依依。",
            "海山见说多嘉赏，莫便因循忘却归。"
        ],
        "notes": "",
        "id": "64577d82377479aa70e2c8efb407e3cc"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送陇西秀才入京",
        "preface": "",
        "paragraphs": [
            "国器难藏孰可知，携来书剑莫迟迟。",
            "明年桂籍登文阵，夺取龙头更是谁。"
        ],
        "notes": "",
        "id": "53043e1530c4a6aa6df79d0db2185022"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "灵残春岛路迢迢，水静云开见碧霄。",
            "别后谁同此深意，祇应孤月共寥寥。"
        ],
        "notes": "",
        "id": "cc7fec8392c692f7cf63ad167cceb7cb"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "因仰山气毬颂",
        "preface": "",
        "paragraphs": [
            "四大假合非虚妄，儱儱侗侗为二相。",
            "东西南北不相知，留与衲僧作榜様。"
        ],
        "notes": "",
        "id": "0f7e78fc5c85f259e260673d86904b4d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "赴翠峰请别灵隐禅师",
        "preface": "",
        "paragraphs": [
            "临行情绪懒开言，提唱宗乘亦是闲。",
            "珍重导师并海众，不胜依恋向灵山。"
        ],
        "notes": "",
        "id": "7bf75548249553f4f8657dc54795b82b"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧归闽",
        "preface": "",
        "paragraphs": [
            "雪老当年曾入岭，真禅今日又思乡。",
            "孤帆隐隐曾唯我，月照夜涛空渺茫。"
        ],
        "notes": "",
        "id": "b97765ae587f932f45275e977a19d94f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "春风𩖼𩖼花正飞，红霞碧霭笼高低。",
            "越山日暮少林客，应聼子规深夜啼。"
        ],
        "notes": "",
        "id": "4c7a359c8d06890e6ae7ef47335d03c9"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄陈悦秀才",
        "preface": "",
        "paragraphs": [
            "水中得火旨何深，握草由来不是金。",
            "莫道庄生解齐物，几人穷极到无心。"
        ],
        "notes": "",
        "id": "12d19457c844c9dbe26a260d2b2b2902"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄钱唐观音朋山主",
        "preface": "",
        "paragraphs": [
            "远念依依阙附书，还同秋水淡相于。",
            "冲云况是曾无定，几掩寒蟾出太虚。"
        ],
        "notes": "",
        "id": "bf3723022c0bcd0fee449e3059f36ff7"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "极目春光水照空，岸莎汀草碧茸茸。",
            "三千里外生灵望，独倚寒藤振祖风。"
        ],
        "notes": "",
        "id": "84554d6002be08aab961e359dec87419"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "春日示众  其一",
        "preface": "",
        "paragraphs": [
            "门外春将半，闲花处处开。",
            "山童不用折，幽鸟自衔来。"
        ],
        "notes": "",
        "id": "85d56e21673ee37e95c35e355928197b"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "春日示众  其二",
        "preface": "",
        "paragraphs": [
            "门外春将半，闲花处处开。",
            "山童曾折后，幽鸟不衔来。"
        ],
        "notes": "",
        "id": "85d56e21673ee37e95c35e355928197b"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄乌龙长老",
        "preface": "",
        "paragraphs": [
            "雪带烟云冷不开，相思无复上高台。",
            "江山况是数千里，只听嘉声动地来。"
        ],
        "notes": "",
        "id": "309a2582fac8390baf8c05c66eab5794"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄太平端和尚",
        "preface": "",
        "paragraphs": [
            "千朵危峰杳霭间，石房长带瀑声寒。",
            "鸟啼花发寻常事，松本青青雪里看。"
        ],
        "notes": "",
        "id": "98cb6b6cd5172cbe7757a254792e29d3"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "千峰雨雪时，别我情何极。",
            "不知天地间，更有谁相识。"
        ],
        "notes": "",
        "id": "7ec477d122cc8c819953cd909413c146"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "因官人请升座",
        "preface": "",
        "paragraphs": [
            "晓天云静冷涵霜，满槛风清敌夜光。",
            "莫谓座间人不识，孤明孤影射虚堂。"
        ],
        "notes": "",
        "id": "e11095cc71da6d11498eec5aed3905eb"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "因金鹅和尚语药病",
        "preface": "",
        "paragraphs": [
            "药病相治见最难，百重关锁太无端。",
            "金鹅道者来相访，学海波澜一夜干。"
        ],
        "notes": "",
        "id": "82a411f9f2bbfb10324cc60bcd1d0c32"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "赋冲云鹞送僧",
        "preface": "",
        "paragraphs": [
            "侧翼雄飞天势阔，电闪星流太轻脱。",
            "南北东西相对看，千里万里阿喇喇。"
        ],
        "notes": "",
        "id": "4b9cef03740ece5a9327531afaa72e3e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "风幡竞辨  其一",
        "preface": "",
        "paragraphs": [
            "不是幡兮不是风，衲僧于此作流通。",
            "渡河用筏寻常事，南山烧炭北山红。"
        ],
        "notes": "",
        "id": "8d95c313da923660ca98c258c80d132b"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "风幡竞辨  其二",
        "preface": "",
        "paragraphs": [
            "不是风幡何处著，新开作者曾拈却。",
            "如今懵憧痴禅和，谩道玄玄为独脚。"
        ],
        "notes": "",
        "id": "46874cc3dac06f1a2b9d8b8d1551c428"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "渔父",
        "preface": "",
        "paragraphs": [
            "春光冉冉岸烟轻，水面无风钓艇横。",
            "千尺丝纶在方寸，不知何处得鲲鲸。"
        ],
        "notes": "",
        "id": "c6a79684c05577df426690e4bf22048d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "牧童",
        "preface": "",
        "paragraphs": [
            "呕啊唱与那鸣咿，百草拈来鬭不知。",
            "日晚骑牛未归去，指前坡笑又嘘嚱。"
        ],
        "notes": "",
        "id": "59364ea07248d3a481beb70d4e62b045"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "岩房高下折寒梅，极目寥寥雁影回。",
            "相别相逢竟何事，一声江上发春雷。"
        ],
        "notes": "",
        "id": "b4947700d8bf6fcb08b4ed39ab0dc5b2"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄天童凝和尚",
        "preface": "",
        "paragraphs": [
            "经旬抱疾阻春霖，莎砌重重藓晕侵。",
            "曾约偕游未能得，暮山空锁碧云深。"
        ],
        "notes": "",
        "id": "900fd970338a7a4f1c5095ab270782fc"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧入城",
        "preface": "",
        "paragraphs": [
            "云笼碧嶂月笼台，此去城中早晚回。",
            "不为佛光谒韩愈，问君何事出山来。"
        ],
        "notes": "",
        "id": "5206f7c6eebbd20681140c9d98aeefc7"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "病中寄诸化主",
        "preface": "",
        "paragraphs": [
            "雪里梅花见早春，东西南北路行人。",
            "不知何处圆蟾夜，同念山头老病身。"
        ],
        "notes": "",
        "id": "2ca0852e029430051192f0de17b1efcc"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "和于秘丞见召之什  其一",
        "preface": "",
        "paragraphs": [
            "民瘼求来吏放闲，万家深夜启重关。",
            "斋中既是清凉国，应笑支公别买山。"
        ],
        "notes": "",
        "id": "e3a91e4de1bee230d5d110dde688370a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "和于秘丞见召之什  其二",
        "preface": "",
        "paragraphs": [
            "垂垂甘自养衰残，度岁无人到竹关。",
            "何幸文星枉嘉什，殷勤相唤出层山。"
        ],
        "notes": "",
        "id": "217941ac9b6de058d519826c0c675948"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "和王殿直见寄  其一",
        "preface": "",
        "paragraphs": [
            "华野非殊古所难，得安闲处未为安。",
            "大方无外谁相到，空笑重云锁碧峦。"
        ],
        "notes": "",
        "id": "693d53bf9b93e39f97ebea25a2c817d0"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "和王殿直见寄  其二",
        "preface": "",
        "paragraphs": [
            "清风凛凛字人官，堪对弥天释道安。",
            "不日归朝狎鸳鹭，也须音问寄层峦。"
        ],
        "notes": "",
        "id": "672c474e66685f8f11560294f1840d96"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "澄江依棹碧光流，风冷蒹葭雨乍收。",
            "别夜新吟许谁约，白苹汀上月陵秋。"
        ],
        "notes": "",
        "id": "71333e2b1c97beb74912dbfed2671584"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧归永嘉",
        "preface": "",
        "paragraphs": [
            "韶石曾披此性灵，三年孤与急流争。",
            "永嘉旧隐今归去，堪听海涛中夜声。"
        ],
        "notes": "",
        "id": "a688d4206d0a6407e4556d5b3dad8f09"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "兔角拄杖",
        "preface": "",
        "paragraphs": [
            "少室传来兔角杖，千圣护持为顶相。",
            "虎踞龙蟠势未休，云影山形冷相向。",
            "有时闲倚在虚堂，寥寥匝地凝秋霜。",
            "有时大作师子吼，德峤临际何茫茫。",
            "今日提来还不惜，分明普示诸知识。",
            "解拈天下任横行，高振风规有何极。"
        ],
        "notes": "",
        "id": "567207cb29465c9ce8ec8aaacc451380"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送从吉禅者",
        "preface": "",
        "paragraphs": [
            "君不见行路难，亦容易，握草为金不为贵。",
            "难曾平地涌波澜，易复到处列祥瑞。",
            "堪笑堪悲能几几，天上人间立高轨。",
            "兄弟十字越参星，一义同心淡秋水。",
            "因忆韶阳古风骨，石火雷光迟出没。",
            "隔身之句是程途，扣门之问非窠窟。",
            "殷勤报君君记取，方外周游看爪距。",
            "虎狼丛不遇知音，剔起眉毛便归去。"
        ],
        "notes": "",
        "id": "b54f954dc3904c42415100e270436a2f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄承天长老",
        "preface": "",
        "paragraphs": [
            "道义相资复是谁，岩房深夜思迟迟。",
            "海山云静见孤月，高照婺城人不知。"
        ],
        "notes": "",
        "id": "9412e378425128c5ca8f62d532849137"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "古路枝分列洲渚，纲兮领兮若为举。",
            "病眼方开忽送人，落花惊断山禽语。",
            "亲禅客，亲禅客，行复行，独步坤维消此情。"
        ],
        "notes": "",
        "id": "46e15c6f76ebb13e54bc6c04f94b7116"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送因大师",
        "preface": "",
        "paragraphs": [
            "瘦藤清到紫方袍，闲步坤维意转高。",
            "若到慎江人借问，金轮王子是吾曹。"
        ],
        "notes": "",
        "id": "68d8e1bb004f687698eaea0ac21586b2"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送实师弟",
        "preface": "",
        "paragraphs": [
            "天伦曾重意难分，争奈孤踪若断云。",
            "去去休同亮禅者，西山一入杳无闻。"
        ],
        "notes": "",
        "id": "53cebacabbe8a4746b65769ffd0fb0f2"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送新茶  其一",
        "preface": "",
        "paragraphs": [
            "元化功深陆羽知，雨前微露见鎗旗。",
            "收来献佛余堪惜，不寄诗家复寄谁。"
        ],
        "notes": "",
        "id": "e76d991d348e1c727f4cdc4864d9c55e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送新茶  其二",
        "preface": "",
        "paragraphs": [
            "乘春雀舌占高名，龙麝相资笑解醒。",
            "莫讶山家少为送，郑都官谓草中英。"
        ],
        "notes": "",
        "id": "257fc01c89aece2725255099300e5897"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "赋月生云际送诚监寺",
        "preface": "",
        "paragraphs": [
            "皎洁离云鹤梦时，孤光还与雪相宜。",
            "金盂后夜重垂影，拂尽天风不自知。"
        ],
        "notes": "",
        "id": "1347c1aa87e319869064eeba152ad040"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧之金华兼简周屯田",
        "preface": "",
        "paragraphs": [
            "瘦藤轻屦藓衣并，路过危峰截杳冥。",
            "若到金华拂云雾，不应容易见文星。"
        ],
        "notes": "",
        "id": "714179146915ec9e75481eeed10b590d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧之永嘉",
        "preface": "",
        "paragraphs": [
            "故国不是阻天涯，花木光中见独归。",
            "蜃水鄞江人莫问，月分春浪冷依依。"
        ],
        "notes": "",
        "id": "54d35dc1c64bcdfe43911e65a87035fc"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄送疑长老",
        "preface": "",
        "paragraphs": [
            "德不孤兮必有邻，四明留住是因循。",
            "如今高步钱塘境，只许灵山个老人。"
        ],
        "notes": "",
        "id": "d36d043bb0848d541b42093aaa46e970"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "放白鹇",
        "preface": "",
        "paragraphs": [
            "朱冠青戢雪为毛，不近鸾凰意亦高。",
            "放你云林莫回首，如今何处是仙曹。"
        ],
        "notes": "",
        "id": "ea731d453ef9d07d4b3d34c16c8ea00d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "喜禅人回山",
        "preface": "",
        "paragraphs": [
            "别我游方意未论，瓶盂还喜到云根。",
            "旧岩房有安禅石，再折松枝拂藓痕。"
        ],
        "notes": "",
        "id": "ff4c42e3a0dc446e5278dd6e9aeeb1c5"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "七尺岩藤握便行，旧山归去几多程。",
            "相逢忽问迢迢意，应发春雷动地声。"
        ],
        "notes": "",
        "id": "ea47ee352cfc988f358366aeead42c99"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送僧归天童",
        "preface": "",
        "paragraphs": [
            "峨峨太白峰，倚翠列霄岸。",
            "羡君乘兴归，凭栏与谁看。"
        ],
        "notes": "",
        "id": "eb3e3e1060b7c7c6053ae3ff46c87911"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "和曾推官示嘉遁之什",
        "preface": "",
        "paragraphs": [
            "少微星出古风还，匝地声光不掩关。",
            "三馆峻迁同陌路，九华高卧是蓬山。",
            "岩莎步入祥麟稳，海树飞求白凤闲。",
            "祗恐致君休未得，蒲轮重到薜萝间。"
        ],
        "notes": "",
        "id": "46bc17d60790c58463fb659fcb40cc05"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "经古堰偶作",
        "preface": "",
        "paragraphs": [
            "出城四十里，古堰若天外。",
            "飞棹清浅中，孤影自相对。"
        ],
        "notes": "",
        "id": "f532c9fa30b1f3deb71782451309bff3"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "谢张太保见访",
        "preface": "",
        "paragraphs": [
            "老病还同叶半凋，经旬门掩夜萧萧。",
            "海城都护曾垂访，一片清风慰寂寥。"
        ],
        "notes": "",
        "id": "b3de4b4e7ebb7e2882309e1f4588b9b2"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送宗朴禅者",
        "preface": "",
        "paragraphs": [
            "洞庭乳窦皆泉石，抱疾何缘寄幽迹。",
            "曾列狂机一二三，东山西岭非相识。",
            "屈指嚬眉不可寻，云飞雨散空沈沈。",
            "如今转觉流年隔，强把冥悰苦搜索。",
            "纵止言欺白雪辞，宁忘笑与黄梅客。",
            "朴禅者，朴禅者，珠月有光惭照夜。"
        ],
        "notes": "",
        "id": "05aa538e0f83d2aaefd2739cc81a20e9"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送尚辞",
        "preface": "",
        "paragraphs": [
            "浮图之子，履道为贵。",
            "天兮地兮，何泰何否。",
            "动无饰非，静还雕伪。",
            "辞也云行，后生可畏。"
        ],
        "notes": "",
        "id": "701627c4203019d44f444a87f6bbcfe2"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "歌寄留英禅德",
        "preface": "",
        "paragraphs": [
            "当时临际辞黄蘗，或指河南或河北。",
            "英禅此日下中峰，机案曾焚笑仍则。",
            "九包一角惭称瑞，导月观星亦非意。",
            "争以韶阳振古风，半途未肯还希冀。",
            "归去来，归去来，飞泉浩浩声如雷。"
        ],
        "notes": "",
        "id": "3aef6f1628b20f8639cf15354d95ed36"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送小师元贲",
        "preface": "",
        "paragraphs": [
            "愧尔求师，为吾弟子。",
            "学虽无闻，道亦可拟。",
            "平飞辩月，照复流水。",
            "斯意斯言兮如不忘，行行𩖼𩖼兮步兰芷。"
        ],
        "notes": "",
        "id": "53d91a2d66c87f6a53987903d895476d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送文佶归庐岳",
        "preface": "",
        "paragraphs": [
            "春色未深，兴无迟早。",
            "瓶谢九江，峰寻五老。",
            "到日攀萝独上时，依依莫忘海山脑。"
        ],
        "notes": "",
        "id": "2667d0b6880285c8e003e659b8d6c3d7"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送侃禅者之丹丘",
        "preface": "",
        "paragraphs": [
            "石桥多古迹，路崄少人过。",
            "如同白日闲，冷拂青苔坐。",
            "寒老若相逢，为吾略嘲破。"
        ],
        "notes": "",
        "id": "bff7f6e9bf8552edad13d385297a0200"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送实山主",
        "preface": "",
        "paragraphs": [
            "野水春山，风光极目。",
            "千里万里，太迟太速。",
            "绝域澄澄兮非犀炬可照，希声杳杳兮非凤胶可续。",
            "叶落花开知不知，人天景行为高躅。"
        ],
        "notes": "",
        "id": "add6a4c1c5d3cfaf0c21b77e50877ec7"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "示众",
        "preface": "",
        "paragraphs": [
            "丫角女子白头丝，报你诸方作者知。",
            "借问住山何境界，春风𩖼𩖼，春鸟喧喧。",
            "翠峰不能助发，心印却是他传。"
        ],
        "notes": "",
        "id": "1d2ce3eb697abe984559cc765f76784c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "和范监簿  其一",
        "preface": "",
        "paragraphs": [
            "吏散帘垂思莫穷，山光溪影恣相容。",
            "谁夸靖节偏栽柳，自笑隐居高听松。",
            "丹阙尚遥芝检密，讼庭闲列藓花重。",
            "岩间野客虽多病，终再携筇谒士龙。"
        ],
        "notes": "",
        "id": "9feae1ca5675cf0f379b5494c304768b"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "和范监簿  其二",
        "preface": "",
        "paragraphs": [
            "品汇不自适，善政还可得。",
            "县楼清夜上，岛月思云侵。",
            "谁有古菱花，照此真宰心。"
        ],
        "notes": "",
        "id": "9d299b5cc44e7f0b607b057fac912a74"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "因香岩和尚",
        "preface": "",
        "paragraphs": [
            "我有一机，禅子须知。",
            "烁迦罗眼，总是胶黐。",
            "若人借问，伏惟伏惟。"
        ],
        "notes": "",
        "id": "ceb2baad11b2ad7edc8e517d0571cf8c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送雄直岁",
        "preface": "",
        "paragraphs": [
            "罢参还欲勘诸方，竿木随身不易当。",
            "翻忆古来兴化老，主宾用尽力牵羊。"
        ],
        "notes": "",
        "id": "285df8b39b51a3876cda39cf1c04e993"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "为道日损",
        "preface": "",
        "paragraphs": [
            "三分光阴二早过，灵台一点不揩磨。",
            "贪生逐日区区去，唤不回头争奈何。"
        ],
        "notes": "",
        "id": "99f0996212be62ca5efadc27311efc3a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "疏古",
        "preface": "",
        "paragraphs": [
            "我有面镜，到处悬挂。",
            "凡圣不来，谁上谁下。"
        ],
        "notes": "",
        "id": "6b331fb8a1db1a20a426e425d78cbef0"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "访俞秀才",
        "preface": "",
        "paragraphs": [
            "万叠云山未得归，寂寥心许老卢知。",
            "江城雨雪书名纸，不谒鸿儒更谒谁。"
        ],
        "notes": "",
        "id": "69650b5f1a029d95d549e5ae3c3da4fc"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "再酬",
        "preface": "",
        "paragraphs": [
            "万卷无书道用归，闲文公也未须知。",
            "倚天长剑如重战，更有龙头复是谁。"
        ],
        "notes": "",
        "id": "46154c6bbe8d89a124683c0124321751"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "留暹首座",
        "preface": "",
        "paragraphs": [
            "从龙为雨复清闲，片段依依水石间。",
            "惭问秋风欲吹散，不能留得覆青山。"
        ],
        "notes": "",
        "id": "aa34fb39a4b6a3b071b1b274df3f9218"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送俞居士归蜀",
        "preface": "",
        "paragraphs": [
            "何处深栖役梦频，青城抛却数溪云。",
            "如今老大归难得，祇写情怀远送君。"
        ],
        "notes": "",
        "id": "9e05d29f4ce9e0dcdd0197c083f53fd9"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "和王殿丞蘡粟种之什",
        "preface": "",
        "paragraphs": [
            "纤纤圆实占芳春，得自侯门胜楚珍。",
            "开叶开花人不会，百千年是等闲身。"
        ],
        "notes": "",
        "id": "d7e2e02c2d13a201359e640b9111d28e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "和江桥晚望",
        "preface": "",
        "paragraphs": [
            "公余纵目望江山，万化穷来罔象间。",
            "闻说圣君将下诏，未容清澹与僧闲。"
        ],
        "notes": "",
        "id": "d9f4bd50090609c6e060fda43be1e727"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "病起示众",
        "preface": "",
        "paragraphs": [
            "门掩还同岁月摧，石窗经雨积莓苔。",
            "一床枕簟净名老，时见断云孤月来。"
        ],
        "notes": "",
        "id": "24b67061b70bb98e1e6f1c5dc10a3705"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送麻居士",
        "preface": "",
        "paragraphs": [
            "纱帽山仪白苎袍，远披孤顶近吾曹。",
            "携来七尺霜前竹，划断天云不放高。"
        ],
        "notes": "",
        "id": "6dfde7ab18909e66d62312bfe33dfb8e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "酬李校书",
        "preface": "",
        "paragraphs": [
            "一回辞我一回吟，睠恋岩丛意转深。",
            "翻谢霜松不凋落，与君同有岁寒心。"
        ],
        "notes": "",
        "id": "538447fd693c6d8a9daa46a3b91cc3dc"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "苦热中怀寄永固山主",
        "preface": "",
        "paragraphs": [
            "火云高下影相连，几欲披寻恨不前。",
            "无限清风无处问，只应迟步遶林泉。"
        ],
        "notes": "",
        "id": "35c36acc4bc563848a5a205b46676701"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送元安禅者",
        "preface": "",
        "paragraphs": [
            "群峰杳蔼留不住，远道依依祇藤屦。",
            "旧隐萝龛付与谁，寒猿后夜啼高树。"
        ],
        "notes": "",
        "id": "ca3e25d9ffe56ce4b579cf6cd4e4b6d5"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "赋病鹤送奉伦禅者",
        "preface": "",
        "paragraphs": [
            "欲飞飞未得，冷泊杉松枝。",
            "如何垂天云，远远同一涯。"
        ],
        "notes": "",
        "id": "c27b040abca4c0a20016b5539e166971"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "偶作",
        "preface": "",
        "paragraphs": [
            "列岫霁新雨，凭栏秪澹交。",
            "夕阳明远水，秋叶露空巢。",
            "思极曾无玷，神清未动爻。",
            "祇应千古意，谁得共云坳。"
        ],
        "notes": "",
        "id": "4e47fd54e0410b68ad967bc7d503f36e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "谢鲍学士惠腊茶",
        "preface": "",
        "paragraphs": [
            "丛卉乘春独让灵，建溪从此振家声。",
            "使君分赐深深意，曾涤禅曹万虑清。"
        ],
        "notes": "",
        "id": "ec0a0f617c2f4b708cd091e892e33389"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "因游育王亭寄收主郎给事",
        "preface": "",
        "paragraphs": [
            "冷翠千万峰，当轩列如黛。",
            "蒲团及禅板，永日澹相对。",
            "彤云曾无机，烧松亦成盖。",
            "远谢幽隐情，难与台星会。"
        ],
        "notes": "",
        "id": "57e291169b25507304b942e39f880a33"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送遇能禅者",
        "preface": "",
        "paragraphs": [
            "湖遶岩城列象寛，万家台榭水光寒。",
            "片帆隐隐生遥极，谁问曹溪意转难。"
        ],
        "notes": "",
        "id": "d43e5644d877c124802301710c642b53"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送觉海大师",
        "preface": "",
        "paragraphs": [
            "秋云岩叶两悠悠，半逐风驰半水流。",
            "凭问禅家有何意，不知方外若为酬。"
        ],
        "notes": "",
        "id": "895cab2ca8d726a391ada82f99011d3d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送曾侍禁",
        "preface": "",
        "paragraphs": [
            "冷匣秋波射斗星，鐡衣随从古霜清。",
            "宣池莫问当年事，一片威风动地生。"
        ],
        "notes": "",
        "id": "d4794ffcfede151fa50137752aafa5f4"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "病起酬如禅德",
        "preface": "",
        "paragraphs": [
            "大明一寸光，腐草一何假。",
            "人命呼吸间，诚哉是言也。",
            "呼之曾已休，吸之尚未舍。",
            "寄问诸苦源，来者不来者。"
        ],
        "notes": "",
        "id": "ce93f6425ed2764deedf0676de7871f4"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送云禅德",
        "preface": "",
        "paragraphs": [
            "古之送人，言作怀宝。",
            "我惭老病，困乏辞藻。",
            "熊岭迢迢兮曾立夜雪，谢池依依兮笑生春草。",
            "头角麟龙安可论，清风步步应相讨。"
        ],
        "notes": "",
        "id": "e42c429b36b92878339f4a1165d7b1d3"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送久禅德归兰亭",
        "preface": "",
        "paragraphs": [
            "右军墨池月，照我复照谁。",
            "千里忽相到，中峰多病师。"
        ],
        "notes": "",
        "id": "54aaf4721a3b46487a7a926eb7094094"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送羲大师",
        "preface": "",
        "paragraphs": [
            "岩房抱病经一月，门有诸生阻来谒。",
            "长往之期犹未能，七十之年更何说。",
            "若耶溪老忽留语，溪上旧游且归去。",
            "春风𩖼𩖼兮兼断云，弱柳依依兮带轻絮。",
            "古今离恨虽如此，动静于吾亦多意。",
            "高握霜筇独步时，音书莫忘远飞寄。"
        ],
        "notes": "",
        "id": "5731a4d2e1742802497f5b01a69d25d0"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "酬海宗二侍者  其一",
        "preface": "",
        "paragraphs": [
            "荪之得兰，其道匪难。",
            "扶吾病起，如珠在盘。",
            "一兮二兮，自看谁看。"
        ],
        "notes": "",
        "id": "d06bcc976a83de50429dbf4ca9a6fc14"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "酬海宗二侍者  其二",
        "preface": "",
        "paragraphs": [
            "兰之得荪，其道必存。",
            "扶吾病起，古风入门。",
            "二兮一兮，且论勿论。"
        ],
        "notes": "",
        "id": "dc30475616c99e93be9f9010606690f4"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "谢郎给事送建茗",
        "preface": "",
        "paragraphs": [
            "陆羽仙经不易夸，诗家珍重寄禅家。",
            "松根石上春光里，瀑水烹来鬭百花。"
        ],
        "notes": "",
        "id": "b83357c4ac82f27d20ad8783de48abbd"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送山茶上知府郎给事",
        "preface": "",
        "paragraphs": [
            "谷雨前收献至公，不争春力避芳丛。",
            "烟开曾入深深捣，百万枪旗在下风。"
        ],
        "notes": "",
        "id": "71ea1fd4b6c740d0a75ceb8752e9e234"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送郎侍郎致政归钱塘",
        "preface": "",
        "paragraphs": [
            "帆挂西风别海城，二疏千古道相应。",
            "谁夸富贵沽时誉，自笑经纶作技能。",
            "残叶赋题红片片，远山供望碧层层。",
            "武林到日符嘉遁，高访岩扃祇许僧。"
        ],
        "notes": "",
        "id": "f5dc63dafd0d7d30abdc8b71a667900b"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "山行逢懃禅德",
        "preface": "",
        "paragraphs": [
            "乳岩秋日无他作，策杖层层止寥廓。",
            "四顾有语分野情，一点彤云起深壑。",
            "藓石迟迟略轻踞，逢个衲僧忽骤步。",
            "频唤回头不肯回，及至回兮眉卓竖。",
            "阿喇喇，千里万里横该抹。",
            "咄。"
        ],
        "notes": "",
        "id": "20bde085144e8a8f93fa870558fe03ba"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送小师元哲",
        "preface": "",
        "paragraphs": [
            "老卢之子，四三二一。",
            "将欲振飞，卷比丛室。",
            "松凌霜兮运青，水带岩兮流急。",
            "南北东西，云开见日。"
        ],
        "notes": "",
        "id": "8f78dc78cf5630fc3a9d37fd90167fee"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "永丰庄新植径松忽二本邻偃抒辞纪之",
        "preface": "",
        "paragraphs": [
            "双偃松何似，螺文结数遭。",
            "清声虽竞发，寒影不相高。",
            "对客圆分盖，孤禅翠滴袍。",
            "若教图画得，争奈有萧搔。"
        ],
        "notes": "",
        "id": "e9c7d904d1cba5e8a2a73671a6c3c246"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送白云宣长老",
        "preface": "",
        "paragraphs": [
            "鄞江秋晚忽成春，况有台星作主人。",
            "去去高携古刀尺，二千年运续芳尘。"
        ],
        "notes": "",
        "id": "5523c118f8793ed1925f50a3eb539647"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送亲禅者",
        "preface": "",
        "paragraphs": [
            "万木带秋声，古今念暌别。",
            "我有赠行意，临行为君说。",
            "重岩休滞云，远水且观月。",
            "生生知不知，天风助清彻。"
        ],
        "notes": "",
        "id": "0e4a348be60f7d2b3a76b12f824c534f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送显冲禅者",
        "preface": "",
        "paragraphs": [
            "聚散非常凖，古今亦标格。",
            "如何无事人，还似未归客。",
            "秋风生群林，野水资寒色。",
            "谁兮谢寸阴，观彼青山白。",
            "冲禅行复行，五叶待时折。"
        ],
        "notes": "",
        "id": "7bb3aa1fc0edf715edbaa90e4dae9f3e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送天童普和尚",
        "preface": "",
        "paragraphs": [
            "迢迢别海涯，帆挂杪秋时。",
            "岛树落寒叶，人谁访祖师。",
            "浪开游象急，天阔过鸿迟。",
            "早晚归林下，千徒不共知。"
        ],
        "notes": "",
        "id": "3e42a14741a15b15955b894758fdda4e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "张秀才下第",
        "preface": "",
        "paragraphs": [
            "得第何人愧不平，道存颜巷亦为荣。",
            "应知未丧斯文也，且把新诗乐性情。"
        ],
        "notes": "",
        "id": "72de0788d0af58b592bc4aec0f9980ab"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄久监收",
        "preface": "",
        "paragraphs": [
            "田中稻熟及时收，颗立圆成免外求。",
            "一日归来古岩上，白云红树共悠悠。"
        ],
        "notes": "",
        "id": "fb34b5dd801a4a2c6e94fbc018b92b6f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "暮冬夜坐寄岫禅者",
        "preface": "",
        "paragraphs": [
            "碧落无片云，虚庭积深雪。",
            "负春还有谁，彻曙对孤月。",
            "岩松影拂翠不断，瀑水声来听忽绝。",
            "岫禅岫禅知也如未知，八面清风远远待时说。"
        ],
        "notes": "",
        "id": "1613c6194b2c1e441357b7e458497307"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄崇寿怀长老歌",
        "preface": "",
        "paragraphs": [
            "寂住峰兮触星斗，寂住师兮古为道。",
            "死中得活未轻酬，不许夜行投晓到。",
            "蔼蔼声光一百年，吾其后兮吾其先。",
            "振领提纲笑多事，掩扉塞路空依然。",
            "龙朔老卢同兀兀，土为貌兮金作骨。",
            "万国争求肯便行，我要重新敲鐡佛。",
            "东西南北休云识，枯槁冥冥颇相忆。",
            "天外清风结阵来，狂歌远寄从抛掷。"
        ],
        "notes": "",
        "id": "0fb6f20681b0ade1093ec672880a9208"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送廷利禅者",
        "preface": "",
        "paragraphs": [
            "雷峰孤顶谁家路，上兮下兮复何故。",
            "曾列三千一半徒，我今独满当时数。",
            "鲸麟麟，龙鳞鳞，坤维高步生清尘。",
            "休云裴相慕黄蘗，额有圆珠七尺身。",
            "利禅者，利禅者，倚天长剑应牢把。",
            "或谓风云不再来，谁为苍苍分昼夜。"
        ],
        "notes": "",
        "id": "e94c754a5fb086dbbd855eb5de3fcef1"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送倧禅者",
        "preface": "",
        "paragraphs": [
            "涪江怒激鲸鼇宅，岌岌三山大倾侧。",
            "冥数俄然一个来，步武群方作禅客。",
            "振声谓我分纲宗，今兮古兮何忩忩。",
            "令吾强为抉辞句，句句字字凛凛生狂风。",
            "拂散四七单传之落叶，扫荡二三直指之流蓬。",
            "似带微芒，敢未勦绝。",
            "寒木在握兮全机可笑，秋水横按兮半提可灭。",
            "使八极顶目者不自争衡，见斯人兮驾御昂枿。"
        ],
        "notes": "",
        "id": "71834bdf3e03207cb7d7e645604356f5"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送鼎禅者",
        "preface": "",
        "paragraphs": [
            "落落禅家流，携筇卷云毳。",
            "别我振辞锋，夜堂消祖偈。",
            "霜天飞一鹗，目对弹其滞。",
            "春岸立千峰，指也乎其势。",
            "行行复行行，清飇起兰蕙。"
        ],
        "notes": "",
        "id": "88bf74ca92c00cc260ecaabe7f673b7a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "观泉送演禅者",
        "preface": "",
        "paragraphs": [
            "云根漱野泉，照空复照月。",
            "冷声曾未消，飞澜似相别。",
            "岩近生风雷，天遥新冰雪。",
            "演禅乘与知不知，源流依依共澄洁。"
        ],
        "notes": "",
        "id": "d5ff09e55d328e7bf329de4cfd0ef3b3"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "答忠禅者",
        "preface": "",
        "paragraphs": [
            "一字七字三五字，万象穷来不为据。",
            "夜深月白下沧溟，搜得骊珠有多许。"
        ],
        "notes": "",
        "id": "5f496f25fa109b231c8daf05de52ba51"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "和陆学士夏日见寄",
        "preface": "",
        "paragraphs": [
            "良牧归诗匠，雅风消郁蒸。",
            "官清难滞爵，吏散远同僧。",
            "棠树非烟合，仙槎碧浪乘。",
            "因思穷万化，千古更无能。"
        ],
        "notes": "",
        "id": "5006b82da8f18f7f63b493325ae964a1"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送化主",
        "preface": "",
        "paragraphs": [
            "春色依依笼远树，卷衲搘藤墀轻屦。",
            "尘世茫茫无限人，不知谁问曹溪路。"
        ],
        "notes": "",
        "id": "1bd8aad346a864be8010bc22ab37a49f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送通判刘国博",
        "preface": "",
        "paragraphs": [
            "为星当贰职，权化不相饶。",
            "白屋如多恨，清风何处消。",
            "岸鸥窥列斾，天辟看升朝。",
            "别有生灵意，寒枝未变条。"
        ],
        "notes": "",
        "id": "6665bfb96eb8a07abb5e5be708361e77"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送别陈秘丞古意",
        "preface": "",
        "paragraphs": [
            "悠悠层山云，断兮仍复续。",
            "离离双岸草，变兮且兼绿。",
            "如何苦雪霜，后凋蠧松竹。",
            "松竹有节操，雪霜无伎俩。",
            "敢折岁寒枝，赠君作嘉赏。",
            "行行天地间，清风在谁掌。"
        ],
        "notes": "",
        "id": "fe266c60f42a5049b2b5102a85441aa6"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送通判学士归南国",
        "preface": "",
        "paragraphs": [
            "斾拥帆开照德星，天风高兴国风清。",
            "武夷仙仗知回也，各下祥云到地迎。"
        ],
        "notes": "",
        "id": "6fd3d41ffa88c201124130dceb712a4b"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "和酬郎签判殿丞",
        "preface": "",
        "paragraphs": [
            "向国心存了了身，大方无外且同尘。",
            "江城早晚重相见，解笑宗雷十八人。"
        ],
        "notes": "",
        "id": "972a5eb4e46e9bfab54b2fcda9ac7440"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "歌送范阳卢君",
        "preface": "",
        "paragraphs": [
            "范阳居士来鄞水，动地仙飇向人起。",
            "乳峰直上云霞开，步骤大衢到如此。",
            "茫茫尘世谁知交，当场问我非相饶。",
            "禅家毕竟无他事，古雪岩前曾未消。",
            "俄然怅望辞丛室，荷负难兮泪深溢。",
            "远幸流方且莫论，再得从容又何日。",
            "迢迢故国殊存想，冷碧柯山分指掌。",
            "况有觉雄华藏师，归去百城共游赏。"
        ],
        "notes": "",
        "id": "bcecee994e74f518bd3482543bf30c91"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送广教专使",
        "preface": "",
        "paragraphs": [
            "峨峨石头，使乎让祖。",
            "已之匪存，圣之奚慕。",
            "或妄以山，或索云斧。",
            "音耗不通兮清源派分，吾斯语兮讵可论古。"
        ],
        "notes": "",
        "id": "73682f9a56af5832c84e71c4df960c95"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送微文章",
        "preface": "",
        "paragraphs": [
            "双莲亭上送行客，菡萏清香散秋色。",
            "野兴断山云片高，孤影澄江月华白。",
            "希声险绝堪谁知，大道机存曾未可。",
            "纵辟天常立下风，安教类变丛流火。",
            "君不见梁兮阖国难滞留，千古遗恨空悠悠。",
            "君又不见魏兮小桂生寒翠，一花对雪开无休。",
            "微禅亦并联芳驾，德星文星仰萧洒。",
            "物外情深不等闲，环中趣别非轻舍。",
            "相访从容为我言，屈指多求更何者。"
        ],
        "notes": "",
        "id": "7c6dea5e9770749c5bf9186b1a7271b0"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送怀秀禅者",
        "preface": "",
        "paragraphs": [
            "麻衣草座思灵彻，一食安闲更无别。",
            "儵忽迁流数百年，杳杳谁来继其绝。",
            "吾兮亦是疏慵辈，冷淡身心存慷恺。",
            "偶续灵峰照夜灯，邃泛鐡船下沧海。",
            "深嗟知困不知休，奔驰骇浪空淹留。",
            "纵得长鼇拟何待，堪白头时好白头。",
            "因观坏衲秀禅客，清苦如冰复如蘗。",
            "别我携筇步大方，为叶为花恣披折。",
            "伏枕寥寥情意阑，率写狂歌赠行色。"
        ],
        "notes": "",
        "id": "8f81525546cdd01ff104f24354230bdb"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "孤运铭",
        "preface": "",
        "paragraphs": [
            "云根石圹，容身待老。",
            "南来北来，闲且寻讨。",
            "五叶一花兮堪对谁，寥寥万古兮空知有。"
        ],
        "notes": "",
        "id": "423e910cda1263cf568cde0fc200d1b9"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "寄海会之长老",
        "preface": "",
        "paragraphs": [
            "百花开后一花开，风递清香远远来。",
            "谁问黄梅不平事，照中依旧惹尘埃。"
        ],
        "notes": "",
        "id": "7e1ebd421b431fd28162274767fa0184"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "杂言送贤专使",
        "preface": "",
        "paragraphs": [
            "使乎谁，老作者，百战场中飞鐡马。",
            "秋水藏来人不知，笑李将军被擒下。",
            "阿呵呵，却归湖山唱凯歌。"
        ],
        "notes": "",
        "id": "7cc659a8b3bd61d569c57b110625bbba"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "歌纪四明汪君信士",
        "preface": "",
        "paragraphs": [
            "古君子兮道诸己，道器用兮合天理。",
            "同尘还若待时生，观象不知何处起。",
            "荆丛丛袭莪丛丛，孝兮悌兮非沚中。",
            "聚应落落滴仙露，散或泠泠扬士风。",
            "风之上兮风之下，近一指兮远一马。",
            "秋水澹交无限情，夜光照乘胡为者。",
            "伊予匪谓存余力，咏高义兮困胸臆。",
            "巴歌百字岩叶书，飞寄汪门旧知识。"
        ],
        "notes": "",
        "id": "3fca16c3dda6bd783780e25463c79cd2"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "送仲卿禅德",
        "preface": "",
        "paragraphs": [
            "高兮竺卿，秋水虚明。",
            "夫何之象，堪云指程。",
            "知吾不知，笑伽耶城。"
        ],
        "notes": "",
        "id": "a4b3b8968076010249c3c03cf02e1427"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其一",
        "preface": "",
        "paragraphs": [
            "圣谛廓然，何当辨的。",
            "对朕者谁，还云不识。",
            "因兹暗渡江，岂象生深棘。",
            "阖国人追不再来，千古万古空相忆。",
            "休相忆，清风匝地有何极。"
        ],
        "notes": "",
        "id": "54fb81b83c50da6ce2ea59ac401a4146"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其二",
        "preface": "",
        "paragraphs": [
            "至道无难，言端语端。",
            "一有多种，二无两般。",
            "天际日上月下，槛前山深水寒。",
            "髑髅识尽喜何立，枯木龙吟消未干。",
            "难难，拣择明白君自看。"
        ],
        "notes": "",
        "id": "5c62d6e77770eca11b8f968e780b279c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其三",
        "preface": "",
        "paragraphs": [
            "日面佛，月面佛，五帝三皇是何物。",
            "二十年来曾苦辛，为君几下苍龙窟。",
            "屈堪述明眼，衲僧莫轻忽。"
        ],
        "notes": "",
        "id": "eaa8d6df077979a93ae937a5726cc981"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其四",
        "preface": "",
        "paragraphs": [
            "一勘破，二勘破，雪上加霜曾险堕。",
            "飞骑将军入虏庭，载得完全能几个。",
            "急走过，不放过，孤峰顶上草里坐。",
            "咄。"
        ],
        "notes": "",
        "id": "5cd757a5480cebaf7feaa59ae279c384"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其五",
        "preface": "",
        "paragraphs": [
            "牛头没，马头回，曹溪镜里绝尘埃。",
            "打鼓看来君不见，百花春至为谁开。"
        ],
        "notes": "",
        "id": "90bc4e51f7d00e2cd6bec2fe6e04af5a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其六",
        "preface": "",
        "paragraphs": [
            "去却一，拈得七，上下四维无等匹。",
            "徐行踏断流水声，纵观写出飞义迹。",
            "草茸茸，烟羃羃，空生岩畔花狼藉。",
            "弹指堪悲舜若多，莫动著，动著三十棒。"
        ],
        "notes": "",
        "id": "c37b764264b91655d6d33f0490d7e966"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其七",
        "preface": "",
        "paragraphs": [
            "江国春风吹不起，鹧鸪啼在深花里。",
            "三级浪高鱼化龙，痴人犹戽夜塘水。"
        ],
        "notes": "",
        "id": "60cbdff8578de408e19ca1946b8e6f52"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其八",
        "preface": "",
        "paragraphs": [
            "翠岩示徒，千古无对。",
            "关字相酬，失钱遭罪。",
            "潦倒保福，仰扬难得。",
            "唠唠翠岩，分明是贼。",
            "白珪无玷，谁辨真假。",
            "长庆相谙，眉毛生也。"
        ],
        "notes": "",
        "id": "0aa2d36638c1de7aa2d844fa8f20c059"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其九",
        "preface": "",
        "paragraphs": [
            "句里呈机劈面来，烁迦罗眼绝纤埃。",
            "东南西北门相对，无限轮锤击不开。"
        ],
        "notes": "",
        "id": "7fd9373802a5b2217e895aba3cc4ad9e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其一〇",
        "preface": "",
        "paragraphs": [
            "两喝与三喝，作者知机变。",
            "若谓骑虎头，二俱成瞎汉。",
            "谁瞎汉，拈来天下与人看。"
        ],
        "notes": "",
        "id": "c02f4dd714170482f5bf700f41ee455d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其一一",
        "preface": "",
        "paragraphs": [
            "凛凛孤风不自夸，端居寰海定龙蛇。",
            "大中天子曾轻触，三度亲遭弄爪牙。"
        ],
        "notes": "",
        "id": "91bafaca006b30930e13a592c4267aeb"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其一二",
        "preface": "",
        "paragraphs": [
            "金乌急，玉兔速，善应何曾有轻触。",
            "展事投机见洞山，跛鼇盲龟入空谷。",
            "花簇簇，锦簇簇，南地竹兮北地木。",
            "因思长庆陆大夫，解道合笑不合哭。",
            "咦。"
        ],
        "notes": "",
        "id": "dee8e553e0c921b690d305dc45da4eb2"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其一三",
        "preface": "",
        "paragraphs": [
            "老新开，端的别，解道银碗里盛雪。",
            "九十六个应自知，不知却问天边月。",
            "提婆宗，提婆宗，赤幡之下起清风。"
        ],
        "notes": "",
        "id": "af2e2d0dddea44d47715a16220b8eb6a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其一四",
        "preface": "",
        "paragraphs": [
            "对一说，太孤绝，无孔铁锤重下楔。",
            "阎浮树下笑呵呵，昨夜骊龙拗角折。",
            "别别，韶阳老人得一橛。"
        ],
        "notes": "",
        "id": "edb85a5f335643c9bcef2a02711bbc15"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其一五",
        "preface": "",
        "paragraphs": [
            "倒一说，分一节，同死同生为君决。",
            "八万四千非凤毛，三十三人入虎穴。",
            "别别，扰扰匆匆水里月。"
        ],
        "notes": "",
        "id": "9641821874dc6b6b5080b7480ba33bdf"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其一六",
        "preface": "",
        "paragraphs": [
            "古佛有家风，对扬遭贬剥。",
            "子母不相知，是谁同啐啄。",
            "啄觉犹在，壳重遭扑，天下衲僧徒名邈。"
        ],
        "notes": "",
        "id": "f41d9e76497efca62f7f7a7ffe17202c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其一七",
        "preface": "",
        "paragraphs": [
            "一个两个千万个，脱却笼头缷角駄。",
            "左转右转随后来，紫胡要打刘铁磨。"
        ],
        "notes": "",
        "id": "a793f8f8bf1690d47bc6789a10f43010"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其一八",
        "preface": "",
        "paragraphs": [
            "无缝塔，见还难，澄潭不许苍龙蟠。",
            "层落落，影团团，千古万古与人看。"
        ],
        "notes": "",
        "id": "6e7e683f6f92613f33496d7c33dfea73"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其一九",
        "preface": "",
        "paragraphs": [
            "对扬深爱老俱胝，宇宙空来更有谁。",
            "曾向沧溟下浮木，夜涛相共接盲龟。"
        ],
        "notes": "",
        "id": "aae05b92655b4ff31db949a7ce2a25df"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其二〇",
        "preface": "",
        "paragraphs": [
            "龙牙山里龙无眼，死水何曾振古风。",
            "禅板蒲团不能用，只应分付与卢公。"
        ],
        "notes": "",
        "id": "64179b3a4d52d708583e251e6f1e3560"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其二一",
        "preface": "",
        "paragraphs": [
            "卢公付了亦何凭，坐倚休将继祖怀。",
            "堪对暮云归未合，远山无限碧层层。"
        ],
        "notes": "",
        "id": "0f8b3c0574bcf77fdc926043bf626711"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其二二",
        "preface": "",
        "paragraphs": [
            "莲花荷叶报君知，出水何如未出时。",
            "江北江南问王老，一狐疑了一狐疑。"
        ],
        "notes": "",
        "id": "01bd61ebd05f393db19a504a1a6703e2"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其二三",
        "preface": "",
        "paragraphs": [
            "象骨岩高人不到，到者须是弄蛇手。",
            "棱师备师不奈何，丧身失命有多少。",
            "韶阳知，重拨草，南北东西无处讨。",
            "忽然突出拄杖头，抛对雪峰大张口。",
            "大张口兮同闪电，剔起眉毛还不见。",
            "如今藏在乳峰前，来者一一看方便。"
        ],
        "notes": "",
        "id": "4969f7d3bac6f7741e265d7f8a911f31"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其二四",
        "preface": "",
        "paragraphs": [
            "妙峰孤顶草离离，拈得分明付与谁。",
            "不是孙公辨端的，髑髅著地几人知。"
        ],
        "notes": "",
        "id": "4b630a8b86dfa036d77533371790d60f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其二五",
        "preface": "",
        "paragraphs": [
            "曾骑铁马入重城，敕下传闻六国清。",
            "犹握金鞭问归容，夜深谁共御街行。"
        ],
        "notes": "",
        "id": "69507eeb026f87ff6f76c4c567ed517b"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其二六",
        "preface": "",
        "paragraphs": [
            "眼里尘沙耳里土，千峰万峰不肯住。",
            "落花流水太茫茫，剔起眉毛何处去。"
        ],
        "notes": "",
        "id": "8d0b46f9049bd7b43064f9ba8f7030c8"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其二七",
        "preface": "",
        "paragraphs": [
            "祖域交驰天马驹，化门舒卷不同途。",
            "电光石火存机变，堪笑人来捋虎须。"
        ],
        "notes": "",
        "id": "d36962b22c41148e1d09d01e896b23cd"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其二八",
        "preface": "",
        "paragraphs": [
            "问既有宗，答亦攸同。",
            "三句可辨，一镞辽空。",
            "大野兮凉飇飒飒，长天兮疏雨蒙蒙。",
            "君不见少林久坐未归客，静依熊耳一丛丛。"
        ],
        "notes": "",
        "id": "6ffbfbb2bce4675fdce1f5b61ecc23f6"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其二九",
        "preface": "",
        "paragraphs": [
            "祖佛从来不为人，衲僧今古竞头走。",
            "明镜当台列象殊，一一面南看北斗。",
            "斗柄垂，无处讨。",
            "拈得鼻孔失却口。"
        ],
        "notes": "",
        "id": "6f71e34cfd051e1be5d30675126c2162"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其三〇",
        "preface": "",
        "paragraphs": [
            "劫火光中立问端，衲僧犹滞两重关。",
            "可怜一句随他语，万里区区独往还。"
        ],
        "notes": "",
        "id": "4a6ffb8f4df37508d29b5b988f055a29"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其三一",
        "preface": "",
        "paragraphs": [
            "镇州出大萝卜，天下衲僧取则。",
            "只知自古至今，争辨鹄白乌黑。",
            "贼贼，衲僧鼻孔曾拈得。"
        ],
        "notes": "",
        "id": "be638d5508357b167fab95cf681ba70d"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其三二",
        "preface": "",
        "paragraphs": [
            "此错彼错，切忌拈却。",
            "四海浪平，百川潮落。",
            "古策风高十二门，门门有路空萧索。",
            "非萧索，作者好求无病药。"
        ],
        "notes": "",
        "id": "81a70e7eb311908c0363972069681c15"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其三三",
        "preface": "",
        "paragraphs": [
            "断际全机继后踪，持来何必在从容。",
            "巨灵擡手无多子，分破华山千万重。"
        ],
        "notes": "",
        "id": "82bf1a650efeb8e856f6ee7e4871cc83"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其三四",
        "preface": "",
        "paragraphs": [
            "团团珠绕玉珊珊，马载驴驼上铁船。",
            "分付海山无事客，钓鼇时下一棬挛。"
        ],
        "notes": "",
        "id": "48c6bd809c74493ec7384667b84630b4"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其三五",
        "preface": "",
        "paragraphs": [
            "出草入草，谁解寻讨。",
            "白云重重，红日杲杲。",
            "左顾无暇，右眄已老。",
            "君不见寒山子，行太早。",
            "十年归不得，忘却来时道。"
        ],
        "notes": "",
        "id": "d85a6213b1b74638057182efb12f8968"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其三六",
        "preface": "",
        "paragraphs": [
            "千峰盘屈色如蓝，谁谓文殊是对谭。",
            "堪笑清凉多少众，前三三与后三三。"
        ],
        "notes": "",
        "id": "754c2acb20b497a0de4c4cf5504e7854"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其三七",
        "preface": "",
        "paragraphs": [
            "大地绝纤埃，何人眼不开。",
            "始随芳草去，又逐落花回。",
            "羸鹤翘寒木，狂猿啸古台。",
            "长沙无限意。",
            "咄。"
        ],
        "notes": "",
        "id": "322e7ce24b782cb0cef88762449c42ad"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其三八",
        "preface": "",
        "paragraphs": [
            "三界无法，何处求心。",
            "白云为盖，流泉作琴。",
            "一曲两曲无人会，雨过夜堂秋水深。"
        ],
        "notes": "",
        "id": "fd7d32071d76526287cf9d692cdbe1f2"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其三九",
        "preface": "",
        "paragraphs": [
            "擒得卢陂跨铁牛，三玄戈甲未轻酬。",
            "楚王城畔朝宗水，喝下曾令却倒流。"
        ],
        "notes": "",
        "id": "e7b4951f207e6cd5d6a4d137869dab61"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其四〇",
        "preface": "",
        "paragraphs": [
            "花药栏，莫颟顸，星在秤兮不在盘。",
            "便与么，太无端，金毛师子大家看。"
        ],
        "notes": "",
        "id": "a4a58830742ab254585fcf5c6da9b3af"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其四一",
        "preface": "",
        "paragraphs": [
            "闻见觉知非一一，山河不在镜中观。",
            "霜天月落夜将半，谁共澄潭照影寒。"
        ],
        "notes": "",
        "id": "0b8fb45bc5c8919b7dc7dbb5c1803e17"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其四二",
        "preface": "",
        "paragraphs": [
            "活中有眼还同死，药忌何须鉴作家。",
            "古佛尚言曾未到，不知谁解撒尘沙。"
        ],
        "notes": "",
        "id": "395a764968b0b4c0813ad609a15522e0"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其四三",
        "preface": "",
        "paragraphs": [
            "雪材打，雪材打，庞老机关没可把。",
            "天上人闲不自知，眼里耳里绝萧洒。",
            "萧洒绝，碧眼胡僧难辨别。"
        ],
        "notes": "",
        "id": "4f363e7fb7132df2c8b337ff06b93715"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其四四",
        "preface": "",
        "paragraphs": [
            "垂手还同万仞崖，正偏何心在安排。",
            "琉璃古殿照明月，忍俊韩獹空上阶。"
        ],
        "notes": "",
        "id": "64d9dbc0432a9ce12464864471c8821e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其四五",
        "preface": "",
        "paragraphs": [
            "一拽石，二般土，发机须是千钧弩。",
            "象骨老师曾辊毬，争似禾山解打鼓。",
            "报君知，莫莽卤，甜者甜兮苦者苦。"
        ],
        "notes": "",
        "id": "2e7dfd8550d30790872642f47b0f81b0"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其四六",
        "preface": "",
        "paragraphs": [
            "编辟曾挨老古锥，七斤衫重几人知。",
            "如今抛掷西湖里，下载清风付与谁。"
        ],
        "notes": "",
        "id": "e8cfd5719fff96fcf60e603f910767a9"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其四七",
        "preface": "",
        "paragraphs": [
            "虚堂雨滴声，作者难酬对。",
            "若谓曾入流，依前还不会。",
            "会不会，南山北山转滂霈。"
        ],
        "notes": "",
        "id": "024f3b1d162b3255f433b36fb842dcef"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其四八",
        "preface": "",
        "paragraphs": [
            "一二三，四六六，碧眼胡僧数不足。",
            "少林谩道付神光，卷衣又说归天竺。",
            "天竺茫茫无处寻，夜来却对乳峰宿。"
        ],
        "notes": "",
        "id": "93068b57f867de2844cb9df07e9bfe27"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其四九",
        "preface": "",
        "paragraphs": [
            "来问若成风，应机非善巧。",
            "可悲独眼龙，曾未呈牙爪。",
            "牙爪开，生云雷，逆水之波经几回。"
        ],
        "notes": "",
        "id": "03ce87655eaed0193f70447b3541d509"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其五〇",
        "preface": "",
        "paragraphs": [
            "透网金鳞，休云滞水。",
            "摇干荡坤，振鬣摆尾。",
            "千尺鲸喷洪浪飞，一声雷振清飇起。",
            "清飇起，天上人间知几几。"
        ],
        "notes": "",
        "id": "fea58e451004c747c8a3c01e0a60a80e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其五一",
        "preface": "",
        "paragraphs": [
            "钵里饭，桶里水，多口阿师难下嘴。",
            "北斗南星位不殊，白浪滔天平地起。",
            "拟不拟，止不止，个个无裩长者子。"
        ],
        "notes": "",
        "id": "a5169c7d75e391401e0bdbbcc793bad2"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其五二",
        "preface": "",
        "paragraphs": [
            "末后句，为君说，明暗双双底时节。",
            "同条生也共相知，不同条死还殊绝。",
            "还殊绝，黄头碧眼须甄别。",
            "南北东西归去来，夜深同看千岩雪。"
        ],
        "notes": "",
        "id": "1928a4bc5a90312ab4f16ac840771415"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其五三",
        "preface": "",
        "paragraphs": [
            "孤危不立道方高，入海还须钓巨鼇。",
            "堪笑同时灌溪老，解云劈箭亦徒劳。"
        ],
        "notes": "",
        "id": "da9f137f9eba97f81cd2e7fdf26ed032"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其五四",
        "preface": "",
        "paragraphs": [
            "野鸭子，知何许，马祖见来相共语。",
            "话尽山云海月情，依前不会还飞去。",
            "欲飞去，却把住道道。"
        ],
        "notes": "",
        "id": "7552b9d0f7f433a788b52e8a1e7edb79"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其五五",
        "preface": "",
        "paragraphs": [
            "虎头虎尾一时收，凛凛威风四百州。",
            "却问不知何太险。"
        ],
        "notes": "",
        "id": "fc271a09f8894af608e28e7eb33463e9"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其五六",
        "preface": "",
        "paragraphs": [
            "兔马有角，牛羊无角。",
            "绝毫绝厘，如山如岳。",
            "黄金灵骨今犹在，白浪滔天何处著。",
            "无处著，只履西归曾失却。"
        ],
        "notes": "",
        "id": "a2edd64cdd5a095750c7f35649a93fb7"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其五七",
        "preface": "",
        "paragraphs": [
            "与君放出关中主，放箭之徒莫莽卤。",
            "取个眼兮耳必聋，舍个耳兮目双瞽。",
            "可怜一镞破三关，的的分明箭后路。",
            "君不见玄沙有言兮，大丈夫先天为心祖。"
        ],
        "notes": "",
        "id": "a1a87f4659f6109404ca76003a8e230c"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其五八",
        "preface": "",
        "paragraphs": [
            "似海之深，如山之固。",
            "蚊虻弄空里猛风，蝼蚁撼于铁柱。",
            "拣兮择兮，当轩布鼓。"
        ],
        "notes": "",
        "id": "14a9b1e0c9a3af8038009793afea41cb"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其五九",
        "preface": "",
        "paragraphs": [
            "象王嚬呻，师子哮吼。",
            "无味之谭，塞断人口。",
            "南北东西，乌飞兔走。"
        ],
        "notes": "",
        "id": "cecd112078ca2d0094f4cc9255f69b5e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其六〇",
        "preface": "",
        "paragraphs": [
            "水洒不著，风吹不入。",
            "虎步龙行，鬼号神泣。",
            "头长三尺知是谁，相对无言独足立。"
        ],
        "notes": "",
        "id": "4b7b6cf902890140772c39531ee649f0"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其六一",
        "preface": "",
        "paragraphs": [
            "拄杖子，吞乾坤，徒说桃花浪奔。",
            "烧尾者不在拏云攫雾，曝鳃者何必丧胆设魂。",
            "拈了也，闻不闻，直须洒洒落落，休更纷纷纭纭。",
            "七十二棒且轻恕，一百五十难放君。"
        ],
        "notes": "",
        "id": "c267c24908fbc02822f10aef64a86112"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其六二",
        "preface": "",
        "paragraphs": [
            "野老从教不展眉，且图家国立雄基。",
            "谋臣猛将今何在，万里风清祇自知。"
        ],
        "notes": "",
        "id": "158ec6900b17365db79dc609177637ff"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其六三",
        "preface": "",
        "paragraphs": [
            "看看，古岸何人把钓竿。",
            "云冉冉，水漫漫，明月芦花君自看。"
        ],
        "notes": "",
        "id": "d7fae54c73e3bd074bf2002ae9335ff5"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其六四",
        "preface": "",
        "paragraphs": [
            "两堂俱是杜禅和，拨动烟尘不奈何。",
            "赖得南泉能举令，一刀两段任偏颇。"
        ],
        "notes": "",
        "id": "b15ee5a69aade4db5720f2a2ceebfabb"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其六五",
        "preface": "",
        "paragraphs": [
            "公案圆来问赵州，长安城里任闲游。",
            "草鞋闭戴无人会，归到家山便即休。"
        ],
        "notes": "",
        "id": "e4498aa0fe14967556b3887641f58c64"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其六六",
        "preface": "",
        "paragraphs": [
            "机轮曾未转，转必两头走。",
            "明镜忽临台，当下分妍丑。",
            "妍丑分兮迷云开，慈门何处生尘埃。",
            "因思良马窥鞭影，千里追风唤得过。",
            "唤得回，鸣指三下。"
        ],
        "notes": "",
        "id": "d077ec3024f39993216c647ac09c50f3"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其六七",
        "preface": "",
        "paragraphs": [
            "问曾不知，答还不会。",
            "月冷风高，古岩寒桧。",
            "堪笑路逢达道人，不将语默对。",
            "手把白玉鞭，骊珠尽击碎。",
            "不击碎，增瑕颣，国有宪章，三千条罪。"
        ],
        "notes": "",
        "id": "c80d83805fd932357f1472ef94a86cd2"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其六八",
        "preface": "",
        "paragraphs": [
            "南山云，北山雨，四七二三面相睹。",
            "新罢国里曾上堂，大唐国里未打鼓。",
            "苦中乐，乐中苦，谁道黄金如粪土。"
        ],
        "notes": "",
        "id": "4107c80cd12ce84668c62134f68e4421"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其六九",
        "preface": "",
        "paragraphs": [
            "黄巢过后曾收剑，大笑还应作者知。",
            "三十山藤且轻恕，得便宜是落便宜。"
        ],
        "notes": "",
        "id": "dc79506bb43653975bb6e2c4ef017d80"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其七〇",
        "preface": "",
        "paragraphs": [
            "不向双林寄此身，却于梁土惹埃尘。",
            "当时不得志公老，也是恓恓去国人。"
        ],
        "notes": "",
        "id": "3bcb8d586ee1f51389af92939f303436"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其七一",
        "preface": "",
        "paragraphs": [
            "双收双放若为宗，骑虎由来要绝功。",
            "笑罢不知何处去，只应千古动悲风。"
        ],
        "notes": "",
        "id": "fa2b84e6f83c79db48e4b92749d247b5"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其七二",
        "preface": "",
        "paragraphs": [
            "由基箭射猿，遶树何太直。",
            "千个与个，是谁曾中的。",
            "相唤相呼归去来，曹溪路上休登陟。"
        ],
        "notes": "",
        "id": "73b66c3c461267b2b9c590ffc88de980"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其七三",
        "preface": "",
        "paragraphs": [
            "却请和尚道，虎头生角出荒草。",
            "十洲春尽花凋残，珊瑚树林日杲杲。"
        ],
        "notes": "",
        "id": "8fe3d5e09083883bb5acd8674850a160"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其七四",
        "preface": "",
        "paragraphs": [
            "和尚也并却，龙蛇阵上看谋略。",
            "令人长忆李将军，万里天边飞一鹗。"
        ],
        "notes": "",
        "id": "ddea1eaca6f293663bdff44ab3460015"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其七五",
        "preface": "",
        "paragraphs": [
            "和尚有也未，金毛师子不踞地。",
            "两两三三旧路行，大雄山上空弹指。"
        ],
        "notes": "",
        "id": "25be921ac002a8e6cc27209cb10b6931"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其七六",
        "preface": "",
        "paragraphs": [
            "藏头白，海头黑，明眼衲僧会不得。",
            "马驹踏杀天下人，临际者是白拈贼。",
            "离四句，绝百非，天上人间唯我知。"
        ],
        "notes": "",
        "id": "b447f6682676aa4bc7d2dd820e0491d7"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其七七",
        "preface": "",
        "paragraphs": [
            "白云影里笑呵呵，两手持来付与他。",
            "若是金毛师子，三千里外见淆讹。"
        ],
        "notes": "",
        "id": "146c1531c97a826b2d3876a129e217d2"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其七八",
        "preface": "",
        "paragraphs": [
            "前箭犹轻后箭深，谁云黄叶是黄金。",
            "曹溪波浪如相似，无限平人被陆沉。"
        ],
        "notes": "",
        "id": "fc2acdd1e5438e6ebd240860ad5870c4"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其七九",
        "preface": "",
        "paragraphs": [
            "犀牛扇子用多时，问著元来总不知。",
            "无限清风与头角，尽同云雨去难追。"
        ],
        "notes": "",
        "id": "71e183b90170559fa27b69c23e303a20"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其八〇",
        "preface": "",
        "paragraphs": [
            "列圣丛中作者知，法王法令不如斯。",
            "会中若有仙陀客，何必文殊下一搥。"
        ],
        "notes": "",
        "id": "161fb9ddd6546d6165e96bb03f13f886"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其八一",
        "preface": "",
        "paragraphs": [
            "呼即易，遣即难，互换机锋子细看。",
            "劫石固来犹可坏，沧溟深处立须干。",
            "乌臼老，乌臼老，几何般，与他杓柄太无端。"
        ],
        "notes": "",
        "id": "490cc0431028bf2b8be8ea1518f5bdb9"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其八二",
        "preface": "",
        "paragraphs": [
            "尽机不成瞎，按牛头吃草。",
            "四七二三诸祖师，宝器持来成过咎。",
            "过咎深，无处寻，天上人间同陆沉。"
        ],
        "notes": "",
        "id": "9aa8c851e5bf87e1603e2d844a1d1c63"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其八三",
        "preface": "",
        "paragraphs": [
            "超谭禅客问偏多，缝罅披离见也么。",
            "糊饼𡎺来犹不住，至今天下有淆讹。"
        ],
        "notes": "",
        "id": "791918647f327fad849783c2f157559f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其八四",
        "preface": "",
        "paragraphs": [
            "了事衲僧消一个，长连床上展脚卧。",
            "梦中曾说悟圆通，香水洗来蓦面唾。"
        ],
        "notes": "",
        "id": "f98d22fef63e97aaf156964519b55dd9"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其八五",
        "preface": "",
        "paragraphs": [
            "投子投子，机轮无阻。",
            "放一得二，同彼同此。",
            "可怜无限弄潮人，毕竟还落潮中死。",
            "忽然活百川，倒流闹{洱舌}{洱舌}。"
        ],
        "notes": "",
        "id": "5b9bb8a1cb2e0a0142c8729cd9d2e76a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其八六",
        "preface": "",
        "paragraphs": [
            "六识无功伸一问，作家曾共辨来端。",
            "茫茫急水打毬子，落处不停谁解看。"
        ],
        "notes": "",
        "id": "eb9f9a50fdd12f76c72a68e5bfbb1ef7"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其八七",
        "preface": "",
        "paragraphs": [
            "麈中麈，君看取。",
            "下一箭，走三步。",
            "五步若活，成群趁虎，正眼从来付猎人。"
        ],
        "notes": "",
        "id": "1d14decea201c9b6553e3465e6eb0fa7"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其八八",
        "preface": "",
        "paragraphs": [
            "咄这维摩老，悲生空懊恼。",
            "卧疾毗耶离，全身太枯槁。",
            "七佛祖师来，一室且频扫。",
            "请问不二门，当时便靠倒。",
            "不靠倒，金毛师子无处讨。"
        ],
        "notes": "",
        "id": "62a91eee88c2af7624c17e0a3ad4e8df"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其八九",
        "preface": "",
        "paragraphs": [
            "见之不取，思之千里。",
            "好个班班，爪牙未备。",
            "君不见大雄山下忽相逢，落落声光皆振地。",
            "大丈夫，见也无，收虎尾兮捋虎须。"
        ],
        "notes": "",
        "id": "91bc6a03078df0a8de2b25e24ee8857e"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其九〇",
        "preface": "",
        "paragraphs": [
            "自照列孤明，为君通一线。",
            "花谢树无影，看时谁不见。",
            "见不见，倒骑牛兮入佛殿。"
        ],
        "notes": "",
        "id": "69b52ea515c0b3e3883bb9c905486c25"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其九一",
        "preface": "",
        "paragraphs": [
            "尽大地是药，古今何太错。",
            "闭门不造车，通途自寥廓。",
            "错错，鼻孔辽天亦穿却。"
        ],
        "notes": "",
        "id": "f7e9f03ea56118454b284b1da136949f"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其九二",
        "preface": "",
        "paragraphs": [
            "盲聋音哑，杳绝机宜。",
            "天上天下，堪笑堪悲。",
            "离朱不辨正色，师旷岂识玄丝。",
            "争如独坐虚窗下，叶落花开自有时。"
        ],
        "notes": "",
        "id": "e31f14945b53711568f059cd4e969100"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其九三",
        "preface": "",
        "paragraphs": [
            "徧身是，通身是，拈来犹较十万里。",
            "展翅崩腾六合云，搏风鼓荡四溟水。",
            "是何埃垲兮忽生，那个毫厘兮未止。",
            "君不见网珠垂范影重重，棒头手眼从何起。",
            "喝。"
        ],
        "notes": "",
        "id": "d8ccb6aae77d237d2963f7c6fa8af10b"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其九四",
        "preface": "",
        "paragraphs": [
            "一片虚凝绝谓情，天人从此见空生。",
            "蚌含玄兔深深意，曾与禅家作战争。"
        ],
        "notes": "",
        "id": "3397f237406c6977e85fd4338b03d223"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其九五",
        "preface": "",
        "paragraphs": [
            "全象全牛翳不殊，从来作者共名模。",
            "如今要见黄头老，刹刹尘尘在半途。"
        ],
        "notes": "",
        "id": "7224f2306b268950a52869291e31d4fe"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其九六",
        "preface": "",
        "paragraphs": [
            "头兮第一，第二卧龙。",
            "不鉴止水，无处有月。",
            "波澄有处，无风浪起。",
            "棱禅客，棱禅客，三月禹门遭点额。"
        ],
        "notes": "",
        "id": "e5ff17a11f6fbd095d368e5cbb7ee3ec"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其九七",
        "preface": "",
        "paragraphs": [
            "泥佛不度水，神光照天地。",
            "立雪如未休，何人不雕伪。",
            "金佛不度炉，人来访紫胡。",
            "牌中数个字，清风何处无。",
            "木佛不度火，常思破灶堕。",
            "杖子忽击著，方知辜负我。"
        ],
        "notes": "",
        "id": "76cfe8dc4e2b218af7d57261e34704f5"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其九八",
        "preface": "",
        "paragraphs": [
            "明珠在掌，有功者赏。",
            "胡汉不来，全无伎俩。",
            "伎俩既无，波旬失途。",
            "瞿昙瞿昙，识我也无。"
        ],
        "notes": "",
        "id": "0f1981c6ab38612a0b364711b9da8bd2"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其九九",
        "preface": "",
        "paragraphs": [
            "禅家流，爱轻薄，满肚参来用不著。",
            "堪悲堪笑天平老，却谓当初悔行脚。",
            "错错，西院清风顿销铄。"
        ],
        "notes": "",
        "id": "47a05f8b8819bbedba0f7da644ce880a"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其一〇〇",
        "preface": "",
        "paragraphs": [
            "一国之师亦强名，南阳独许振嘉声。",
            "大唐扶得真天子，曾踏毗卢顶上行。"
        ],
        "notes": "",
        "id": "680c5d5d765be968e096dc7c841303a0"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其一〇一",
        "preface": "",
        "paragraphs": [
            "铁锤击碎黄金骨，天地之间更何物。",
            "三千刹海夜澄澄，不知谁入苍龙窟。"
        ],
        "notes": "",
        "id": "51aba24c0ff7e9935aaff478f5d2cb89"
    },
    {
        "author": "释重显",
        "dynasty": "宋",
        "type": "诗",
        "rhythmic": "",
        "title": "颂一百则  其一〇二",
        "preface": "",
        "paragraphs": [
            "要平不平，大巧若拙。",
            "或指或掌，倚天照雪。",
            "大冶兮磨砻不下，良工兮拂拭未歇。",
            "别别，珊瑚枝枝撑著月。"
        ],
        "notes": "",
        "id": "8e63880fc624d34ba012c58b679409cb"
    }
]