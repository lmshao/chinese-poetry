[
    {
        "author": "孙𬱟",
        "dynasty": "唐",
        "type": "诗",
        "rhythmic": "",
        "title": "宿烟含白露",
        "preface": "",
        "paragraphs": [
            "㭊㭊有新意，微微曙色幽。",
            "露含疎月净，光与晓烟浮。",
            "迥野遥凝素，空林望已秋。",
            "著霜寒未结，凝叶滴还流。",
            "比玉偏清洁，如珠讵可收。",
            "裴回阡陌上，瞻想但淹留。"
        ],
        "notes": "",
        "id": "711e94613edc82308414c9d1b089c9f0"
    },
    {
        "author": "孙𬱟",
        "dynasty": "唐",
        "type": "诗",
        "rhythmic": "",
        "title": "送薛大夫和蕃",
        "preface": "",
        "paragraphs": [
            "亚相独推贤，乘轺向远边。",
            "一心倾汉日，万里望胡天。",
            "忠信皇恩重，要荒圣德传。",
            "戎人方屈膝，塞月复婵娟。",
            "别思流莺晚，归朝候雁先。",
            "当书外垣传，回奏赤墀前。"
        ],
        "notes": "",
        "id": "d7a9c84f525c56daa737c8b5f29ee93a"
    }
]