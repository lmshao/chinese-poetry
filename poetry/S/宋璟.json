[
    {
        "author": "宋璟",
        "dynasty": "唐",
        "type": "诗",
        "rhythmic": "",
        "title": "奉和御制璟与张说源乾曜同日上官命宴都堂赐诗应制",
        "preface": "",
        "paragraphs": [
            "丞相邦之重，非贤谅不居。",
            "老臣慵且惫，何德以当诸。",
            "厚秩先为忝，崇班复此除。",
            "太常陈礼乐，中掖降簪裾。",
            "圣酒山河润，仙文象纬舒。",
            "冒恩怀宠锡，陈力省空虚。",
            "郭隗慙无骏，冯谖媿有鱼。",
            "不知周勃者，荣幸定何如。"
        ],
        "notes": "",
        "id": "d6f278cebf662201acd654049222af85"
    },
    {
        "author": "宋璟",
        "dynasty": "唐",
        "type": "诗",
        "rhythmic": "",
        "title": "奉和圣制同二相已下群官乐游园宴",
        "preface": "",
        "paragraphs": [
            "侍饮终酺会，承恩续胜游。",
            "戴天惟庆幸，选地即殊尤。",
            "北向祗双阙，南临赏一丘。",
            "曲江新溜暖，上苑杂花稠。",
            "亹亹韶弦屡，戋戋贲帛周。",
            "醉归填畛陌，荣耀接轩裘。"
        ],
        "notes": "",
        "id": "221c197b01b205c06e3f2e37f228fe8a"
    },
    {
        "author": "宋璟",
        "dynasty": "唐",
        "type": "诗",
        "rhythmic": "",
        "title": "奉和圣制送张说巡边",
        "preface": "",
        "paragraphs": [
            "帝道薄存兵，王师尚有征。",
            "是关司马法，爰命总戎行。",
            "画阃崇威信，分麾盛宠荣。",
            "聚观方结辙，出祖遂倾城。",
            "圣酒江河润，天词象纬明。",
            "德风边草偃，胜气朔云平。",
            "宰国推良器，为军挹壮声。",
            "至和常得体，不战即亡精。",
            "以智泉宁竭，其徐海自清。",
            "迟还庙堂坐，赠别故人情。"
        ],
        "notes": "",
        "id": "3324c11356a5202dbd1219988736a8c7"
    },
    {
        "author": "宋璟",
        "dynasty": "唐",
        "type": "诗",
        "rhythmic": "",
        "title": "奉和圣制荅张说扈从南出雀鼠谷",
        "preface": "",
        "paragraphs": [
            "秦地雄西夏，幷州近北胡。",
            "禹行山启路，舜在邑为都。",
            "忽视寒暄隔，深思险易殊。",
            "四时宗伯叙，六义宰臣铺。",
            "征作宫常应，星环日每纡。",
            "盛哉逢道合，良以致亨衢。"
        ],
        "notes": "",
        "id": "084a47e9a22e6c764d198649db4139e8"
    },
    {
        "author": "宋璟",
        "dynasty": "唐",
        "type": "诗",
        "rhythmic": "",
        "title": "蒲津迎驾",
        "preface": "",
        "paragraphs": [
            "回銮下蒲坂，飞斾指秦京。",
            "雒上黄云送，关中紫气迎。",
            "霞朝看马色，月晓听鸡鸣。",
            "防拒连山险，长桥压水平。",
            "省方知化洽，察俗觉时清。",
            "天下长无事，空余襟带名。"
        ],
        "notes": "",
        "id": "960cd22306362e41a97a5b757eccd309"
    },
    {
        "author": "宋璟",
        "dynasty": "唐",
        "type": "诗",
        "rhythmic": "",
        "title": "送苏尚书赴益州",
        "preface": "",
        "paragraphs": [
            "我望风烟接，君行霰雪飞。",
            "园亭若有送，杨柳最依依。"
        ],
        "notes": "",
        "id": "5f3519c9c3d97d844e08a53990c415fd"
    }
]