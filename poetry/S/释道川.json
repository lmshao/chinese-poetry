[
    {
        "author": "释道川",
        "dynasty": "宋",
        "type": "诗",
        "rhythmic": "",
        "title": "参玄歌",
        "preface": "",
        "paragraphs": [
            "一尺水，一丈波，妙高峰顶笑呵呵。",
            "七步周行浑属我，不妨闲唱太平歌。",
            "灵利汉，不消多，法门广大徧周沙。",
            "若能当处分明了，只在如今一刹那。",
            "莫求真，休觅假，真假中间都放下。",
            "晃晃威光烁太虚，不知谁是知音者。",
            "赞不欣，徒说谤，三际无心俱扫荡。",
            "正体堂堂一物无，是佛是魔俱一棒。",
            "小根闻说暗攒眉，绳上生虵又更疑。",
            "拨转面前关棙子，只许当人独自知。",
            "阿呵呵，在圆觉，流出菩提遍寥廓。",
            "鬼面神头几百般，无瑕镜里皆消却。",
            "君不见觌面相逢机掣电，直饶天眼不能观，点著不来真死汉。",
            "劝君参，参彻灵明自己禅。",
            "善财不用南方去，黑白分明在目前。",
            "劝君信，信心战退魔军阵。",
            "此是华严最上乘，森罗万象皆相应。",
            "劝君修，六门通达任优游。",
            "寒山拾得才相见，指点丰干哂未休。",
            "火风催，四山逼，那时要见君端的。",
            "有个真空解脱门，千眼大悲何处觅。",
            "有时放，有时收，唯有知音暗点头。",
            "杏华村里如相见，跳出沩山水牯牛。",
            "有时喜，有时嗔，无位真人迸面门。",
            "殷勤为说西来意，暮楼钟鼓月黄昏。",
            "有时唱，有时歌，颠言倒语不奈何。",
            "声声尽出娘生口，不属宫商一任他。",
            "有时默，不时笑，懵懂铁锤无孔窍。",
            "轻轻触著便无明，只这无明元是道。",
            "有时行，有时坐，露影藏身成两个。",
            "不独张现会打油，细观李四能推磨。",
            "无缝塔，见无因，巍巍本自隐深云。",
            "国师样子应难造，不觉锋棱露一层。",
            "无底钵，手中擎，百千沙界里头盛。",
            "大庾岭头提不起，都缘著力太多生。",
            "没底船，不曾漏，千重雪浪皆能透。",
            "只凭一个把稍人，谁管狂风连地吼。",
            "无鑐鏁，孰安排，鏁断重关绝往来。",
            "巨灵擡手空劳力，唯有无心便得开。",
            "无毫拂，是何物，击碎狐疑山鬼屈。",
            "一喝唯言三日聋，谁怜大辩翻成讷。",
            "无孔笛，最难吹，角徵宫商和不齐。",
            "有时品起无生曲，截断行云不敢飞。",
            "无根树，直侵云，枝条鬰密盖乾坤。",
            "劫火洞然烧不得，利刀斩处亦无痕。",
            "无面目，担板汉，玩水游山无侣伴。",
            "迦叶门前倒刹竿，文殊剑上全身现。",
            "日面佛，干屎橛，八两半斤谁辨别。",
            "七斤衫子恰相当，镇州休更秤萝卜。",
            "野鸭飞，鸾对舞，三个孩儿抱华鼓。",
            "赵老曾看半藏经，灵云一见桃华悟。",
            "真实语，报君知，不用思量不用疑。",
            "春来决定千华秀，冬尽长天片雪飞。",
            "头头漏泄真消息，那个休心辨端的。",
            "眼横鼻直一般般，不离当处休寻觅。",
            "古佛言，祖师说，千圣路头同一舌。",
            "他日人天匝地来，那时方表而今决。"
        ],
        "notes": "",
        "id": "f0418d79872f284d3797e5bb7e742b54"
    },
    {
        "author": "释道川",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "群阴剥尽一阳生，草木园林尽发萌。",
            "唯有衲僧无底钵，依前盛饭又盛羹。"
        ],
        "notes": "",
        "id": "eb5a55df0db8d0d825ef54930d371382"
    },
    {
        "author": "释道川",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "东边觑了复西观，拄杖重重话岁寒。",
            "带雨一枝花落尽，不烦公子倚栏干。"
        ],
        "notes": "",
        "id": "03fc110ece0d7bdbc36b38f0e9406123"
    },
    {
        "author": "释道川",
        "dynasty": "宋",
        "type": "诗",
        "rhythmic": "",
        "title": "颂古二十八首  其一",
        "preface": "",
        "paragraphs": [
            "明镜当台照不差，短长子丑尽归家。",
            "山河大地浑如故，不妨随处玩烟霞。"
        ],
        "notes": "",
        "id": "9768ac26589fb84d95887fef875915f4"
    },
    {
        "author": "释道川",
        "dynasty": "宋",
        "type": "诗",
        "rhythmic": "",
        "title": "颂古二十八首  其二",
        "preface": "",
        "paragraphs": [
            "东西南北水茫茫，无角铁牛入海藏。",
            "千眼大悲寻不见，倒骑佛殿入僧堂。"
        ],
        "notes": "",
        "id": "bd77c63d0cd272a0b2d15c8f57148e0b"
    },
    {
        "author": "释道川",
        "dynasty": "宋",
        "type": "诗",
        "rhythmic": "",
        "title": "颂古二十八首  其三",
        "preface": "",
        "paragraphs": [
            "蝴蜂休恋旧时窼，五百郎君不奈何。",
            "欲火逼来无走路，痴心要上白牛车。",
            "门前羊鹿权为喻，室内啀喍总是讹。",
            "蓬㶿臭烟相恼处，出身不用动干戈。"
        ],
        "notes": "",
        "id": "5853933e9f50ee9c1cd8818a9c220c40"
    },
    {
        "author": "释道川",
        "dynasty": "宋",
        "type": "诗",
        "rhythmic": "",
        "title": "颂古二十八首  其四",
        "preface": "",
        "paragraphs": [
            "观音门普普门收，才著襕衫便不羞。",
            "昨夜猿啼新岭上，今朝鹤唳古溪头。",
            "恶风飘堕回光息，欲火焚烧当处休。",
            "璎珞受来都不用，平生活计冷湫湫。"
        ],
        "notes": "",
        "id": "a79fc9a80c80e97616247cad8e53ab24"
    },
    {
        "author": "释道川",
        "dynasty": "宋",
        "type": "诗",
        "rhythmic": "",
        "title": "颂古二十八首  其五",
        "preface": "",
        "paragraphs": [
            "七手八脚，神头鬼面。",
            "棒打不开，刀割不断。",
            "阎浮跳踯月千回，头头不离空王殿。"
        ],
        "notes": "",
        "id": "227f2dfdfa0138ac3a85206fe580a039"
    },
    {
        "author": "释道川",
        "dynasty": "宋",
        "type": "诗",
        "rhythmic": "",
        "title": "颂古二十八首  其六",
        "preface": "",
        "paragraphs": [
            "有相有求皆是妄，无形无相堕偏枯。",
            "堂堂密密何曾间，一道寒光烁太虚。"
        ],
        "notes": "",
        "id": "f7e9d98b25df7ef15f78ed2924e07d9b"
    },
    {
        "author": "释道川",
        "dynasty": "宋",
        "type": "诗",
        "rhythmic": "",
        "title": "颂古二十八首  其七",
        "preface": "",
        "paragraphs": [
            "山堂静坐夜无言，寂寂寥寥本自然。",
            "何事西风动林野，一声寒雁泪长天。"
        ],
        "notes": "",
        "id": "a9703babc0b80e6c7398e701eddfbe63"
    },
    {
        "author": "释道川",
        "dynasty": "宋",
        "type": "诗",
        "rhythmic": "",
        "title": "颂古二十八首  其八",
        "preface": "",
        "paragraphs": [
            "生涯如梦若浮云，活计都无绝六亲。",
            "留得一双青白眼，笑他无限往来人。"
        ],
        "notes": "",
        "id": "73475a292574c8ec077f35336cc48071"
    },
    {
        "author": "释道川",
        "dynasty": "宋",
        "type": "诗",
        "rhythmic": "",
        "title": "颂古二十八首  其九",
        "preface": "",
        "paragraphs": [
            "三际求心心不见，两眼依然对两观。",
            "不须遗剑刻舟寻，雪月风华常见面。"
        ],
        "notes": "",
        "id": "9b438fc0b28510f1a58f027b051122f9"
    },
    {
        "author": "释道川",
        "dynasty": "宋",
        "type": "诗",
        "rhythmic": "",
        "title": "颂古二十八首  其一○",
        "preface": "",
        "paragraphs": [
            "水中捉月，镜里寻头。",
            "刻舟求剑，骑牛觅牛。",
            "空花阳焰，梦幻浮沤。",
            "一笔勾断，要休更休。",
            "巴歌杜酒村田乐，不风流处也风流。"
        ],
        "notes": "",
        "id": "e16eaa82c24afab62fdc292cac979b28"
    },
    {
        "author": "释道川",
        "dynasty": "宋",
        "type": "诗",
        "rhythmic": "",
        "title": "颂古二十八首  其一一",
        "preface": "",
        "paragraphs": [
            "他心三藏太颟顸，猢孙观了看划船。",
            "对面国师寻不见，祇为从来被眼谩。"
        ],
        "notes": "",
        "id": "e85cb948489cc77adb21559d197a0de1"
    },
    {
        "author": "释道川",
        "dynasty": "宋",
        "type": "诗",
        "rhythmic": "",
        "title": "颂古二十八首  其一二",
        "preface": "",
        "paragraphs": [
            "生死有无佛，虚名如电拂。",
            "俊鹞博天飞，不打篱边鹘。",
            "无欠无余若太虚，不知谁解强名模。"
        ],
        "notes": "",
        "id": "abdb586d62c8b7be59cbf0385c5b358b"
    },
    {
        "author": "释道川",
        "dynasty": "宋",
        "type": "诗",
        "rhythmic": "",
        "title": "颂古二十八首  其一三",
        "preface": "",
        "paragraphs": [
            "三尺寒光射斗牛，镆铘提处鬼神愁。",
            "蛮夷不识军将令，误入重围血颈流。"
        ],
        "notes": "",
        "id": "ef6d2a0e578ee2e57ad5b0b051d22d47"
    },
    {
        "author": "释道川",
        "dynasty": "宋",
        "type": "诗",
        "rhythmic": "",
        "title": "颂古二十八首  其一四",
        "preface": "",
        "paragraphs": [
            "三佛形容总不真，眼中瞳子面前人。",
            "若能信得家中宝，啼鸟山花一样春。"
        ],
        "notes": "",
        "id": "f787b8d2de3a6732df399f5039a60aa6"
    },
    {
        "author": "释道川",
        "dynasty": "宋",
        "type": "诗",
        "rhythmic": "",
        "title": "颂古二十八首  其一五",
        "preface": "",
        "paragraphs": [
            "台山路，蓦直去，赵老见婆无别语。",
            "勘破回来知不知，莫信闲人说是非。"
        ],
        "notes": "",
        "id": "6f241f2340268d52cf4565ba6be912aa"
    },
    {
        "author": "释道川",
        "dynasty": "宋",
        "type": "诗",
        "rhythmic": "",
        "title": "颂古二十八首  其一六",
        "preface": "",
        "paragraphs": [
            "避暑逃寒问是非，不离寒暑少人知。",
            "正中来也无回互，句里藏锋辨者稀。",
            "严天雪，火雪飞，风吹日炙杜阇黎。"
        ],
        "notes": "",
        "id": "d087eebc63cbf29d697a2bd132852662"
    },
    {
        "author": "释道川",
        "dynasty": "宋",
        "type": "诗",
        "rhythmic": "",
        "title": "颂古二十八首  其一七",
        "preface": "",
        "paragraphs": [
            "演出大藏教，言端语亦端。",
            "两头都坐断，一剑倚天寒。"
        ],
        "notes": "",
        "id": "9b3c5780aa9c82fac8892f46512ec9cb"
    },
    {
        "author": "释道川",
        "dynasty": "宋",
        "type": "诗",
        "rhythmic": "",
        "title": "颂古二十八首  其一八",
        "preface": "",
        "paragraphs": [
            "罚钱出院，众人皆见。",
            "有理难伸，风流满面。",
            "直饶兴化全提，未免令行一半。",
            "这一半，明眼衲僧点检看。"
        ],
        "notes": "",
        "id": "1e9a3fb8221c3cfb71a3321b46f0bfe1"
    },
    {
        "author": "释道川",
        "dynasty": "宋",
        "type": "诗",
        "rhythmic": "",
        "title": "颂古二十八首  其一九",
        "preface": "",
        "paragraphs": [
            "现出虚空眼便花，更教打破事如麻。",
            "直饶指出当堂这缝，分明鹞子过新罗。"
        ],
        "notes": "",
        "id": "edc33b357c9acc73d33656c70a8670f6"
    },
    {
        "author": "释道川",
        "dynasty": "宋",
        "type": "诗",
        "rhythmic": "",
        "title": "颂古二十八首  其二○",
        "preface": "",
        "paragraphs": [
            "分明柑橘勿𫍢讹，献花借水辨龙蛇。",
            "白纸一张都盖了，免教天下动干戈。"
        ],
        "notes": "",
        "id": "747bbbbf21c50c263ab357d967fb2786"
    },
    {
        "author": "释道川",
        "dynasty": "宋",
        "type": "诗",
        "rhythmic": "",
        "title": "颂古二十八首  其二一",
        "preface": "",
        "paragraphs": [
            "高声拨火招司徒，火焰炎天蓦面驱。",
            "祇向此间能稳坐，任教门外雪盈衢。"
        ],
        "notes": "",
        "id": "f7d02db8907f1c0ba8c342590f345a7e"
    },
    {
        "author": "释道川",
        "dynasty": "宋",
        "type": "诗",
        "rhythmic": "",
        "title": "颂古二十八首  其二二",
        "preface": "",
        "paragraphs": [
            "语不邪，笑不来。",
            "拙铺设，巧安排。",
            "猢狲将板拍，野老舞三台。"
        ],
        "notes": "",
        "id": "57413890685cfe41ba024a96b09bde5c"
    },
    {
        "author": "释道川",
        "dynasty": "宋",
        "type": "诗",
        "rhythmic": "",
        "title": "颂古二十八首  其二三",
        "preface": "",
        "paragraphs": [
            "师子咬人，狂狗逐块。",
            "三十里来方始悟，何似当初莫入去。"
        ],
        "notes": "",
        "id": "6937d72361177f368ac5d6980c5c5333"
    },
    {
        "author": "释道川",
        "dynasty": "宋",
        "type": "诗",
        "rhythmic": "",
        "title": "颂古二十八首  其二四",
        "preface": "",
        "paragraphs": [
            "休争自己与山河，拨动干戈不奈何。",
            "看取将军施武略，两条寒剑定龙蛇。"
        ],
        "notes": "",
        "id": "662766987e49ed1c796d8713069d9513"
    },
    {
        "author": "释道川",
        "dynasty": "宋",
        "type": "诗",
        "rhythmic": "",
        "title": "颂古二十八首  其二五",
        "preface": "",
        "paragraphs": [
            "丙丁童子来求火，再问炎炎燎面门。",
            "过现未来三世佛，不离其中转法轮。"
        ],
        "notes": "",
        "id": "f1c70f3c88be57b4ce9d733d6e809c11"
    },
    {
        "author": "释道川",
        "dynasty": "宋",
        "type": "诗",
        "rhythmic": "",
        "title": "颂古二十八首  其二六",
        "preface": "",
        "paragraphs": [
            "问如绵里针，答似泥中刺。",
            "咆哮二虎吼生狞，各各利牙斤可怖。",
            "坐却碧峰头，截断当阳路。",
            "直饶擎出秘魔叉，路狭草深难进步。",
            "相见不相逢，回互不回互。",
            "四七二三眼相睹，云从龙兮风从虎。"
        ],
        "notes": "",
        "id": "b7f7bc8033040e8c81060550955f76a4"
    },
    {
        "author": "释道川",
        "dynasty": "宋",
        "type": "诗",
        "rhythmic": "",
        "title": "颂古二十八首  其二七",
        "preface": "",
        "paragraphs": [
            "将杖探其水，方知水浅深。",
            "路遥知马力，岁久辨人心。",
            "子不孝，父不慈。",
            "恭而无礼，亲而有疏。",
            "不入惊人浪，难逢称意鱼。"
        ],
        "notes": "",
        "id": "d07d973420a1b50306476d8bcfe0aed2"
    },
    {
        "author": "释道川",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "我有一条铁楖𣗖，纵横妙用无人识。",
            "临行拨转上头关，轰起一声春霹雳。"
        ],
        "notes": "",
        "id": "4a1c759ae11fbb587f4ced0e7d57e02b"
    }
]