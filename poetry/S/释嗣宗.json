[
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "颂",
        "preface": "",
        "paragraphs": [
            "涧底泥牛金贴面，山头石女著真红。",
            "系驴橛上生芝草，不是云霭香炉峰。"
        ],
        "notes": "",
        "id": "1529b50a12f859e2df1cf749b0f6a20c"
    },
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "翠岩不是不说，只为无个季节。",
            "今朝快便难逢，一句为君剖决。",
            "露柱本是木头，秤锤只是生铁。",
            "诸人若到诸方，莫道山僧饶舌。"
        ],
        "notes": "",
        "id": "bc8156015b8f433b2c97b7ca21cd0b3d"
    },
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "少林坐，庾岭行，书偈传衣成战争。",
            "庾岭行，少林坐，得髓安心成话堕。",
            "两家公案未曾圆，后代儿孙作殃祸。",
            "这殃祸，可煞大，天下衲僧透不过。"
        ],
        "notes": "",
        "id": "79e8b6ae6e1747072b2a52eb2b7dbaec"
    },
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "颂古三首 虔侍者",
        "preface": "",
        "paragraphs": [
            "石人不怕师子吼，须弥顶上翻筋斗。",
            "沧溟竭尽正三更，生铁昆仑云外走。"
        ],
        "notes": "",
        "id": "f5ee679f253bd6b80287617a2f2550e3"
    },
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "颂古三首 香严击竹",
        "preface": "",
        "paragraphs": [
            "粥饭随时养病躯，本无迷悟可关渠。",
            "无端击著庵前竹，直至如今在半途。"
        ],
        "notes": "",
        "id": "2664a897b39111385ff57db0d9d391c7"
    },
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "颂古三首 二祖得髓",
        "preface": "",
        "paragraphs": [
            "弟昆各自逞功能，独有家兄彻骨贫。",
            "三拜起来无一语，鼻孔累垂盖上唇。"
        ],
        "notes": "",
        "id": "30c989f0a1f864fa1467ad43d6ca3c5e"
    },
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "颂古二十六首  其一",
        "preface": "",
        "paragraphs": [
            "千年石虎产麒麟，一角通身五彩明。",
            "金锁玉关浑掣断，毗卢界内鼓烟尘。"
        ],
        "notes": "",
        "id": "6cbd2f68d0ec6052524c5fbe49e7d1a2"
    },
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "颂古二十六首  其二",
        "preface": "",
        "paragraphs": [
            "一见明星梦便回，千年桃核长青梅。",
            "虽然不是调羹味，曾与将军止渴来。"
        ],
        "notes": "",
        "id": "ec68bc81afeaefe43fac072ba0305720"
    },
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "颂古二十六首  其三",
        "preface": "",
        "paragraphs": [
            "过去心不可得，收纶罢钓秋江碧。",
            "扁舟古岸恣闲眠，明月芦华深稳密。",
            "现在心不可得，法王家法存今昔。",
            "谋臣猛将定封疆，说甚隋珠幷赵璧。",
            "未来心不可得，不可得中只么得。",
            "石含玉兮地擎山，惟证乃知难可测。",
            "千古流芳谁共知，清风帀地有何极。"
        ],
        "notes": "",
        "id": "e83cbede56ad376b70afee12ec0b0b17"
    },
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "颂古二十六首  其四",
        "preface": "",
        "paragraphs": [
            "不是风旛不是心，祖师正眼只如今。",
            "如今不识山河碍，识得如今海岳沉。"
        ],
        "notes": "",
        "id": "3a4fad2813e5f8ecfb30413579226583"
    },
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "颂古二十六首  其五",
        "preface": "",
        "paragraphs": [
            "铁牛耕破洞中天，桃花片片出深源。",
            "秦人一去无消息，千古峰峦色转鲜。"
        ],
        "notes": "",
        "id": "ebcc96bfe24675e3c6837e9c61988dd7"
    },
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "颂古二十六首  其六",
        "preface": "",
        "paragraphs": [
            "鬼子挂起那咤面，赤脚跨定须弥卢。",
            "铁牛鞭起黄河岸，大洋海底食珊瑚。"
        ],
        "notes": "",
        "id": "3db38ba739212141d8087198f9c617bc"
    },
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "颂古二十六首  其七",
        "preface": "",
        "paragraphs": [
            "不是心兮不是物，那咤夜入苍龙窟。",
            "铁鞭击碎明月珠，从教大地如翻墨。"
        ],
        "notes": "",
        "id": "a067815bfe1d0f8766eef9c23e479cc5"
    },
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "颂古二十六首  其八",
        "preface": "",
        "paragraphs": [
            "石里藏金谁辨别，游人但见藓痕斑。",
            "却被石人窥得破，铁船载入洞庭山。"
        ],
        "notes": "",
        "id": "55ffa71f7bde685073c4a841ada764f6"
    },
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "颂古二十六首  其九",
        "preface": "",
        "paragraphs": [
            "妙净明心，一句全真。",
            "山河大地，日月星辰。",
            "舒肝沥胆，照彻古今。",
            "个中如不昧，徧界是黄金。"
        ],
        "notes": "",
        "id": "00c16723b1053cd69d488dd8a2b3fa5b"
    },
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "颂古二十六首  其一〇",
        "preface": "",
        "paragraphs": [
            "象外横该宇宙身，圣凡极尽不容尘。",
            "衲僧意气合如此，当场谁是夺标人。"
        ],
        "notes": "",
        "id": "8f7b447d151760363c98a95c80a216bc"
    },
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "颂古二十六首  其一一",
        "preface": "",
        "paragraphs": [
            "婆婆不在五台山，平地行人作易难。",
            "蓦直坦然今古路，区区却过赵州关。"
        ],
        "notes": "",
        "id": "0b1bb87e323b4adcfad147d5f4370d5d"
    },
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "颂古二十六首  其一二",
        "preface": "",
        "paragraphs": [
            "一路雄兵犯界河，烟尘塞路绝人过。",
            "安邦赖有张良在，画角城头唱楚歌。"
        ],
        "notes": "",
        "id": "6caa49b810d2a5e4af0854cada980255"
    },
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "颂古二十六首  其一三",
        "preface": "",
        "paragraphs": [
            "万仞峰前握手时，清歌一曲少人知。",
            "但见瞎驴惊宇宙，不知法眼付传谁。"
        ],
        "notes": "",
        "id": "634d3a6a805419edfa2bbf80e53955de"
    },
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "颂古二十六首  其一四",
        "preface": "",
        "paragraphs": [
            "午夜霜凝星斗寒，长空云尽山月落。",
            "青天吃棒人尽知，苍龙退骨谁能觉。",
            "金凤冲开玉锁关，麒麟掣断黄金索。",
            "迢迢劫外孰能拘，南北东西迥超卓。"
        ],
        "notes": "",
        "id": "8aff680e859f21ced1993b4d10cb10a9"
    },
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "颂古二十六首  其一五",
        "preface": "",
        "paragraphs": [
            "明头落节，暗里吃交，毒手当渠痒处搔。",
            "雪里鹭鸶飞不见，一只银瓶挂树梢。"
        ],
        "notes": "",
        "id": "c00bfca4f0a0ce05c2e679b54a48cccf"
    },
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "颂古二十六首  其一六",
        "preface": "",
        "paragraphs": [
            "笊篱木杓，钱贯桶索，说妙谈玄俱是错。",
            "清平鼻孔塞乾坤，天下衲僧无处摸。",
            "明来握土成金，悟去百草皆药。",
            "拗折俱胝指头，踏断赵州略彴。",
            "平常一句用无穷，限量知见徒斟酌。"
        ],
        "notes": "",
        "id": "7fd7ad5d1e393b7c1f8ba1a9d1bdf613"
    },
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "颂古二十六首  其一七",
        "preface": "",
        "paragraphs": [
            "后园驴吃草，可怜无限虚生老。",
            "半夜盲人问故乡，不知身在长安道。"
        ],
        "notes": "",
        "id": "11a084be8d7c2c5ae88ffd7954c6d3be"
    },
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "颂古二十六首  其一八",
        "preface": "",
        "paragraphs": [
            "生死既不可求，根尘万病俱休。",
            "从此俱空独露，蟾轮一片清秋。"
        ],
        "notes": "",
        "id": "bf4f2fb5f52483b772063e4d3bea829a"
    },
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "颂古二十六首  其一九",
        "preface": "",
        "paragraphs": [
            "乌龟三眼红如火，一角麒麟快似锥。",
            "土宿夜游南赡部，泥牛脚下火星飞。"
        ],
        "notes": "",
        "id": "f3132d6dc8d716c5db4b62b3a58bc9e9"
    },
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "颂古二十六首  其二〇",
        "preface": "",
        "paragraphs": [
            "舒无踪，卷无迹，日午晴空轰霹雳。",
            "衲子惊迷失路头，神号鬼哭知何极。"
        ],
        "notes": "",
        "id": "e2d3e55bfde7b5236363fc6dbd1ce5a3"
    },
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "颂古二十六首  其二一",
        "preface": "",
        "paragraphs": [
            "新罗渤海，南岳天台。",
            "纤尘不碍，岂涉去来。",
            "回头敛念，解脱门开。",
            "反忆善财寻胜友，百城游徧不知回。"
        ],
        "notes": "",
        "id": "92a16a13d083c8ffbfedf9d744e8d0d0"
    },
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "颂古二十六首  其二二",
        "preface": "",
        "paragraphs": [
            "贝叶收不尽，一句无私万法印。",
            "千圣满口不能宣，岭梅漏泄春光信。"
        ],
        "notes": "",
        "id": "baa6ea3c466863543923a8cb79dbdf73"
    },
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "颂古二十六首  其二三",
        "preface": "",
        "paragraphs": [
            "古冢不为家，渔翁举棹出芦花。",
            "湛水无风江月迥，长空撒尽暮天霞。"
        ],
        "notes": "",
        "id": "78989c00ad85809af9d86e432eab6aa8"
    },
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "颂古二十六首  其二四",
        "preface": "",
        "paragraphs": [
            "不劳车马迹，文王去后无消息。",
            "月华影里钓鱼矶，万古清风长历历。"
        ],
        "notes": "",
        "id": "57a66ddaa3b08922d240bd2c95b3d51a"
    },
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "颂古二十六首  其二五",
        "preface": "",
        "paragraphs": [
            "一镞三关俱透脱，从前汗马休拈掇。",
            "须知旧阁快龙舟，当年曾把锦标夺。"
        ],
        "notes": "",
        "id": "186efca63e4a975ef7b79027fa5ee200"
    },
    {
        "author": "释嗣宗",
        "dynasty": "宋",
        "type": "诗",
        "rhythmic": "",
        "title": "颂古二十六首  其二六",
        "preface": "",
        "paragraphs": [
            "妙圆金地绝纤尘，到者当观无相真。",
            "莫道玄门难近向，举头便是塔中人。"
        ],
        "notes": "",
        "id": "fd43345a99c7add2c6676982296c3843"
    }
]