[
    {
        "author": "石逢龙",
        "dynasty": "宋",
        "type": "诗",
        "rhythmic": "",
        "title": "天津桥",
        "preface": "",
        "paragraphs": [
            "下马过天津，听传禁漏频。",
            "惟怜一桥月，曾照六朝人。",
            "金制剥门字，红飞粉壁尘。",
            "中官来宿内，因问帝乡亲。"
        ],
        "notes": "",
        "id": "e774f103033446a42addbeef79ee2209"
    },
    {
        "author": "石逢龙",
        "dynasty": "宋",
        "type": "诗",
        "rhythmic": "",
        "title": "过齐山人居",
        "preface": "",
        "paragraphs": [
            "自说住居年，山灵夙有缘。",
            "看经医病鹤，祭土凿新泉。",
            "食相过饥岁，眠蓑度雪天。",
            "所言非释老，难与世人传。"
        ],
        "notes": "",
        "id": "74320e9e6b4d688175e570b1092b7582"
    },
    {
        "author": "石逢龙",
        "dynasty": "宋",
        "type": "诗",
        "rhythmic": "",
        "title": "官满借居",
        "preface": "",
        "paragraphs": [
            "尽装家具已回京，便觉身如片叶轻。",
            "近市借居人语杂，闭门独处自心清。",
            "雨中蹑屣青苔滑，烛下梳头白髪明。",
            "余亦傍人簷底住，新来巢燕不须惊。"
        ],
        "notes": "",
        "id": "21fbe67998bb65f592c1c70fe2c82fc3"
    }
]