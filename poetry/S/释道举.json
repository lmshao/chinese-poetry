[
    {
        "author": "释道举",
        "dynasty": "宋",
        "type": "诗",
        "rhythmic": "",
        "title": "臞庵  其一",
        "preface": "",
        "paragraphs": [
            "竹里蓬茅掩棘扉，主人诗瘦带宽围。",
            "种成苜蓿先生饭，制就芙蓉隠者衣。",
            "柳絮春江鱼婢至，荻花秋渚雁奴归。",
            "小溪短艇能容我，先向溪隈筑钓矶。"
        ],
        "notes": "",
        "id": "6ac0c92d330014545898c6158f2f4fba"
    },
    {
        "author": "释道举",
        "dynasty": "宋",
        "type": "诗",
        "rhythmic": "",
        "title": "臞庵  其二",
        "preface": "",
        "paragraphs": [
            "谿南谿北绕清漪，舍后舍前围短篱。",
            "九九算来成底梦，休休归去复何疑。",
            "添丁见客走赊酒，阿买能书供赋诗。",
            "丘壑政非公子事，绮纨当预少年知。"
        ],
        "notes": "",
        "id": "f08d2dccf4b95f0c27e0f16c8e7e7974"
    },
    {
        "author": "释道举",
        "dynasty": "宋",
        "type": "诗",
        "rhythmic": "",
        "title": "丹丘道中寄钱大资二首  其一",
        "preface": "",
        "paragraphs": [
            "谿桥人度柳青葱，困卧羁孤雪鬓翁。",
            "鹭宿烟沙晴复暖，鸡鸣茅店雨连风。",
            "早年史册书名节，晚岁燕然妙勒功。",
            "急诏凤池归去客，紫宸殿后看鞓红。"
        ],
        "notes": "",
        "id": "b238fd59ed720fdcc2138f8dedcc679e"
    },
    {
        "author": "释道举",
        "dynasty": "宋",
        "type": "诗",
        "rhythmic": "",
        "title": "丹丘道中寄钱大资二首  其二",
        "preface": "",
        "paragraphs": [
            "向来汤餠泼油葱，思旧所怀惟此翁。",
            "日暮楼边梅子雨，夜凉亭下藕花风。",
            "凌烟晋室谢文靖，阴德唐朝徐有功。",
            "二十年间莲社客，酡颜不是少时红。"
        ],
        "notes": "",
        "id": "1c658916d25947a5d97eb37d13ef5209"
    }
]