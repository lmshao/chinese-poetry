[
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "偈十三首  其一",
        "preface": "",
        "paragraphs": [
            "客从远方来，遗我一张琴。",
            "中含太古意，举世无知音。",
            "子期徒侧耳，师旷谩追寻。",
            "今朝呈似君，试请弹一曲。"
        ],
        "notes": "",
        "id": "dffa7fdb16b9a953eedef5bf10eb6006"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "偈十三首  其二",
        "preface": "",
        "paragraphs": [
            "达得人空法空，未称祖师家风。",
            "体得全用全照，亦非衲僧要妙。",
            "直须打破牢关，识取向上一窍。"
        ],
        "notes": "",
        "id": "eacc9fff4064004c1eaa71e173bbbc2a"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "偈十三首  其三",
        "preface": "",
        "paragraphs": [
            "开口错，合口丧，明眼衲僧无伎俩。",
            "春风吹落桃李花，淡烟疏雨笼青嶂。"
        ],
        "notes": "",
        "id": "f8a39f2a989f385831ac8bd6ca9c0eb1"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "偈十三首  其四",
        "preface": "",
        "paragraphs": [
            "一叶落，天下秋，看看空际火云收。",
            "万里长江净如练，谢家人不在渔舟。"
        ],
        "notes": "",
        "id": "0a8376e9991751b76073c3741e522aa1"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "偈十三首  其五",
        "preface": "",
        "paragraphs": [
            "一雁度长空，影落寒江水。",
            "水无沉影心，雁无遗踪意。",
            "踪影两相忘，凭何为的旨。",
            "篱边金菊黄，江上芙蓉翠。"
        ],
        "notes": "",
        "id": "6c45eba85ebc086a4b70765001e44c73"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "偈十三首  其六",
        "preface": "",
        "paragraphs": [
            "三角牯牛独脚舞，两轮石磨遶空飞。",
            "新生孩子擎铁棒，直上须弥打一槌。"
        ],
        "notes": "",
        "id": "d3dc96863bcb2552772d6d4663dd4b3e"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "偈十三首  其七",
        "preface": "",
        "paragraphs": [
            "开口有时非，开口有时是。",
            "粗言及细语，皆归第一义。",
            "释迦老子碗鸣声，达磨西来屎臭气。",
            "惟有山前水牯牛，身放毫光照天地。"
        ],
        "notes": "",
        "id": "92ea7d50ede093ae222138893f643ca0"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "偈十三首  其八",
        "preface": "",
        "paragraphs": [
            "推真真无有相，穷妄妄无有形。",
            "真妄两无所有，廓然露出眼睛。",
            "眼睛既露，见个什么。",
            "晓日烁开岩畔雪，朔风吹绽腊梅花。"
        ],
        "notes": "",
        "id": "c014e3ab5b6c2e8a69140c0668e64611"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "偈十三首  其九",
        "preface": "",
        "paragraphs": [
            "咄咄，何似生，穿云俊鹘摩青天。",
            "擡眸一顾十万里，林间钝羽空忙然。",
            "求解会，著言诠，还同日午打三更。",
            "争如一句声前荐，独向毗卢顶上行。"
        ],
        "notes": "",
        "id": "7069b2fc54f617a346a8a4574ef09735"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "偈十三首  其一○",
        "preface": "",
        "paragraphs": [
            "久雨不晴，有理难伸。",
            "云雾长埋大野，簷声不断前旬。",
            "阿喇喇，闻不闻。",
            "补陀岩上客，应笑未归人。"
        ],
        "notes": "",
        "id": "94b9ddeadbf6e1e925e61f795db5a439"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "偈十三首  其一一",
        "preface": "",
        "paragraphs": [
            "幽鸟语如篁，柳垂金线长。",
            "少林传底事，对面不囊藏。"
        ],
        "notes": "",
        "id": "9224900e864620ce77f363237f26b011"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "偈十三首  其一二",
        "preface": "",
        "paragraphs": [
            "有佛处不增，无佛处不减。",
            "人人一段光明，历劫何曾欠少。",
            "咄，释迦谩自化西干，达磨无端来此土。"
        ],
        "notes": "",
        "id": "43c6083ac37fef9e381a767d55ffb4f8"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "偈十三首  其一三",
        "preface": "",
        "paragraphs": [
            "勿思惟，休造作，展手开拳咄咄咄。",
            "随意说，任天真，镇州萝卜重三所。",
            "堪笑老胡不知有，九年面壁太劳神。"
        ],
        "notes": "",
        "id": "a8977bfacf5a367a9424f05d03366c53"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "偈七首  其一",
        "preface": "",
        "paragraphs": [
            "今朝正月已半，是处灯火缭乱。",
            "满城罗骑骈阗，交互往来游玩。",
            "文殊走入闹篮中，普贤端坐高楼看。"
        ],
        "notes": "",
        "id": "2b96eabb976cd9a033977c0ab6de1268"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "偈七首  其二",
        "preface": "",
        "paragraphs": [
            "渺渺邈邈，十方该括。",
            "坦坦荡荡，绝形绝相。",
            "目欲视而睛枯，口欲谈而词丧。",
            "文殊普贤，全无伎俩。",
            "临济德山，不妨提唱，龟吞陕府铁牛，蛇咬嘉州大像。",
            "吓得东海鲤鱼，直至如今肚胀。"
        ],
        "notes": "",
        "id": "5699216c560f415a6df223d2946085c2"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "偈七首  其三",
        "preface": "",
        "paragraphs": [
            "火云烧田苗，泉源绝流注。",
            "婆竭大龙王，不知在何处。"
        ],
        "notes": "",
        "id": "1226a15383ecbe1ea7ecb925adf8d0d3"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "偈七首  其四",
        "preface": "",
        "paragraphs": [
            "南山起云，北山下雨。",
            "老僧更为震雷声，助发威光令远布。"
        ],
        "notes": "",
        "id": "09afd4f304d067e2444fb76f844b79ca"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "偈七首  其五",
        "preface": "",
        "paragraphs": [
            "德山棒下金沙异，临济喝中宾主分。",
            "到此若无真正眼，可怜辜负本来人。"
        ],
        "notes": "",
        "id": "9303d674231755006a246f93a162d29e"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "偈七首  其六",
        "preface": "",
        "paragraphs": [
            "空手把锄头，步行骑水牛。",
            "人从桥上过，桥流水不流。"
        ],
        "notes": "",
        "id": "b6c23ee6b03c2ea4d864afb92061e900"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "偈七首  其七",
        "preface": "",
        "paragraphs": [
            "忆昔游方日，获得二种物。",
            "一是金刚锤，一是千圣骨。",
            "持行宇宙中，气岸高突兀。",
            "如是三十年，用之为准则。",
            "而今年老矣，一物知何物。",
            "掷下金刚锤，击碎千圣骨。",
            "抛向四衢道，不能更惜得。",
            "任意过浮生，指南将作北。",
            "呼龟以为鼈，唤豆以为粟。",
            "从他明眼人，笑我无绳墨。"
        ],
        "notes": "",
        "id": "fd93c5765e1b21e2c09d666ddb683a02"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古十二首  其一",
        "preface": "",
        "paragraphs": [
            "朝三暮四一何少，暮四朝三何太多。",
            "多少未能知数量，有无从此见殽讹。",
            "不殽讹，唵苏𠰷，㗭唎萨婆诃。"
        ],
        "notes": "",
        "id": "00735bc446ce0452c32cfdfeb4e11075"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古十二首  其二",
        "preface": "",
        "paragraphs": [
            "三脚驴子弄蹄行，步步莲华衬足生。",
            "堪笑草中寻觅者，不知芳树啭新莺。"
        ],
        "notes": "",
        "id": "834b6a2343f5fa533374bd63dc05da2e"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古十二首  其三",
        "preface": "",
        "paragraphs": [
            "无量秤子两头平，拈起应须见得明。",
            "若向个中争分两，知渠错认定盘星。"
        ],
        "notes": "",
        "id": "31453d95c0dee5a49f6b791bc48e366a"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古十二首  其四",
        "preface": "",
        "paragraphs": [
            "十分风采露堂堂，玉蘂琼华未比量。",
            "刚被傍人论好丑，因兹难嫁与潘郎。"
        ],
        "notes": "",
        "id": "6e21d48f17eea11171a08be9dab36705"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古十二首  其五",
        "preface": "",
        "paragraphs": [
            "子卿不下单于拜，始末常遵汉帝仪。",
            "雪后乃知松柏操，事难方见丈夫儿。"
        ],
        "notes": "",
        "id": "db982eab6985818d86fbf3b47174ee51"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古十二首  其六",
        "preface": "",
        "paragraphs": [
            "得人一牛，还人一马。",
            "有往有来，可知礼也。"
        ],
        "notes": "",
        "id": "3001ff228ccdca510fc68bf7b7f7dddc"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古十二首  其七",
        "preface": "",
        "paragraphs": [
            "应用从来不覆藏，当机何得昧真常。",
            "只知报道王来也，不觉浑身在帝乡。"
        ],
        "notes": "",
        "id": "d0ba32b7d46dcc884a83ff7f736e9d93"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古十二首  其八",
        "preface": "",
        "paragraphs": [
            "不落因果何曾堕，不昧因果何曾脱。",
            "当堂镜破两头忘，扫影灭踪无摸索。",
            "无摸索，何倚托。",
            "秋风吹梧桐，树叶鸣嚗嚗。"
        ],
        "notes": "",
        "id": "4c4b08a62352a4c78e71e02b998d856d"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古十二首  其九",
        "preface": "",
        "paragraphs": [
            "商岭东西路不分，两间茅屋一溪云。",
            "师年耳聩知师意，人是人非不欲闻。"
        ],
        "notes": "",
        "id": "da021fb7ccad5d4bcffb98b0c4bd19f1"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古十二首  其一○",
        "preface": "",
        "paragraphs": [
            "树倒藤枯意若何，沩山开口笑呵呵。",
            "可怜三尺龙泉剑，唤作陶家壁上梭。"
        ],
        "notes": "",
        "id": "ebd3fac5ff6f5358cbc32af040dd590b"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古十二首  其一一",
        "preface": "",
        "paragraphs": [
            "有无不问语先堕，明镜当台双照破。",
            "迷云散尽晓天空，杲日团团红似火。"
        ],
        "notes": "",
        "id": "683403fa595b3df8387852df35c2645e"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古十二首  其一二",
        "preface": "",
        "paragraphs": [
            "多子塔前衣付后，更传何物示于人。",
            "双珠迸出刹竿倒，直得寒光彻四邻。"
        ],
        "notes": "",
        "id": "adbbed0417d2d8a05a2afe54324205d4"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "四时般若  其一",
        "preface": "",
        "paragraphs": [
            "日暖风和天地春，野华芳草一翻新。",
            "灵山佳致依然在，谁是当年微笑人。"
        ],
        "notes": "",
        "id": "6b76cc2b5c0091b3cf5d80d71c6aec03"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "四时般若  其二",
        "preface": "",
        "paragraphs": [
            "万木扶疏夏景长，园林梅杏嚼红香。",
            "山前麦熟还知否，一一当机为举扬。"
        ],
        "notes": "",
        "id": "f0ccb7336dd6bb4dc234bf9950c7a6e7"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "四时般若  其三",
        "preface": "",
        "paragraphs": [
            "飘飘黄叶坠幽庭，万里无云宇宙清。",
            "飒飒凉飚生户外，韶阳三句转分明。"
        ],
        "notes": "",
        "id": "1304b9969b86e6bc395b5f3b73dac4eb"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "四时般若  其四",
        "preface": "",
        "paragraphs": [
            "林木萧条复本根，严霜冻雪鏁松门。",
            "地炉煨火通身暖，寒暑到来休更论。"
        ],
        "notes": "",
        "id": "c054aefcb009177083b28e0dc592ce26"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "赞达磨",
        "preface": "",
        "paragraphs": [
            "泛舶来梁自普通，一锤击碎有为功。",
            "谁云面壁无言说，争奈当门齿露风。"
        ],
        "notes": "",
        "id": "dc4123f50de96535cc0a5019d7c674b9"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其一",
        "preface": "",
        "paragraphs": [
            "生无所生，死无所死。",
            "风动尘飞，波澄浪止。",
            "和合离散，随处发现。",
            "满月弯弓，双雕一箭。"
        ],
        "notes": "",
        "id": "328cb40bb5b5149da8efb2910bc6aaf1"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其二",
        "preface": "",
        "paragraphs": [
            "重城晓入冒轻烟，闹市相逢岂偶然。",
            "一句等闲相借问，平田忽尔浪滔天。",
            "月上女，实堪怜，云髻高梳何处去，借婆裙子拜婆年。"
        ],
        "notes": "",
        "id": "cb54811a9b01dc871ba766d9be9e49f3"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其三",
        "preface": "",
        "paragraphs": [
            "不是风兮不是旛，一重山后一重山。",
            "青春雨过无余因，独倚危楼望刹竿。"
        ],
        "notes": "",
        "id": "3aa3dd8d79cab819906b8239dcb2a7b9"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其四",
        "preface": "",
        "paragraphs": [
            "堂堂妙相绝锱铢，善恶都忘见也无。",
            "万里云收天界净，海心无浪月轮孤。"
        ],
        "notes": "",
        "id": "35d47620b9d8b7161f05725bf622ffb0"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其五",
        "preface": "",
        "paragraphs": [
            "张公养得三个儿，长大不知谁立志。",
            "呼来月下同踪由，眼睛个个皆相似。"
        ],
        "notes": "",
        "id": "88db53ad6b6bbc87f5a4c08c584f34f1"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其六",
        "preface": "",
        "paragraphs": [
            "朱沙镜里开颜笑，白玉盘中展脚眠。",
            "大抵人生难得共，得团圆处且团圆。"
        ],
        "notes": "",
        "id": "250bae39963d796f767bdccf844923f3"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其七",
        "preface": "",
        "paragraphs": [
            "三界无法，何处求心。",
            "山容雨过，松韵风吟。",
            "横眠倒卧无余事，一任莓苔满地侵。"
        ],
        "notes": "",
        "id": "2bfe293d721e0f012ca2f4fa89de868a"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其八",
        "preface": "",
        "paragraphs": [
            "百丈开田说大义，理事圆融无不备。",
            "梵音清彻十方闻，草树锄锹皆耸起。",
            "末后双拳再展开，拖泥带水为痴呆。",
            "船流到岸五千里，刻舟求剑徒悠哉。"
        ],
        "notes": "",
        "id": "90afb012838386c998ac0a17ff211dd7"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其九",
        "preface": "",
        "paragraphs": [
            "相见不虚图，分明付与渠。",
            "汝醉我扶起，我倒汝相扶。",
            "交互为宾主，相将入帝都。",
            "高歌大笑九衢里，天上人间我唯尔。"
        ],
        "notes": "",
        "id": "a5650dd5a9bba3de45ff51059ed64457"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其一○",
        "preface": "",
        "paragraphs": [
            "胶投漆，水和乳，一卷一舒，全宾全主。",
            "谁言不落青黄，就中要人道取。",
            "谁道取，分付镬汤，熟蒸烂煮。"
        ],
        "notes": "",
        "id": "d1755dcdb37a6eb0a13d485a0664e66a"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其一一",
        "preface": "",
        "paragraphs": [
            "行婆能击涂毒鼓，远近闻之皆胆怖。",
            "唯有南泉与赵州，同死同生殊不顾。",
            "阿呵呵，伎死禅和不奈何。"
        ],
        "notes": "",
        "id": "026849477012da8a718c1252aa45985d"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其一二",
        "preface": "",
        "paragraphs": [
            "试问田中有几人，插锹叉手意分明。",
            "可怜不逐南山去，撒手归家罢问程。"
        ],
        "notes": "",
        "id": "b99c005154d793cf200ce3c84cd88619"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其一三",
        "preface": "",
        "paragraphs": [
            "堂堂妙相真难比，历历梵音犹更奇。",
            "可怜逐句寻言者，嗟过长沙觌面机。",
            "知不知，黄鹤楼崔颢题诗。"
        ],
        "notes": "",
        "id": "4b4e0186e3ba9c4c8c5dcc9f971b0da0"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其一四",
        "preface": "",
        "paragraphs": [
            "宗师垂手贵天真，肯事雕虫篆刻新。",
            "只向平田浅草处，等闲推出玉麒麟。"
        ],
        "notes": "",
        "id": "e2b8085f68d597f4a3dc852aac4ce195"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其一五",
        "preface": "",
        "paragraphs": [
            "赵州三度吃茶，禾山打鼓难比。",
            "休于句下寻求，识取口中滋味。",
            "若识得，观音院里有弥勒。"
        ],
        "notes": "",
        "id": "e9186c770006904f5f341e5e811f36d3"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其一六",
        "preface": "",
        "paragraphs": [
            "等闲施设岂徒然，平地波澜欲浸天。",
            "更向胡梯敲数下，免教失脚堕黄泉。"
        ],
        "notes": "",
        "id": "fed243b2f8eca2e2ac933bbd034e7290"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其一七",
        "preface": "",
        "paragraphs": [
            "病餐毒药访良医，医使元餐药治之。",
            "病去药回滋味别，舌头具眼者方知。"
        ],
        "notes": "",
        "id": "fa115cc9793ed5a886c4dadaee5a289e"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其一八",
        "preface": "",
        "paragraphs": [
            "打破当年山鬼窟，豁开正眼耀乾坤。",
            "三拳肋下无多子，一喝雷轰迸海门。"
        ],
        "notes": "",
        "id": "c7598fdca4bc89eac5d550840cf77d5b"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其一九",
        "preface": "",
        "paragraphs": [
            "溪边嫩柳条条绿，陌上桃花树树红。",
            "勿谓东君无管带，更加暖日与和风。"
        ],
        "notes": "",
        "id": "05a5d34b469e71b01fa0dd1dbd192691"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其二○",
        "preface": "",
        "paragraphs": [
            "臭烟蓬㶿中，迸出铁蒺藜。",
            "当如如未委，丧却目前机。"
        ],
        "notes": "",
        "id": "90d06feb774180cd1d2e06629269bf38"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其二一",
        "preface": "",
        "paragraphs": [
            "皮裹骨兮骨裹皮，分明道了复何疑。",
            "拈起草鞋如未委，不如别处且乌龟。"
        ],
        "notes": "",
        "id": "b0ff71dda594561ef38e70ab373353d1"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其二二",
        "preface": "",
        "paragraphs": [
            "无寒暑处为君通，枯木生死花又一重。",
            "堪笑刻舟求剑者，至今犹在冷灰中。"
        ],
        "notes": "",
        "id": "af5c24d0dde08db8f2e39169e5325986"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其二三",
        "preface": "",
        "paragraphs": [
            "白衣拜相喜难加，暂时流落向天涯。",
            "移身换步人难用，夜来归宿五侯家。"
        ],
        "notes": "",
        "id": "5593a6bf992d733dbf0c562b487a4ba6"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其二四",
        "preface": "",
        "paragraphs": [
            "无须锁子两头摇，无瑕璧玉三回献。",
            "反遭刖足太无端，谁料正言还似反。"
        ],
        "notes": "",
        "id": "52073a238d573bbd784682c70a767ba7"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其二五",
        "preface": "",
        "paragraphs": [
            "吞却易，吐还难，须弥顶上无风寒。",
            "昨夜三更白如昼，不知谁共倚阑观。"
        ],
        "notes": "",
        "id": "51b0c1cce41aa4d4ca251ffcfbb8ef25"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其二六",
        "preface": "",
        "paragraphs": [
            "雪峰古涧泉深，赵州石桥水苦。",
            "若知异水同源，饮者不妨疑悟。",
            "不从鼻孔入，白浪高三级。",
            "从此不答话，岂免酬高价。",
            "金刚圈子栗棘蓬，解透横行四天下。"
        ],
        "notes": "",
        "id": "9bacc210d36b967e3ce606a1b57aa121"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其二七",
        "preface": "",
        "paragraphs": [
            "嵯峨万仞是曹山，气岸雄雄坐祖关。",
            "横按镆铘全正令，太平寰宇斩痴顽。"
        ],
        "notes": "",
        "id": "4aa80c762ec6f5ad1b0c3d6f4090b1b4"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其二八",
        "preface": "",
        "paragraphs": [
            "窣堵波成赏匠人，工钱一二与三文。",
            "可怜眼里无筋者，当面定将数目分。"
        ],
        "notes": "",
        "id": "99014966e180d3ecc197ea7295d1643e"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其二九",
        "preface": "",
        "paragraphs": [
            "高楼美女一双双，各向琼窗坐玉床。",
            "绣绣出鸳鸯呈似了，金针深插锦香囊。"
        ],
        "notes": "",
        "id": "8aef4c8fc4ae7e054f955cb5607b5f10"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其三○",
        "preface": "",
        "paragraphs": [
            "垂钩四海钓狞龙，格外玄谈知己从。",
            "相见披衫带席帽，不妨把手上高峰。"
        ],
        "notes": "",
        "id": "86215667830afc3ce68bc0f0ab3a4609"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其三一",
        "preface": "",
        "paragraphs": [
            "蓦刃开时飞銕骑，电光闪处掷金槌。",
            "一城瞎却浑闲事，直至而今成是非。"
        ],
        "notes": "",
        "id": "5aef079cc37edb1154e73735ac68b114"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其三二",
        "preface": "",
        "paragraphs": [
            "一拳拳倒黄鹤楼，一趯趯翻鹦鹉洲。",
            "幸有傍人为著力，自家端坐看扬州。"
        ],
        "notes": "",
        "id": "bf24f3a112f5142a68ccb679816629ec"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其三三",
        "preface": "",
        "paragraphs": [
            "格外谈，惊人句，懵懂禅和徒指注。",
            "灼然好个佛无光，言下迷宗空自忙。",
            "赖有知音招庆在，𫍢讹一夏为雌黄。",
            "雌黄出，暗写愁肠寄知识。"
        ],
        "notes": "",
        "id": "6065e3586a6f3ea34a37bc00bfedcb82"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其三四",
        "preface": "",
        "paragraphs": [
            "白纸三张通信去，展开千里却同风。",
            "阳春转入胡笳曲，不是风吹别调中。"
        ],
        "notes": "",
        "id": "75000362b9968a66614f6b0eef7b6b7f"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其三五",
        "preface": "",
        "paragraphs": [
            "河目海口，钉觜镜舌。",
            "鸡宿凤巢，素非其鸭。",
            "直饶啐啄同时，未免当头一劄。"
        ],
        "notes": "",
        "id": "84403c6b35d77749b5d4322cb7642672"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其三六",
        "preface": "",
        "paragraphs": [
            "对一说，五教三乘尽该摄。",
            "龙宫海藏任纵横，水底泥牛吞却月。"
        ],
        "notes": "",
        "id": "a342fc841d9c2d5c183b0f8b074d63c7"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其三七",
        "preface": "",
        "paragraphs": [
            "凉风落木楚山秋，满树寒蝉噪不休。",
            "红蓼白苹开两岸，不知谁在钓鱼舟。"
        ],
        "notes": "",
        "id": "3de023e1e3905b2ff4a4b09a94f30505"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其三八",
        "preface": "",
        "paragraphs": [
            "明镜当台湛如水，无端特地起尘埃。",
            "积成山岳面前立，千手大悲擘不开。"
        ],
        "notes": "",
        "id": "54d1553b239b27ac3e8bb83619fd79ee"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其三九",
        "preface": "",
        "paragraphs": [
            "汝水向东流，楚水从南至。",
            "皆归大海中，咸淡同一味。",
            "顶门具眼底衲僧，试向其中辨浅深。"
        ],
        "notes": "",
        "id": "aacf17d8bea9b0270dc85110dd830065"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其四○",
        "preface": "",
        "paragraphs": [
            "三人证龟成鳖，井底泥牛气噎。",
            "直饶辩泻悬河，有理亦难分雪。",
            "耿耿孤光常皎洁。"
        ],
        "notes": "",
        "id": "34cbef45c4daac4fa3f9a928e5a14250"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其四一",
        "preface": "",
        "paragraphs": [
            "风前露出无瑕璧，室内擎将如意珠。",
            "两度献渠渠不识，可怜流落在江湖。"
        ],
        "notes": "",
        "id": "56d8e93a264dd63c666c414ca4f639bf"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其四二",
        "preface": "",
        "paragraphs": [
            "银椀里盛雪，冰壶含宝月。",
            "纵具四韦陀，到此虚摇舌。",
            "西天令严，此土还别。"
        ],
        "notes": "",
        "id": "3f4f27d497e2a43ed3dcbf081bd58607"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其四三",
        "preface": "",
        "paragraphs": [
            "鸡寒上树，鸭寒下水。",
            "三百余会不能宣，九年面壁徒瞌睡。",
            "休瞌睡，上是天兮下是地。"
        ],
        "notes": "",
        "id": "dbfa5359b64c68411fa8bbfab30776b9"
    },
    {
        "author": "释法泰",
        "dynasty": "宋",
        "type": "诗",
        "rhythmic": "",
        "title": "颂古四十四首  其四四",
        "preface": "",
        "paragraphs": [
            "西天人不会唐言，端坐巍巍少室前。",
            "刚被流支打齿缺，至令有理不能宣。"
        ],
        "notes": "",
        "id": "ef5d472c382c77376f7089cd6147ee13"
    }
]