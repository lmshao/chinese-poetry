[
    {
        "author": "释梵卿",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "春已暮，落花纷纷下红雨。",
            "南北行人归不归，千林万林鸣杜宇。",
            "我无家兮何处归，十方刹土奚相依。",
            "老夫有个真消息，昨夜三更月在池。"
        ],
        "notes": "",
        "id": "0263141b8bb931f2cf2b928c1c58157d"
    },
    {
        "author": "释梵卿",
        "dynasty": "宋",
        "type": "诗",
        "rhythmic": "",
        "title": "临终偈",
        "preface": "",
        "paragraphs": [
            "五阴山头乘骏马，一鞭策起疾如飞。",
            "临行莫问栖真处，南北东西随处归。"
        ],
        "notes": "",
        "id": "7731cc4a4fa81d6d29b60a9aeb5be56e"
    }
]