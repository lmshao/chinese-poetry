[
    {
        "author": "释宗印",
        "dynasty": "宋",
        "type": "诗",
        "rhythmic": "",
        "title": "辞众颂",
        "preface": "",
        "paragraphs": [
            "四十九年，一场热哄。",
            "八十七春，老汉独弄。",
            "谁少谁多，一般作梦。",
            "归去来兮，梅梢雪重。"
        ],
        "notes": "",
        "id": "0b4ab7058725696c083882338d326cea"
    },
    {
        "author": "释宗印",
        "dynasty": "宋",
        "type": "诗",
        "rhythmic": "",
        "title": "题佛刹",
        "preface": "",
        "paragraphs": [
            "七十劳生西复东，乡关在念感飘蓬。",
            "大辽半岁九分尽，全晋一年千里空。",
            "周召已亡无善政，蔡童虽死有余风。",
            "华阴乞食商山去，岩谷幽寻四老翁。"
        ],
        "notes": "",
        "id": "d77c253c2a8ae3ca1cef75497d9f697f"
    },
    {
        "author": "释宗印",
        "dynasty": "宋",
        "type": "诗",
        "rhythmic": "",
        "title": "题佛刹",
        "preface": "",
        "paragraphs": [
            "七十劳生西复东，乡关在望念飘蓬。",
            "大辽半岁九分尽，全晋一年千里空。",
            "周召已亡无善政，蔡童虽死有余风。",
            "华阴乞食商山去，岩谷幽寻四老翁。"
        ],
        "notes": "",
        "id": "d77c253c2a8ae3ca1cef75497d9f697f"
    },
    {
        "author": "释宗印",
        "dynasty": "宋",
        "type": "诗",
        "rhythmic": "",
        "title": "偈颂八首  其一",
        "preface": "",
        "paragraphs": [
            "二由一有，一亦莫守，平地上死人无数。",
            "一心不生，万法无咎，屎窖里头出头没。",
            "孤迥迥，峭巍巍。",
            "花须连夜发，莫待晓风吹。"
        ],
        "notes": "",
        "id": "ba6e69ddcc081e991905bde977626086"
    },
    {
        "author": "释宗印",
        "dynasty": "宋",
        "type": "诗",
        "rhythmic": "",
        "title": "偈颂八首  其二",
        "preface": "",
        "paragraphs": [
            "春山青，春水绿，春风包裹无纤粟。",
            "目前事，量外机，东村王老暗攒眉。",
            "暗攒眉，独脚山魈舞柘枝。"
        ],
        "notes": "",
        "id": "814de3008ec268ad9ceb426907423417"
    },
    {
        "author": "释宗印",
        "dynasty": "宋",
        "type": "诗",
        "rhythmic": "",
        "title": "偈颂八首  其三",
        "preface": "",
        "paragraphs": [
            "不用不用，千圣不共。",
            "如是如是，蝮蝎蛇虺。",
            "不是不是，彻骨彻髓。",
            "进前退后遶禅床，掣电之机落二三。"
        ],
        "notes": "",
        "id": "7dedbda16903ee72f8396d13cc672e5d"
    },
    {
        "author": "释宗印",
        "dynasty": "宋",
        "type": "诗",
        "rhythmic": "",
        "title": "偈颂八首  其四",
        "preface": "",
        "paragraphs": [
            "铁昆仑儿吃一攧，南海波斯舞不彻。",
            "夜半失却拦腰帛，笑倒东村王大伯。"
        ],
        "notes": "",
        "id": "225c31d06287e43d5252ab217e965d93"
    },
    {
        "author": "释宗印",
        "dynasty": "宋",
        "type": "诗",
        "rhythmic": "",
        "title": "偈颂八首  其五",
        "preface": "",
        "paragraphs": [
            "通身画锦赤骨力，卖扇老婆手遮日。",
            "无手人，一拳是一拳。",
            "无足汉，一踢是一踢。",
            "阿呵呵，九九元来八十一。"
        ],
        "notes": "",
        "id": "3e7184a9f0b5fd4b2f770aec8a8dfbe8"
    },
    {
        "author": "释宗印",
        "dynasty": "宋",
        "type": "诗",
        "rhythmic": "",
        "title": "偈颂八首  其六",
        "preface": "",
        "paragraphs": [
            "平如镜，崄如崖。",
            "拟即失，动即乖。",
            "不拟不动自缠缚，别有生机掘地埋。",
            "云门亲见陈蒲鞋。"
        ],
        "notes": "",
        "id": "e06ea21aedc3a5ceea7fe0d7aa563242"
    },
    {
        "author": "释宗印",
        "dynasty": "宋",
        "type": "诗",
        "rhythmic": "",
        "title": "偈颂八首  其七",
        "preface": "",
        "paragraphs": [
            "多子塔前，风行草偃。",
            "育王门下，正令重行。",
            "掀翻旧日规模，从教佛祖乞命。",
            "不是第一句，亦非格外机。",
            "寸钉才入木，遍界火星飞。"
        ],
        "notes": "",
        "id": "16b1ea475ecd496c4b73a6242d887680"
    },
    {
        "author": "释宗印",
        "dynasty": "宋",
        "type": "诗",
        "rhythmic": "",
        "title": "偈颂八首  其八",
        "preface": "",
        "paragraphs": [
            "路见不平，拔剑相助。",
            "伤鳖如龟，必应有主。"
        ],
        "notes": "",
        "id": "32e4244d69e8808b80fe9eb0e6b0d17d"
    },
    {
        "author": "释宗印",
        "dynasty": "宋",
        "type": "诗",
        "rhythmic": "",
        "title": "颂古三首  其一",
        "preface": "",
        "paragraphs": [
            "死人眼，死人手。",
            "金乌飞，玉兔走。",
            "直截根源，取之左右。",
            "张翁醉倒官街，元是李翁吃私酒。"
        ],
        "notes": "",
        "id": "af24432aabea729629cb56cfdd05280d"
    },
    {
        "author": "释宗印",
        "dynasty": "宋",
        "type": "诗",
        "rhythmic": "",
        "title": "颂古三首  其二",
        "preface": "",
        "paragraphs": [
            "一亩之地，三蛇九鼠。",
            "物是定价，钱是足数。"
        ],
        "notes": "",
        "id": "487288f9127ab40557dc44b207247e4c"
    },
    {
        "author": "释宗印",
        "dynasty": "宋",
        "type": "诗",
        "rhythmic": "",
        "title": "颂古三首  其三",
        "preface": "",
        "paragraphs": [
            "不如随分纳些些，唤作平常事已差。",
            "绿草溪边头角露，一蓑烟雨属谁家。"
        ],
        "notes": "",
        "id": "da8752d65ab808340d6b3fcb9415fda4"
    }
]