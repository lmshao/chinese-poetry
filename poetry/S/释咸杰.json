[
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一",
        "preface": "",
        "paragraphs": [
            "一进一退，一动一静，须信那伽常在定。",
            "一擒一纵，一杀一活，四方八面活鱍鱍。",
            "嘉州大象吃盐多，陕府铁牛添得渴。"
        ],
        "notes": "",
        "id": "af580bb9c3300c97676623dd5602a1fd"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二",
        "preface": "",
        "paragraphs": [
            "满目纷纷呈瑞雪，填沟塞壑谁辨别。",
            "文殊无处顿浑身，普贤失却真妙诀。",
            "乌鸦变作白头鸦，铁树翻成银线结。",
            "报诸人，瞥不瞥，庭际无人立片时，便是太平底时节。"
        ],
        "notes": "",
        "id": "6f4f862335372a55cb573c9bc1f8b8ca"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三",
        "preface": "",
        "paragraphs": [
            "有物先天地，无形本寂寥。",
            "能为万象主，不逐四时凋。"
        ],
        "notes": "",
        "id": "c2199df74fa010bb291b5e2389691a0f"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四",
        "preface": "",
        "paragraphs": [
            "久雨忽晴，天清地宁。",
            "寒山抚掌，拾得忻忻。",
            "恁么会得，旱地遭钉。"
        ],
        "notes": "",
        "id": "cfc4382d7598e7730d5269780786dedd"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五",
        "preface": "",
        "paragraphs": [
            "幽禽噪破那伽定，便见文星入寺来。",
            "倒屣门迎开笑面，林泉陡觉起风雷。"
        ],
        "notes": "",
        "id": "07af1b51239533c246b846c52e67c8f6"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其六",
        "preface": "",
        "paragraphs": [
            "即心即佛，铁牛无骨。",
            "非心非佛，空山突兀。"
        ],
        "notes": "",
        "id": "4c27c9bc06354b64320ed1cd4213e21a"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其七",
        "preface": "",
        "paragraphs": [
            "有句无句，如藤倚树。",
            "石裂崖崩，毒蛇当路。",
            "树倒藤枯，悉哩苏𠰷。"
        ],
        "notes": "",
        "id": "f0cbc81d6e6f3531ae1da18a8b12b065"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其八",
        "preface": "",
        "paragraphs": [
            "云开千嶂出，木落一枝分。",
            "相见又无事，不来还忆君。"
        ],
        "notes": "",
        "id": "bf9b4ac2a6ceeb004a0788b14ee794d0"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其九",
        "preface": "",
        "paragraphs": [
            "今朝六月十五，祝圣升堂击鼓。",
            "木童火里吹笙，石女云中作舞。",
            "也大奇，也大奇，天无四壁，地绝八维。",
            "五湖四海来入贡，衲僧闻见眼如眉。"
        ],
        "notes": "",
        "id": "93baa9efd20cce8159b480a82b441c66"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一○",
        "preface": "",
        "paragraphs": [
            "乌巨今日解夏，乃遵黄面老子二千年前话霸。",
            "验蜡人彻底冰清，护戒珠了无缝罅。",
            "唯有露柱灯笼，不肯入遮保社。",
            "从来心似铁，端不受差排。"
        ],
        "notes": "",
        "id": "59bdee23a0fa8170e511420b534c9cdc"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一一",
        "preface": "",
        "paragraphs": [
            "一叶飘空万木秋，翻思光境急川流。",
            "若人识得其中意，坐断千差向上头。"
        ],
        "notes": "",
        "id": "1e4549a040f45684ee1074d149e51bb8"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一二",
        "preface": "",
        "paragraphs": [
            "天上月圆，人间月半。",
            "槌鼓升堂，理旧公案。",
            "车不横推，理无曲断。"
        ],
        "notes": "",
        "id": "b4bba29b7695460f44e8c3a917479b41"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一三",
        "preface": "",
        "paragraphs": [
            "世尊拈花，勾贼破家。",
            "迦叶微笑，声前失照。",
            "雪峰辊毬，双放双收。",
            "玄沙未彻，眼中拔屑。",
            "云门顾鉴，递相脱赚。",
            "俱胝竖指，全无巴鼻。",
            "遮一队汉，敌国家财。"
        ],
        "notes": "",
        "id": "b7d7c9702e51a455bcdeae4b176e2552"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一四",
        "preface": "",
        "paragraphs": [
            "少室单传，衲僧巴鼻。",
            "碓觜生花，馿鸣狗吠。",
            "厕坑筹子念摩诃，惊起法身无处避。",
            "无处避，若为论，我行荒草里，汝又入深村。"
        ],
        "notes": "",
        "id": "71cda0a508107468e6c38b1433c6d3ce"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一五",
        "preface": "",
        "paragraphs": [
            "在眼曰见，在耳曰闻。",
            "在手执捉，在足运奔。",
            "豁开则东西南北，把住则毫发不存。"
        ],
        "notes": "",
        "id": "94fed7c89e6dcc80a2080d8f5b7ba8b2"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一六",
        "preface": "",
        "paragraphs": [
            "静悄悄处跳得出，閙浩浩处可横身。",
            "閙浩浩处挨得行，静悄悄处堪驻足。"
        ],
        "notes": "",
        "id": "88a78502db01864cee13c9a81ec084c0"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一七",
        "preface": "",
        "paragraphs": [
            "月生一，无角铁牛眠少室。",
            "月生二，赤脚波斯入閙市。",
            "月生三，冰生于水，青出于蓝。",
            "文殊堂里万菩萨，夜来尽向此中参。"
        ],
        "notes": "",
        "id": "9a4fd0ef3ab7fba32ed206584544b4c7"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一八",
        "preface": "",
        "paragraphs": [
            "一新一旧，跳出窠臼。",
            "一出一入，胡餠里呷汁。",
            "一擒一纵，开眼作梦。",
            "一照一用，鳝鱼走入麻油瓮。"
        ],
        "notes": "",
        "id": "f29d566a34835cb0b49abdcefad71683"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其一九",
        "preface": "",
        "paragraphs": [
            "日南长至，庆无不利。",
            "石笋暗抽条，寒岩增暖气。",
            "东村王老半醉半醒，林下道人没巴没鼻。"
        ],
        "notes": "",
        "id": "d1caf520a6aa571ee230ac46b2f5094b"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二○",
        "preface": "",
        "paragraphs": [
            "元正一旦，万事成办。",
            "大乘小乘，井索钱贯。",
            "更问佛法如何，也是秦时𨍏轹钻。"
        ],
        "notes": "",
        "id": "5e5834dff0891fcf72deaedd957853f2"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二一",
        "preface": "",
        "paragraphs": [
            "贤劫千佛数，末后最慇懃。",
            "倒握降魔杵，高标利物拳。",
            "心肝无屈曲，肠胃有区分。",
            "神通愿力虽无尽，且为山僧护法门。"
        ],
        "notes": "",
        "id": "367e9218b47d0d8e0ff89c0310c2e148"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二二",
        "preface": "",
        "paragraphs": [
            "生铁铸牛头，牵犁还拽杷。",
            "智者笑忻忻，愚人惊怪差。",
            "古往今来几百年，更向鬼门重贴卦。"
        ],
        "notes": "",
        "id": "2542b535ee72ccfe961398ffd3a417dc"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二三",
        "preface": "",
        "paragraphs": [
            "因我得礼你，穷源亲到底。",
            "礼拜了烧香，自倒还自起。"
        ],
        "notes": "",
        "id": "a1e4a68682585654686456863eedd44b"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二四",
        "preface": "",
        "paragraphs": [
            "诸佛不说说，祖师不闻闻。",
            "留下一转语，千古镇乾坤。"
        ],
        "notes": "",
        "id": "c02b3e00d36433cb4f750ba34210a932"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二五",
        "preface": "",
        "paragraphs": [
            "今佛放光明，助发实相义。",
            "希有诸比丘，是中难比况。"
        ],
        "notes": "",
        "id": "3807feaa5111e19a33c49a05549701d7"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二六",
        "preface": "",
        "paragraphs": [
            "月生一，万像不能逃影质。",
            "月生二，东行不见西行利。",
            "月生三，无言童子口喃喃。"
        ],
        "notes": "",
        "id": "49fb3b6c26682e75f144a387a90f9214"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二七",
        "preface": "",
        "paragraphs": [
            "一叶落，天下秋，南来北往竟悠悠。",
            "一句通，万机息，上下四维无等匹。",
            "西天人不会唐言，独坐少林痴面壁。",
            "带累儿孙不丈夫，被人唤作白拈贼。",
            "云门念七好参详，宝公不是闲和尚。"
        ],
        "notes": "",
        "id": "7da17c89137399a095e48376edbe6a01"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二八",
        "preface": "",
        "paragraphs": [
            "月圆月缺，循途守辙。",
            "打破牢关，天宽地宽。"
        ],
        "notes": "",
        "id": "ecb95b810898aebf0822e4fb67d67933"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其二九",
        "preface": "",
        "paragraphs": [
            "虽与我同条生，不与我同条死。",
            "稔闻在七闽，扬尘兼簸土。",
            "凌茂宗风不奈何，今朝喜见清平路。"
        ],
        "notes": "",
        "id": "d24c18253f01b77692a5bf9bc66d936f"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三○",
        "preface": "",
        "paragraphs": [
            "一切数句非数句，与吾灵觉何交涉。",
            "毒蛇钻入你鼻孔，虾蟆咬破你眼睛。"
        ],
        "notes": "",
        "id": "ed13716b30585474470063ee0c20aa51"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三一",
        "preface": "",
        "paragraphs": [
            "方脱钟山阶级难，却来遮里养残躯。",
            "那知踪迹难遮掩，又见驱驰走使符。"
        ],
        "notes": "",
        "id": "791de5b3427178c2d59e8f1b3a9e0a51"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三二",
        "preface": "",
        "paragraphs": [
            "狮子教儿迷子诀，拟前跳掷早翻身。",
            "罗纹结角交锋处，鹘眼临时失却踪。"
        ],
        "notes": "",
        "id": "2daaa26213e320d58f638b1d99fdfe42"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三三",
        "preface": "",
        "paragraphs": [
            "莫除荆棘建伽蓝，七佛常来此处参。",
            "地久天长功不坠，天花时复雨毵毵。"
        ],
        "notes": "",
        "id": "638abe4603ec82bd5371e9d2df079ec5"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三四",
        "preface": "",
        "paragraphs": [
            "利剑斩虚空，万象鸣嚗嚗。",
            "年年向斯辰，令人倍发恶。"
        ],
        "notes": "",
        "id": "4e47146bd27f569f996ea675fbdfb5b6"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三五",
        "preface": "",
        "paragraphs": [
            "秋江清浅时，白鹭和烟岛。",
            "良哉观世音，全身入荒草。"
        ],
        "notes": "",
        "id": "4dc02512c9ffe73ec2473ee33bf67a79"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三六",
        "preface": "",
        "paragraphs": [
            "拳来拳应，踢来踢应。",
            "拳踢交参，孰负孰胜。",
            "摇头摆尾过牢关，刖足之言谁肯信。"
        ],
        "notes": "",
        "id": "4b57e09944e71050e434d7a90e3c6a3f"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三七",
        "preface": "",
        "paragraphs": [
            "呼猿洞口，虚空迸裂。",
            "鸦飞不度，如行如说。"
        ],
        "notes": "",
        "id": "b9ce604380f53fbb598c216360db4657"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三八",
        "preface": "",
        "paragraphs": [
            "辅弼宗门有老成，一番提掇一番新。",
            "咬姜呷醋知醎淡，便是丛林过量人。"
        ],
        "notes": "",
        "id": "d5c551271064bb740dfe381aadf0597b"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其三九",
        "preface": "",
        "paragraphs": [
            "一手不独拍，众手鸣掴掴。",
            "豁开三要三玄门，堪与人天为轨则。"
        ],
        "notes": "",
        "id": "24f3ec73c015413c1a51b2afe05d9c81"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四○",
        "preface": "",
        "paragraphs": [
            "今朝十五日，丛林皆结制。",
            "径山有条攀条，无条攀例。",
            "逼拶露柱灯笼，尽要心空及第。",
            "现前普请证明，不妨神通游戏。",
            "下座各叙时暄，便是灵山受记。"
        ],
        "notes": "",
        "id": "03283b5594d82216327c38bd544ae936"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四一",
        "preface": "",
        "paragraphs": [
            "佛法无人说，虽慧不能了。",
            "去却上头关，面南看北斗。"
        ],
        "notes": "",
        "id": "d98092efbe1a537a16283f2cbc4c5b22"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四二",
        "preface": "",
        "paragraphs": [
            "心同虚空界，示等虚空法。",
            "证得虚空时，无是无非法。"
        ],
        "notes": "",
        "id": "81d8fe7a0b8c616be49f0a6c5c269054"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四三",
        "preface": "",
        "paragraphs": [
            "六月炎炎如火热，谁知冷处胜冰雪。",
            "红尘閙市等个人，七佛轨仪都漏泄。",
            "报龙王，须福护，大千捏聚为檀度。",
            "一言劄住万机通，自然光壮少林风。"
        ],
        "notes": "",
        "id": "98b4046bff3d973d1a40c367dc822c1c"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四四",
        "preface": "",
        "paragraphs": [
            "吞却与吐却，算来无处著。",
            "要见滑稽人，便是黄幡绰。"
        ],
        "notes": "",
        "id": "81a1824b2bbf449e8d3b6aed1615815e"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四五",
        "preface": "",
        "paragraphs": [
            "昔年相见谈真谛，今日升堂话去来。",
            "一念廓然无向背，春光铁树自花开。"
        ],
        "notes": "",
        "id": "0bb3b9ec095d8bf7fd3b23cf77b57415"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四六",
        "preface": "",
        "paragraphs": [
            "油煎石磉盘，风吹毛毬走。",
            "虚空背上白毛生，拈得鼻孔失却口。"
        ],
        "notes": "",
        "id": "0ecc3a69f345577db34ee3b21a3a47ba"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四七",
        "preface": "",
        "paragraphs": [
            "修造未逾两个月，丛林便觉日荒凉。",
            "今朝重整旧洪范，铁佛须教尽放光。"
        ],
        "notes": "",
        "id": "0277bf3bd29cbcb4f0854838fdd9dcf7"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四八",
        "preface": "",
        "paragraphs": [
            "五月五日端午节，阴云叆叇，甘雨未决。",
            "君王降赐宝香，林下祈求恳切。",
            "孚祐龙，善时节，好将一雨润焦枯，帀地清凉消恼热。"
        ],
        "notes": "",
        "id": "badd16b528fa39bc1f6bb731a429726c"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其四九",
        "preface": "",
        "paragraphs": [
            "有佛处，不得住，陕府铁牛双角露。",
            "无佛处，急走过，南海波斯鼻孔大。",
            "三千里外摘杨花，种豆由来生稻麻。"
        ],
        "notes": "",
        "id": "991014aaee7c8e13c81ec4186d8922c7"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五○",
        "preface": "",
        "paragraphs": [
            "虎骤龙骧与么来，蓦然平地起风雷。",
            "棒头正眼明如日，凛凛清风廓九垓。"
        ],
        "notes": "",
        "id": "451372050bc558b82ac3216759be2abc"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五一",
        "preface": "",
        "paragraphs": [
            "四月十五日结，七月十五日解。",
            "六只骰子满盆红，大都只是看头米。"
        ],
        "notes": "",
        "id": "2bd2df32b55dc6cc31d072e169f9755a"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五二",
        "preface": "",
        "paragraphs": [
            "虚空可量风可系，无能尽说佛功德。",
            "佛功德海既难量，吾君圣寿亦如是。"
        ],
        "notes": "",
        "id": "f949ea5357ffd3d7ef60741735e494f2"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五三",
        "preface": "",
        "paragraphs": [
            "持钵去，持钵归。",
            "草鞋根断通消息，玲珑八面尽光辉。",
            "游魔宫，入虎穴。",
            "当机撞著恶聱头，直教心地顿休歇。"
        ],
        "notes": "",
        "id": "d0f9214f63334a028ddc35fe408c5c02"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五四",
        "preface": "",
        "paragraphs": [
            "一手不独拍，两手鸣掴掴。",
            "豁开三要三玄，捏碎佛祖标格。",
            "村歌社舞得人憎，胜似当年白拈贼。"
        ],
        "notes": "",
        "id": "091bbbc1d6d2e126766c9656a4bbcbc2"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五五",
        "preface": "",
        "paragraphs": [
            "今朝三月十五，天色半晴半雨。",
            "十分春色在枝头，满眼觑见没可覩。",
            "报诸人，莫莽卤，甜瓜彻蒂甜，苦瓠连根苦。"
        ],
        "notes": "",
        "id": "413c7ed2490d1fcf75f7bacb16bc9f87"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五六",
        "preface": "",
        "paragraphs": [
            "南泉起模画样，长庆披砂拣金。",
            "云门鼻孔先穿，雪窦据款结案。"
        ],
        "notes": "",
        "id": "1505843da68dbfef27300d963c6423ee"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五七",
        "preface": "",
        "paragraphs": [
            "只此见闻非见闻，无余声色可呈君。",
            "个中若了元无事，体用何妨分不分。"
        ],
        "notes": "",
        "id": "ee2eb9799855e6dd7b9140ac330209a7"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五八",
        "preface": "",
        "paragraphs": [
            "即心即佛也揖出，非心非佛也揖出。",
            "地转天回岂等闲，即知此物非他物。",
            "以此显追崇，决定当超越。",
            "次回阴隲保家堂，自然福寿永无双。"
        ],
        "notes": "",
        "id": "0c34e373e38d3da2d138d27de3eaee75"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其五九",
        "preface": "",
        "paragraphs": [
            "达磨不来东土，二祖不往西天。",
            "石室行者蹈碓忘却移步，玄沙讨鱼卖峭蹈翻钓船。"
        ],
        "notes": "",
        "id": "f815cbec62ae2e43a89f76b781ae8295"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其六○",
        "preface": "",
        "paragraphs": [
            "一个葫芦才倒地，满地葫芦尽倾倒。",
            "欲识单传直指禅，今日鬭凑得恰好。"
        ],
        "notes": "",
        "id": "6249ec72188f3031d5101e6d69881ebd"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其六一",
        "preface": "",
        "paragraphs": [
            "四年居此日波波，累及禅和不奈何。",
            "今感圣恩林下去，一轮秋月照天河。"
        ],
        "notes": "",
        "id": "e886bebc7ac830af57948feec358604e"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其六二",
        "preface": "",
        "paragraphs": [
            "去年八月间，得旨与安闲。",
            "摆动水云性，纵步到阳山。",
            "元宅诸子弟，忻然力追攀。",
            "庵居三个月，开怀宇宙宽。",
            "忽接四明信，来书意盘桓。",
            "天童虚法席，使君语犹端。",
            "迢迢遣专使，不问路行难。",
            "山僧临晚景，不敢自相瞒。",
            "搥鼓乐与行，四众亦欣欢。",
            "先师未了底，应是起波澜。",
            "一回饮水一回噎，临济德山俱汗颜。"
        ],
        "notes": "",
        "id": "79a66bcceafb91c9e341432cbe733349"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其六三",
        "preface": "",
        "paragraphs": [
            "二千年前旧公案，今日拈来重剖判。",
            "任是铁眼与铜睛，也须更入红炉煅。"
        ],
        "notes": "",
        "id": "4d13768073498201272c2b08217c2995"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其六四",
        "preface": "",
        "paragraphs": [
            "居于富贵中，不为富贵误。",
            "赤手挨开解脱门，四方八面俱独步。",
            "佛祖不知由，凭谁立本据。",
            "咄咄咄，力㘞希，闻见觉知齐合掌，铁牛生得凤凰儿。"
        ],
        "notes": "",
        "id": "8b4632798cf7c6392cddafb2f24d229f"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂六十五首  其六五",
        "preface": "",
        "paragraphs": [
            "日日是好日，时时是好时。",
            "惟有十月二十二，吉星垂照最希奇。"
        ],
        "notes": "",
        "id": "b04922101ff42ba51e0915c80a176e39"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂四首  其一",
        "preface": "",
        "paragraphs": [
            "释迦不说说，迦叶不闻闻。",
            "天河风浪静，星斗位区分。"
        ],
        "notes": "",
        "id": "81bff2552833669ef88c3ed82b10c704"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂四首  其二",
        "preface": "",
        "paragraphs": [
            "山河大地不是幻，日月星辰不是幻。",
            "明暗色空不是幻，四圣六凡不是幻。",
            "山僧说底不是幻，诸人听底不是幻。"
        ],
        "notes": "",
        "id": "b62f1adba94a6c434ad039d7e894d9c3"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂四首  其三",
        "preface": "",
        "paragraphs": [
            "眼里耳里绝纤尘，铁眼铜睛觑不破。",
            "蚊子排头咬铁钉，上下四维俱匌匝。",
            "只将此语报深恩，朵朵红莲火里发。"
        ],
        "notes": "",
        "id": "065396132975329f881e5ecf1d3d1efd"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "偈颂四首  其四",
        "preface": "",
        "paragraphs": [
            "一年三百六十日，今宵正是结交头。",
            "移身换步无多子，六合清风来未休。"
        ],
        "notes": "",
        "id": "db278949828c4b92d6a1c60af9a0fbd5"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古十一首  其一",
        "preface": "",
        "paragraphs": [
            "斫却月中桂，清光转更多。",
            "狐狸俱屏迹，狮子奋金毛。"
        ],
        "notes": "",
        "id": "34e0aa93fb68cbfe812ceda3cd86d553"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古十一首  其二",
        "preface": "",
        "paragraphs": [
            "狗子无佛性，杀人便偿命。",
            "楚痛百千般，因邪却打正。"
        ],
        "notes": "",
        "id": "2da8bc6096bca52aeee11ba40e070a52"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古十一首  其三",
        "preface": "",
        "paragraphs": [
            "出得何如未出时，瞎馿成队丧全机。",
            "而今四海平如砥，芦管迎风撩乱吹。"
        ],
        "notes": "",
        "id": "de139888111992dbc3543e021f510cce"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古十一首  其四",
        "preface": "",
        "paragraphs": [
            "粥了令教洗钵盂，铁船无底要人扶。",
            "片帆高挂乘风便，截海须还大丈夫。"
        ],
        "notes": "",
        "id": "7055a83e1a6e89f792f5ea0fbd8010bd"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古十一首  其五",
        "preface": "",
        "paragraphs": [
            "一顿浑家尽灭门，更加两顿累儿孙。",
            "银山铁壁俱穿透，万里无云宇宙分。"
        ],
        "notes": "",
        "id": "2a8d020c3bc41441170e4c801ee1f083"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古十一首  其六",
        "preface": "",
        "paragraphs": [
            "五百生前失却，五百生后太错。",
            "错错，谁道祥麟只一角。"
        ],
        "notes": "",
        "id": "6c9ac937a7e368df3faba73320595e32"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古十一首  其七",
        "preface": "",
        "paragraphs": [
            "西江一吸了无余，突出堂堂大丈夫。",
            "尽道世间胡须赤，须知更有赤须胡。"
        ],
        "notes": "",
        "id": "05419009889f418d5e5734eceb121140"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古十一首  其八",
        "preface": "",
        "paragraphs": [
            "大海波涛阔，千峰气象雄。",
            "古今无间断，南北路头通。"
        ],
        "notes": "",
        "id": "21c00f82c2a10fdca0c91fd64b5a7479"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古十一首  其九",
        "preface": "",
        "paragraphs": [
            "天高地厚人难见，海阔山遥只自知。",
            "勘破却回休借问，得便宜是落便宜。"
        ],
        "notes": "",
        "id": "dc04b8c19669fdccd03cb844ed669dec"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古十一首  其一○",
        "preface": "",
        "paragraphs": [
            "百战场中舞纛旗，将军立处十分危。",
            "游人只看锥头利，失却吹毛总不知。"
        ],
        "notes": "",
        "id": "42f7c135d2c3701e58583662bfa1b919"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古十一首  其一一",
        "preface": "",
        "paragraphs": [
            "屋里贩扬州，水深山更幽。",
            "终年无客到，明月自相投。"
        ],
        "notes": "",
        "id": "b48abad5c5c242ef1fd1446659928f05"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "赞布袋和尚",
        "preface": "",
        "paragraphs": [
            "禅不参，道不会，终日忙忙。",
            "弄个布袋，十字街头道等人。",
            "阿谁知渠绻缋，稽首弥勒世尊。",
            "国有宪章，三千条罪。"
        ],
        "notes": "",
        "id": "df55fc181b805f0b35fe3b4aed8f33bb"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "赞开明禅师",
        "preface": "",
        "paragraphs": [
            "江郎入定，乌巨开山。",
            "林深路迥，火冷云寒。",
            "道大不知谁辨的，帝王亲手付金襕。"
        ],
        "notes": "",
        "id": "26379e9b00b8001e48b58c978620c992"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "赞绣宝公",
        "preface": "",
        "paragraphs": [
            "针锋上直入，线缝里跳出。",
            "剪刀尺子自随身，号令乾坤齐万物。"
        ],
        "notes": "",
        "id": "cee0efd30844c31c454fb3401f197169"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "赞大慧和尚",
        "preface": "",
        "paragraphs": [
            "戳瞎顶门三只眼，是非佛法一齐刬。",
            "竹篦头上放无端，正是徐六担片板。"
        ],
        "notes": "",
        "id": "7b8586079a01e6475354272ece63dcbf"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "赞应庵和尚",
        "preface": "",
        "paragraphs": [
            "眼大如环，头匾似扇。",
            "从来不省己非，偏笑漳泉福建。",
            "著实处用无七纵八横，脱空时曰有万化千变。",
            "焚香稽首赞扬，也是神头鬼面。"
        ],
        "notes": "",
        "id": "bb7235406a978545326e608e38c06936"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "赞木庵和尚",
        "preface": "",
        "paragraphs": [
            "面目森严，语言希差。",
            "不出飞猿岭，道声蔼天下。",
            "活嬾庵不传之宗，死衲僧虚头话霸。",
            "五坐道场，丛林增价。",
            "稽首拜手，虚空贴卦。"
        ],
        "notes": "",
        "id": "c94ff47edecbf12ce9484d798f40b26a"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "赞径山音首座",
        "preface": "",
        "paragraphs": [
            "气宇云闲，身心木槁。",
            "顶门正眼，红日杲杲。",
            "早投长芦刬草之机，晚分双径人天之座。",
            "名山屡招而不赴，一庵超然其高卧。",
            "夫是谓丛林前辈典刑，宜与赵州同年而并操者也。"
        ],
        "notes": "",
        "id": "65422682e7ca67e0dd2878f90946f413"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "约斋张直阁画师顶相请赞",
        "preface": "",
        "paragraphs": [
            "挨开不二门，千圣须却步。",
            "直下便承当，略通一线路。",
            "佛也不奈何，谁敢当头道。",
            "道著头角生，一点黑如皂。",
            "尽情分付约齐大居士，一等人间任扬播。"
        ],
        "notes": "",
        "id": "b2aa83726e7e060fd469ae6b54084f05"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "真际道人请赞",
        "preface": "",
        "paragraphs": [
            "一句全提，了无向背。",
            "临济正宗，恣意破碎。",
            "弥天过犯，不容忏悔。",
            "丹青画出向人前，他家自有通人爱。"
        ],
        "notes": "",
        "id": "5b3d5876d63759bca0901cc781f3d5d2"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "禅人请赞  其一",
        "preface": "",
        "paragraphs": [
            "五戒不持，威仪破尽。",
            "空腹高心，言不足信。",
            "徒将朽木乱涂糊，衲僧添得膏肓病。"
        ],
        "notes": "",
        "id": "08ebd3353c1dd60f5fd5c55c7b252515"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "禅人请赞  其二",
        "preface": "",
        "paragraphs": [
            "天无私盖，地无私载。",
            "如何形容，生此奇怪。",
            "为僧不禀僧仪，学佛力破佛戒。",
            "鼓舌摇唇，丛林殃害。",
            "若无伽梨裹浑身，便是当年屈突盖。"
        ],
        "notes": "",
        "id": "0886b9c40fa940526ddcd721f19da7dd"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "禅人请赞  其三",
        "preface": "",
        "paragraphs": [
            "在家不读书，行脚不参禅。",
            "随流闲打閧，掘地觅青天。",
            "而今老矣方知悔，捏人痛处力加鞭。"
        ],
        "notes": "",
        "id": "f250c35504e1d5ac620f98a4f9669d14"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "禅人请赞  其四",
        "preface": "",
        "paragraphs": [
            "眼横鼻直村僧，肚里浑无一窖。",
            "两奉诏旨住持，添得丛林热閙。",
            "若论直指单传，正是睡梦未觉。"
        ],
        "notes": "",
        "id": "3dba9c43d886ce9a849220f2e0ebdae2"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "禅人请赞  其五",
        "preface": "",
        "paragraphs": [
            "入室爱用拳头，佛来也不放过。",
            "知他是圣是凡，便敢如此乱做。",
            "识得破，海坛马子似馿大。"
        ],
        "notes": "",
        "id": "30c14d11475cd9e8320841890a63c212"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "禅人请赞  其六",
        "preface": "",
        "paragraphs": [
            "德山临济，棒喝交驰。",
            "云门顾鉴，总是愚痴。",
            "唯有径山无伎俩，握拳端坐眼如眉。"
        ],
        "notes": "",
        "id": "011fa7dc8112706b1f3709adc45d9cc3"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "禅人请赞  其七",
        "preface": "",
        "paragraphs": [
            "水黑染成，恰似真个。",
            "据坐胡床，胡挥乱做。",
            "三十年后，此话大行。",
            "籍没乃翁，胶黏滞货。"
        ],
        "notes": "",
        "id": "946003ccf551a0701261324e2bd10e75"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "佛日常长老请赞",
        "preface": "",
        "paragraphs": [
            "赤手全提，金圈栗棘。",
            "跳出三要三玄，破荡佛祖窠窟。",
            "试问有何神通，尽力吐露不出。",
            "咄咄，佛日长老，与么拈出。"
        ],
        "notes": "",
        "id": "6d7124c5b67e971d30fd7cb484d493a4"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "隆报著长老请赞",
        "preface": "",
        "paragraphs": [
            "据虎头，收虎尾，第一句下明宗旨。",
            "了无禅道与人参，滴水便见波澜起。",
            "太醒醒，难比拟。",
            "分付隆报著长老，好向丛林振纲纪。"
        ],
        "notes": "",
        "id": "1e944db927fe5e5c94bb0aa6c209cae9"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "皇太子妃请就径山升座末后说偈",
        "preface": "",
        "paragraphs": [
            "佛身无为，不堕诸数。",
            "随机示现，应无所住。",
            "如月行空，光照寰宇。",
            "廓彻信心，庄严福聚。",
            "记得先贤曾有言，皇天无亲，唯德是辅。"
        ],
        "notes": "",
        "id": "aeadc1c2e11336eb64836e8d93a31bc4"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "张直阁请升座末后说偈",
        "preface": "",
        "paragraphs": [
            "一句全提法界宽，大千收拾掌中观。",
            "横该竖抹超三际，迦叶徒劳强破颜。"
        ],
        "notes": "",
        "id": "eb3e97e02af5c9d4eb04f57e90862652"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "赠闽清黄释褐初赴上庠",
        "preface": "",
        "paragraphs": [
            "蓦劄相逢笑脸开，也知平地起风雷。",
            "好将一滴梅溪水，为雨为霖遍九垓。"
        ],
        "notes": "",
        "id": "87a39811553bb39f59a12bcab5d5b3a7"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "和无著赞大慧齿发舍利",
        "preface": "",
        "paragraphs": [
            "背触全提话已圆，孤风凛凛播皇天。",
            "无端更把闲毛齿，惹得丛林口耳传。"
        ],
        "notes": "",
        "id": "7a3043dbe0fdb8a28eea2bc4929963b9"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "送昂维那出岭兼呈应庵  其一",
        "preface": "",
        "paragraphs": [
            "福城得得来相访，象骨岩前话别时。",
            "惊起石人开铁眼，倚筇遥听老猿啼。"
        ],
        "notes": "",
        "id": "b00c57e96bfc6c6875f18f91fdec8019"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "送昂维那出岭兼呈应庵  其二",
        "preface": "",
        "paragraphs": [
            "云黄山下老禅庵，凌蔑宗风罪过多。",
            "君若到门深问讯，看渠伎俩复如何。"
        ],
        "notes": "",
        "id": "09ff48a44f96aa033002d7a317685a37"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "送拙庵住洪福",
        "preface": "",
        "paragraphs": [
            "瞎馿生得瞎馿儿，龌龊声名彻四维。",
            "更把少林无孔笛，逢人应是逆风吹。"
        ],
        "notes": "",
        "id": "11d54ce8f23ba3c727eba177e3628a5a"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "送会侍者开应庵塔铭",
        "preface": "",
        "paragraphs": [
            "三十余年沙魇，一十五处脱空。",
            "欲彰从前家丑，何妨刻石流通。"
        ],
        "notes": "",
        "id": "e48236bfea4dea718bd9c58b4a9e3bfa"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "送权维那归道场",
        "preface": "",
        "paragraphs": [
            "风搅平林万木秋，临歧送别思悠悠。",
            "也知八德池中水，不比寻常溪磵流。"
        ],
        "notes": "",
        "id": "61148220b2ad197bf559331c2df838fd"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "送聪首座兼简陈寺丞",
        "preface": "",
        "paragraphs": [
            "十载相从话岁寒，刀山剑树惯跻攀。",
            "风云会合机轮转，行看知音笑展颜。"
        ],
        "notes": "",
        "id": "3bca53b1903fb83d242f40375dc006ca"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "送如水头",
        "preface": "",
        "paragraphs": [
            "如如方解说，此说若为通。",
            "戳瞎摩醯眼，掀翻宇宙空。",
            "枯柴聊作用，活火展家风。",
            "去去休言别，智音一笑同。"
        ],
        "notes": "",
        "id": "c25b5d8d823fd0a5c861a1fb23e13720"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "径山出乡舟中寄二偈示众  其一",
        "preface": "",
        "paragraphs": [
            "三冬水上打秋千，百尺竿头棹钓船。",
            "寄语满堂龙象众，无劳掘地觅青天。"
        ],
        "notes": "",
        "id": "7a1b75cca644a027de0c321f5680ccd8"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "径山出乡舟中寄二偈示众  其二",
        "preface": "",
        "paragraphs": [
            "大丈夫儿合自知，得便宜是落便宜。",
            "无心用处急回首，莫待天明失却鸡。"
        ],
        "notes": "",
        "id": "16cf712728e06d69f5b9e272e3d8e5c1"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "赠何神童",
        "preface": "",
        "paragraphs": [
            "父母未生时，文章在何许。",
            "及乎跳出来，光明照寰宇。",
            "傍观眼难瞒，收录奏明主。",
            "一览赞希奇，杨晏堪为伍。",
            "赐笏与绿袍，以显其宗祖。",
            "人生天地间，休将年纪数。",
            "纵饶生百岁，无闻亦何补。",
            "伟哉英特大丈夫，君臣嘉会今合符。",
            "行看赤手扶宗社，大千捏聚一蘧庐。"
        ],
        "notes": "",
        "id": "ce16d1064e4fd990e77d8fcba8d97105"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "送先知客",
        "preface": "",
        "paragraphs": [
            "万里南来川藞苴，奔流度刃扣玄关。",
            "顶门戳瞎金刚眼，去住还同珠走盘。"
        ],
        "notes": "",
        "id": "bd5fa7c62be66a23eca2b256222e48eb"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "送璘首座住定水",
        "preface": "",
        "paragraphs": [
            "一棒一条痕，一掴一掌血。",
            "不是向上机关，亦非单传妙诀。",
            "佛祖见之攒眉，魔外闻之胆折。",
            "建立此纲宗，当阳贵直截。",
            "璘侍吾十年，气宇迥超绝。",
            "信手斫方圆，初不泥唇舌。",
            "青天霹雳轰，风云会时节。",
            "行看定水起波涛，始信来源出处高。"
        ],
        "notes": "",
        "id": "cf8252c97e796fe43d3f8c0f473c15d3"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "送恢侍者",
        "preface": "",
        "paragraphs": [
            "戴角擎头与么来，当机一拶顶门开。",
            "行行勿谓无知己，阃外威权善自裁。"
        ],
        "notes": "",
        "id": "65f0b9a8c62c9e995c7136b88acd8654"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "送雪峰化主",
        "preface": "",
        "paragraphs": [
            "手托庵门便放憨，千钧重担要人担。",
            "寥寥坐断孤峰顶，云衲相从昼夜参。"
        ],
        "notes": "",
        "id": "3e5cc782fd330d8d55540a13808250a2"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "和璧书记",
        "preface": "",
        "paragraphs": [
            "掷剑挥空不住空，空轮无迹剑无锋。",
            "无锋无迹凭谁会，会得金沙堕眼中。"
        ],
        "notes": "",
        "id": "9cb9312c80bc8240586fc6d4ef7ae0da"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "送珣禅人还海坛",
        "preface": "",
        "paragraphs": [
            "家乡到日许谁知，默默相逢绝路岐。",
            "莫谓海门风浪恶，干戈元是太平基。"
        ],
        "notes": "",
        "id": "0fd5033a96b104e00b4e0ed9c9084370"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "送慧知客还蜀",
        "preface": "",
        "paragraphs": [
            "踏破剑门关，十方无壁落。",
            "信步复南来，将错还就错。",
            "霜风刮面寒，梅梢初破蕚。",
            "去去又何言，宁负孤云约。"
        ],
        "notes": "",
        "id": "8f4890d00ab84505460481b7f2d22024"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "示智悟道人",
        "preface": "",
        "paragraphs": [
            "智悟悟自心，不在一切处。",
            "回首时观瞻，便是佛国土。"
        ],
        "notes": "",
        "id": "07756e5a4c57e230f4500f1ad4bf252b"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "示善应道人",
        "preface": "",
        "paragraphs": [
            "善应无私，当阳有准。",
            "直下承当，入佛祖阃。"
        ],
        "notes": "",
        "id": "b8a4fc2d0d9b6fe1c801dfd3fe5296b5"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "径山茶汤会首求颂二首  其一",
        "preface": "",
        "paragraphs": [
            "径山大施门开，长者悭贪俱破。",
            "烹煎凤髓龙团，供养千个万个。",
            "若作佛法商量，知我一状领过。"
        ],
        "notes": "",
        "id": "776f78b02e568291c33af680a97af8a1"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "径山茶汤会首求颂二首  其二",
        "preface": "",
        "paragraphs": [
            "有智大丈夫，发心贵真实。",
            "心真万法空，处处无踪迹。",
            "所谓大空王，显不思议力。",
            "况复念世间，来者正疲极。",
            "一茶一汤功德香，普令信者从兹入。"
        ],
        "notes": "",
        "id": "209d11206e28101f0d1c20229d8112ad"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "示曾秘校",
        "preface": "",
        "paragraphs": [
            "天童得力句，不摇三寸舌。",
            "父母未生前，令已行摩竭。",
            "直下便承当，敢保犹未彻。",
            "放下百不知，脑门重著楔。",
            "唯是过量人，一拳无二说。"
        ],
        "notes": "",
        "id": "a610632be781448662aae844475a754e"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "祥符建僧堂周都料求颂",
        "preface": "",
        "paragraphs": [
            "妙处如何论浅深，应之于手得于心。",
            "方圆不用机谋力，长短休将语默寻。",
            "一斧便成真活计，三思始就费光阴。",
            "山僧直截重重说，须信真𨱎不博金。"
        ],
        "notes": "",
        "id": "59039868564208965ae14917059bc9df"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古六首  其一",
        "preface": "",
        "paragraphs": [
            "三处移场定是非，顽心全不改毫厘。",
            "胡言汉语凭谁会，铁额铜头也皱眉。"
        ],
        "notes": "",
        "id": "41a2d6923315d9018ce40fad383a702e"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古六首  其二",
        "preface": "",
        "paragraphs": [
            "贤圣法来未曾杀，而今断这一刀休。",
            "果然葛怛胸中落，笑杀灵山老比丘。"
        ],
        "notes": "",
        "id": "9bc048bcda1fa6e50574bb91be7224ad"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古六首  其三",
        "preface": "",
        "paragraphs": [
            "一桡劈脑没遮拦，大海波涛彻底干。",
            "尽谓单传并直指，谁知总被祖师谩。"
        ],
        "notes": "",
        "id": "eb18aab824012cdf4ed07e1e1bb6aabd"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古六首  其四",
        "preface": "",
        "paragraphs": [
            "蓦就膏肓打一针，当时无处著浑身。",
            "呵呵笑入严阳去，蛇虎为邻不可寻。"
        ],
        "notes": "",
        "id": "2dedf76922a7557ddc95c787baf955ab"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古六首  其五",
        "preface": "",
        "paragraphs": [
            "腊月莲花菡萏香，三回赏手不寻常。",
            "直饶会得须眉落，早是龟毛数丈长。"
        ],
        "notes": "",
        "id": "31bb4b4d4db0261bd74742ea09f2ba86"
    },
    {
        "author": "释咸杰",
        "dynasty": "宋",
        "type": "诗",
        "rhythmic": "",
        "title": "颂古六首  其六",
        "preface": "",
        "paragraphs": [
            "有问冬来事，京师出大黄。",
            "贪他一粒粟，失却半年粮。"
        ],
        "notes": "",
        "id": "98aa10862946333b9033041a100edf1b"
    }
]