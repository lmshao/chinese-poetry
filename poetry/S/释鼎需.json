[
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其一",
        "preface": "",
        "paragraphs": [
            "隈严遁谷，败种焦牙。",
            "应物随形，拖泥带水。"
        ],
        "notes": "",
        "id": "1323e2db5a0881cd4c23902f517e8e21"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其二",
        "preface": "",
        "paragraphs": [
            "奔流度刃，未是作家。",
            "疾燄过风，犹为钝汉。"
        ],
        "notes": "",
        "id": "69070dc6350457cd024e122784cd250e"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其三",
        "preface": "",
        "paragraphs": [
            "子能承父业，赚杀几多人。",
            "家破人亡后，无门寄此身。",
            "愁人莫向愁人说，说向愁人愁杀人。"
        ],
        "notes": "",
        "id": "1a8ba529731fb3397004b18053907713"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其四",
        "preface": "",
        "paragraphs": [
            "欲得现前，莫存顺逆。",
            "屙屎送尿，多少省力。"
        ],
        "notes": "",
        "id": "33c7fe9ea48a8f834f427594b2207754"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其五",
        "preface": "",
        "paragraphs": [
            "堂堂兮巍巍，威威兮蕤蕤。",
            "手携兔角杖，脚踏石乌龟。",
            "来莫可抑，去莫可追。",
            "而今到此，合掌趺跪。"
        ],
        "notes": "",
        "id": "e40f2ea26d28e45ca743a83b87e37fb5"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其六",
        "preface": "",
        "paragraphs": [
            "我观鹞子抟天飞，乌龟水底逐鱼儿。",
            "三个婆婆六个嬭，金刚背上烂如泥。",
            "诸仁者，知不知。",
            "伯牙虽会弹，善听须子期。"
        ],
        "notes": "",
        "id": "51fb6faa704d3cebb0f20242a3407e45"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其七",
        "preface": "",
        "paragraphs": [
            "昨夜三更转向西，昏昏宇宙几人迷。",
            "澄潭影转风初息，孤狖微闻岭外啼。"
        ],
        "notes": "",
        "id": "8252ad4f3350fb61a3e5ba2c54684529"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其八",
        "preface": "",
        "paragraphs": [
            "在凡全凡，在圣全圣。",
            "各各据本位，通达事理竟。",
            "譬如钟中无鼓响，鼓中无钟声。",
            "钟鼓不相参，句句无前后。",
            "若能于此彻根源，一任金毛唤作狗。",
            "忙忙途路未归人，切忌面南看北斗。"
        ],
        "notes": "",
        "id": "8a4c190f9ade90e675072fad4fef30cd"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其九",
        "preface": "",
        "paragraphs": [
            "独枕孤峰忘岁月，梧桐叶落始知秋。",
            "若知扑落非他物，始解纵横得自由。",
            "万仞悬崖丝系腰，百尺竿头独打翘。",
            "大洋海里骤骅骝，须弥顶上驾扁舟。",
            "好个通天作略，自然脱体风流。",
            "今朝有酒今朝醉，明日愁来明日愁。"
        ],
        "notes": "",
        "id": "5cbf5f6b8c1a1150dba5859653106c28"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其一○",
        "preface": "",
        "paragraphs": [
            "行亦禅，坐亦禅，语默动静体安然。",
            "江上晚来堪画处，一叶扁舟破远烟。"
        ],
        "notes": "",
        "id": "b3a594f7cb9ecf6ce856c08e8dc95d01"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其一一",
        "preface": "",
        "paragraphs": [
            "陜府铁牛吞大像，生得河东𬸚𬸦儿。",
            "海门深处宜归隐，只恐调高人不知。",
            "知不知，拟欲擡眸一顾之，早是失却两茎眉。"
        ],
        "notes": "",
        "id": "d069207b5ab0bf0b6565cbd0ade5c8d6"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其一二",
        "preface": "",
        "paragraphs": [
            "世尊拈花，迦叶微笑。",
            "师铁得金，一场富贵。",
            "马祖升堂，百丈卷席。",
            "为众竭力，祸出私门。"
        ],
        "notes": "",
        "id": "517a7178f4b45c10849806aca13060b3"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其一三",
        "preface": "",
        "paragraphs": [
            "人间正月十五日，西来祖意若为陈。",
            "楼台上下火照火，车马往来人看人。"
        ],
        "notes": "",
        "id": "8c82623160ba856974ae9909fba92816"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其一四",
        "preface": "",
        "paragraphs": [
            "一不得孤负自己，二不得停囚长智。",
            "三不得生心比拟，拟不拟，眨起眉毛千万里。"
        ],
        "notes": "",
        "id": "390f3ddac99dce47f09ca9b28733bd88"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其一五",
        "preface": "",
        "paragraphs": [
            "虎头带角人难措，石火电光须密布。",
            "假饶烈士荐应难，懵底那能解回互。"
        ],
        "notes": "",
        "id": "13166dad56a0e2bccfff27ec98fbebf6"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其一六",
        "preface": "",
        "paragraphs": [
            "死中活，闲云散尽长空阔。",
            "活中死，螺江水流截不住。",
            "两岸芦花相对开，渔翁拨棹还归去。",
            "去去何处，寒梅已绽岭南枝，漫漫雪覆千峰寺。"
        ],
        "notes": "",
        "id": "91f356e4f01a9d04dc032a05ebafc738"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其一七",
        "preface": "",
        "paragraphs": [
            "三月安居，九旬禁足。",
            "物外闲人，何拘何束。",
            "青绢扇子足风凉，一任山青并水绿。"
        ],
        "notes": "",
        "id": "8d74a66b5dc32a761566ee1169ebf2c1"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其一八",
        "preface": "",
        "paragraphs": [
            "行罗汉慈，破结贼故。",
            "行菩萨慈，安众生故。",
            "行如来慈，续慧命故。"
        ],
        "notes": "",
        "id": "ecef8d1fddb9f5e4c6613fce3c858783"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其一九",
        "preface": "",
        "paragraphs": [
            "横按吹毛，虚张意气。",
            "冲开铁壁，枉费精神。"
        ],
        "notes": "",
        "id": "a6364fa26cb8009a4b64d8cd56a5a6bd"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其二○",
        "preface": "",
        "paragraphs": [
            "西天悉达多太子，今日降神出母胎。",
            "一步一莲随宝足，人间天上独崔嵬。"
        ],
        "notes": "",
        "id": "2701b76af08dacbfe723c095c2864005"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古四首  其一",
        "preface": "",
        "paragraphs": [
            "入息未尝居阴界，出息何曾涉万缘。",
            "一声渔笛离南浦，依旧芦花深处眠。"
        ],
        "notes": "",
        "id": "1bde1e73d7ee6751cca526df841b815f"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古四首  其二",
        "preface": "",
        "paragraphs": [
            "池阳面壁许谁知，万古孤峰对落晖。",
            "才见攒眉便回去，早知不是丈夫儿。"
        ],
        "notes": "",
        "id": "5a259eccd8e0e7804691651cddf19276"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古四首  其三",
        "preface": "",
        "paragraphs": [
            "闭门入圃太周遮，一唤回头便到家。",
            "良遂知时人不委，海山空映夕阳斜。"
        ],
        "notes": "",
        "id": "dcd22f18ee4ce517d4addff89fd1254d"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古四首  其四",
        "preface": "",
        "paragraphs": [
            "言言言兮，飘风洒雪。",
            "默默默兮，雷𫐒电掣。",
            "藕丝孔里骑大鹏，等闲挨落天边月。"
        ],
        "notes": "",
        "id": "808cccff851f9855d4c741b49db6a7ae"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "自赞",
        "preface": "",
        "paragraphs": [
            "一不爱乖崖傲物，又不爱像楼打楼。",
            "饱谙世事慵开口，暗展双眉自点头。"
        ],
        "notes": "",
        "id": "9b9df614f323d6c2c8bdebaed179db29"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈四首  其一",
        "preface": "",
        "paragraphs": [
            "便请从东过西，不妨水云自若。",
            "如其稍涉迟回，直是一槌粉碎。"
        ],
        "notes": "",
        "id": "3902213d15cb0943ebd174efd3e86d65"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈四首  其二",
        "preface": "",
        "paragraphs": [
            "懒翁懒中懒，最懒懒说禅。",
            "亦不重自己，亦不重先贤。",
            "又谁管你地，又谁管你天。",
            "物外翛然无个事，日上三竿犹更眠。"
        ],
        "notes": "",
        "id": "85134a82dcd4dc25f326d1e4229b39e3"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈四首  其三",
        "preface": "",
        "paragraphs": [
            "心如皎月连天照，性似寒潭彻底清。",
            "无价夜光人不识，梦中虚度几千春。"
        ],
        "notes": "",
        "id": "09491c7f806e1a1ab7b37bee8860ecae"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈四首  其四",
        "preface": "",
        "paragraphs": [
            "十四十五，明明已露。",
            "更问如何，西天此土。"
        ],
        "notes": "",
        "id": "ddf7061154dfa30744141f2ae7d9d79a"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "顶门竖亚摩醯眼，肘后斜悬夺命符。",
            "瞎却眼，卸却符，赵州东壁挂葫芦。"
        ],
        "notes": "",
        "id": "5aeec4727099445cb431a63f5a3ba5aa"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其一",
        "preface": "",
        "paragraphs": [
            "鸟窠佛法无多子，只在褴襂一布毛。",
            "一气吹来何处去，至今天下有𫍢讹。"
        ],
        "notes": "",
        "id": "cbd9ac612bcf0db1ae2ba00e9d6d170e"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其二",
        "preface": "",
        "paragraphs": [
            "打车即是打牛是，鼻孔辽天也被穿。",
            "已向人前输肺腑，可怜今古妄加鞭。"
        ],
        "notes": "",
        "id": "4aff6b8dccb956b5a99387eb78835885"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其三",
        "preface": "",
        "paragraphs": [
            "父子相将草里游，人前拈弄几包羞。",
            "返雷一震惊天地，直得沧溟绝点流。"
        ],
        "notes": "",
        "id": "4a6e93afd89ab682c2a45a425b80ae7c"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其四",
        "preface": "",
        "paragraphs": [
            "大义开田创祖基，分明书契示传持。",
            "儿孙不肯遗先业，乞食年年役路歧。"
        ],
        "notes": "",
        "id": "5fb5d7c496c3254a10673d7ce6aae611"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其五",
        "preface": "",
        "paragraphs": [
            "王令威严谁敢拟，纤毫才动铁轮随。",
            "时人只见锥头利，几人能见利头锥。"
        ],
        "notes": "",
        "id": "5516a1f3c26dedffa797d16097c46e30"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其六",
        "preface": "",
        "paragraphs": [
            "镆铘在握当堂坐，拟欲冲前便丧躯。",
            "纵使机锋如电拂，到头未免病栖芦。"
        ],
        "notes": "",
        "id": "256e4b20a07da0abca2dd019f0843278"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其七",
        "preface": "",
        "paragraphs": [
            "堪笑当年陆大夫，独夸身外更无余。",
            "不因指出花如梦，争得双眸翳尽除。"
        ],
        "notes": "",
        "id": "82fdec71922fd474e4e3f3888325ed2e"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其八",
        "preface": "",
        "paragraphs": [
            "盐贵米贱，诸事成现。",
            "拟欲商量，脑后拔箭。"
        ],
        "notes": "",
        "id": "7a6deb26197f7fd2d2c55d088466bdc2"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其九",
        "preface": "",
        "paragraphs": [
            "金木水火土，始终颠倒数。",
            "五六下四三，初爻传白虎。",
            "苦苦，卜得此卦一生贫，远信不来病人死。"
        ],
        "notes": "",
        "id": "b6b0a47e61445d7a60e89f9298ca56b0"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其一○",
        "preface": "",
        "paragraphs": [
            "骑虎头，把虎尾，霹雳一声惊万里。",
            "坐观成败老将军，脑后一槌谁敢拟。",
            "拟不拟，个个无裩长者子。"
        ],
        "notes": "",
        "id": "055973da1365ec297392d6185388f04f"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其一一",
        "preface": "",
        "paragraphs": [
            "昨夜三更转向西，昏昏宇宙几人迷。",
            "澄潭影转风初息，猿狖微闻岭外啼。"
        ],
        "notes": "",
        "id": "8252ad4f3350fb61a3e5ba2c54684529"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其一二",
        "preface": "",
        "paragraphs": [
            "两个孩儿抱花鼓，左边打了右边舞。",
            "一曲两曲无人会，历历清风动千古。"
        ],
        "notes": "",
        "id": "f4f682f1924abc298b2843aadf7363c6"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其一三",
        "preface": "",
        "paragraphs": [
            "京师出大黄，不许谩商量。",
            "贵买还贱卖，才吃便承当。"
        ],
        "notes": "",
        "id": "473ab4aafd0157aaec5cc31d5f11eac5"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其一四",
        "preface": "",
        "paragraphs": [
            "一不问兮二不休，直须识取那钩头。",
            "再三回首来相见，急水波心辊绣毬。"
        ],
        "notes": "",
        "id": "f95a84ed3c395f7734c43335db531b63"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其一五",
        "preface": "",
        "paragraphs": [
            "云门大作师子吼，刚把衷肠为谁剖。",
            "眼似流星尚懵然，狂夫逐臭争知有。",
            "君不见，岩头有语兮，咬人屎橛非好狗。"
        ],
        "notes": "",
        "id": "54d0fedaf5dc861cb452270d6c3744a5"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其一六",
        "preface": "",
        "paragraphs": [
            "畐塞虚空，不如不去。",
            "前后际断，今亦无住。",
            "倒骑佛殿出三门，却把三门挂露柱。"
        ],
        "notes": "",
        "id": "568407a172924e9bfe01cc076d264e6f"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其一七",
        "preface": "",
        "paragraphs": [
            "全锋敌胜铁牛机，电掣雷奔已是迟。",
            "等闲活捉卢陂老，纵饶猛略若为施。",
            "君不见，寰中意气，阃外威权，拟议冲前总灭门。"
        ],
        "notes": "",
        "id": "05af61f428cfeea5fd7b0f2dfbf544ae"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其一八",
        "preface": "",
        "paragraphs": [
            "𪂶𪂶鸟，守空池。",
            "鱼从脚底过，𪂶𪂶总不知。"
        ],
        "notes": "",
        "id": "caeedcc5667bc118ab59da0c5dbd97ca"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其一九",
        "preface": "",
        "paragraphs": [
            "幽谷白云藏白雀，拟心栖处隔山迷。",
            "直饶不住栖心处，犹落怡山第二机。"
        ],
        "notes": "",
        "id": "73873ec5d63b195fef606ab4730f2881"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其二○",
        "preface": "",
        "paragraphs": [
            "三人证龟成鳖，刚把天机漏泄。",
            "木人岭上唱歌，石女眼中滴血。"
        ],
        "notes": "",
        "id": "d35695c3342c736e731033ff99cf547e"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其二一",
        "preface": "",
        "paragraphs": [
            "路穷崖断进无门，赖有山翁指出原。",
            "九曲黄河清彻底，谁知别是一乾坤。"
        ],
        "notes": "",
        "id": "dcd8769f81201927df6b6d066bbbead7"
    }
]