[
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其一",
        "preface": "",
        "paragraphs": [
            "隈严遁谷，败种焦牙。",
            "应物随形，拖泥带水。"
        ],
        "notes": "",
        "id": "d79d692d6ba1ea5659fb8ee4e2fbb49e"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其二",
        "preface": "",
        "paragraphs": [
            "奔流度刃，未是作家。",
            "疾燄过风，犹为钝汉。"
        ],
        "notes": "",
        "id": "bb667fc9aa621f9adb09f2c2ce6cb824"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其三",
        "preface": "",
        "paragraphs": [
            "子能承父业，赚杀几多人。",
            "家破人亡后，无门寄此身。",
            "愁人莫向愁人说，说向愁人愁杀人。"
        ],
        "notes": "",
        "id": "eb6faec4c2d06b70410c1d0c7b57d6f6"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其四",
        "preface": "",
        "paragraphs": [
            "欲得现前，莫存顺逆。",
            "屙屎送尿，多少省力。"
        ],
        "notes": "",
        "id": "09aba5e815e2145e630d40610009c0cc"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其五",
        "preface": "",
        "paragraphs": [
            "堂堂兮巍巍，威威兮蕤蕤。",
            "手携兔角杖，脚踏石乌龟。",
            "来莫可抑，去莫可追。",
            "而今到此，合掌趺跪。"
        ],
        "notes": "",
        "id": "64eca86b496787b22fa034927e2c1eb2"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其六",
        "preface": "",
        "paragraphs": [
            "我观鹞子抟天飞，乌龟水底逐鱼儿。",
            "三个婆婆六个嬭，金刚背上烂如泥。",
            "诸仁者，知不知。",
            "伯牙虽会弹，善听须子期。"
        ],
        "notes": "",
        "id": "40d226b8dac28f0e5d4eb1cc0e183e93"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其七",
        "preface": "",
        "paragraphs": [
            "昨夜三更转向西，昏昏宇宙几人迷。",
            "澄潭影转风初息，孤狖微闻岭外啼。"
        ],
        "notes": "",
        "id": "bec507bdaeb177618dbe344bdf714699"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其八",
        "preface": "",
        "paragraphs": [
            "在凡全凡，在圣全圣。",
            "各各据本位，通达事理竟。",
            "譬如钟中无鼓响，鼓中无钟声。",
            "钟鼓不相参，句句无前后。",
            "若能于此彻根源，一任金毛唤作狗。",
            "忙忙途路未归人，切忌面南看北斗。"
        ],
        "notes": "",
        "id": "4638926d40a8c05ebb71d0730e59a955"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其九",
        "preface": "",
        "paragraphs": [
            "独枕孤峰忘岁月，梧桐叶落始知秋。",
            "若知扑落非他物，始解纵横得自由。",
            "万仞悬崖丝系腰，百尺竿头独打翘。",
            "大洋海里骤骅骝，须弥顶上驾扁舟。",
            "好个通天作略，自然脱体风流。",
            "今朝有酒今朝醉，明日愁来明日愁。"
        ],
        "notes": "",
        "id": "1b7478575463d1f6d1296026aa6a25a1"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其一○",
        "preface": "",
        "paragraphs": [
            "行亦禅，坐亦禅，语默动静体安然。",
            "江上晚来堪画处，一叶扁舟破远烟。"
        ],
        "notes": "",
        "id": "446fc0235cc6706b7c788d2dfcaac963"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其一一",
        "preface": "",
        "paragraphs": [
            "陜府铁牛吞大像，生得河东𬸚𬸦儿。",
            "海门深处宜归隐，只恐调高人不知。",
            "知不知，拟欲擡眸一顾之，早是失却两茎眉。"
        ],
        "notes": "",
        "id": "8a00575cd52b95742c2d85176d3a92b9"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其一二",
        "preface": "",
        "paragraphs": [
            "世尊拈花，迦叶微笑。",
            "师铁得金，一场富贵。",
            "马祖升堂，百丈卷席。",
            "为众竭力，祸出私门。"
        ],
        "notes": "",
        "id": "9d9a37c9a6811df86b987ca9c905ee36"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其一三",
        "preface": "",
        "paragraphs": [
            "人间正月十五日，西来祖意若为陈。",
            "楼台上下火照火，车马往来人看人。"
        ],
        "notes": "",
        "id": "98cde018827341e3b146901596eee599"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其一四",
        "preface": "",
        "paragraphs": [
            "一不得孤负自己，二不得停囚长智。",
            "三不得生心比拟，拟不拟，眨起眉毛千万里。"
        ],
        "notes": "",
        "id": "6d34b24f3167053114636d2a4803f19a"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其一五",
        "preface": "",
        "paragraphs": [
            "虎头带角人难措，石火电光须密布。",
            "假饶烈士荐应难，懵底那能解回互。"
        ],
        "notes": "",
        "id": "5712b90b9e47f4d4a1ab1b0837b3fb1d"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其一六",
        "preface": "",
        "paragraphs": [
            "死中活，闲云散尽长空阔。",
            "活中死，螺江水流截不住。",
            "两岸芦花相对开，渔翁拨棹还归去。",
            "去去何处，寒梅已绽岭南枝，漫漫雪覆千峰寺。"
        ],
        "notes": "",
        "id": "e3584788850b5c252d88494d5e48c379"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其一七",
        "preface": "",
        "paragraphs": [
            "三月安居，九旬禁足。",
            "物外闲人，何拘何束。",
            "青绢扇子足风凉，一任山青并水绿。"
        ],
        "notes": "",
        "id": "a2f3882a25cb3d8d0ec16d32b34076fa"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其一八",
        "preface": "",
        "paragraphs": [
            "行罗汉慈，破结贼故。",
            "行菩萨慈，安众生故。",
            "行如来慈，续慧命故。"
        ],
        "notes": "",
        "id": "1956de763b8448bfca12157fcbe9de4e"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其一九",
        "preface": "",
        "paragraphs": [
            "横按吹毛，虚张意气。",
            "冲开铁壁，枉费精神。"
        ],
        "notes": "",
        "id": "d1861ce69da7179d619651a02fe2ebb8"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈二十首  其二○",
        "preface": "",
        "paragraphs": [
            "西天悉达多太子，今日降神出母胎。",
            "一步一莲随宝足，人间天上独崔嵬。"
        ],
        "notes": "",
        "id": "c390ac044a3f829ceb58e65bfd6fd633"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古四首  其一",
        "preface": "",
        "paragraphs": [
            "入息未尝居阴界，出息何曾涉万缘。",
            "一声渔笛离南浦，依旧芦花深处眠。"
        ],
        "notes": "",
        "id": "100263a895c190034a063646e554b12d"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古四首  其二",
        "preface": "",
        "paragraphs": [
            "池阳面壁许谁知，万古孤峰对落晖。",
            "才见攒眉便回去，早知不是丈夫儿。"
        ],
        "notes": "",
        "id": "d6405db173bf9687a13afaa7288b44c4"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古四首  其三",
        "preface": "",
        "paragraphs": [
            "闭门入圃太周遮，一唤回头便到家。",
            "良遂知时人不委，海山空映夕阳斜。"
        ],
        "notes": "",
        "id": "118ccd305e2b8faac2af8f189c0df5f8"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古四首  其四",
        "preface": "",
        "paragraphs": [
            "言言言兮，飘风洒雪。",
            "默默默兮，雷𫐒电掣。",
            "藕丝孔里骑大鹏，等闲挨落天边月。"
        ],
        "notes": "",
        "id": "ff708ee51acafbb71a95dbba366c1f7c"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "自赞",
        "preface": "",
        "paragraphs": [
            "一不爱乖崖傲物，又不爱像楼打楼。",
            "饱谙世事慵开口，暗展双眉自点头。"
        ],
        "notes": "",
        "id": "cb91bd4e07803b4d1d0b3581318f87f8"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈四首  其一",
        "preface": "",
        "paragraphs": [
            "便请从东过西，不妨水云自若。",
            "如其稍涉迟回，直是一槌粉碎。"
        ],
        "notes": "",
        "id": "473a8c009b8a1a0f2789ad449e854940"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈四首  其二",
        "preface": "",
        "paragraphs": [
            "懒翁懒中懒，最懒懒说禅。",
            "亦不重自己，亦不重先贤。",
            "又谁管你地，又谁管你天。",
            "物外翛然无个事，日上三竿犹更眠。"
        ],
        "notes": "",
        "id": "30534faccc31af6c73f601e19ff64a97"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈四首  其三",
        "preface": "",
        "paragraphs": [
            "心如皎月连天照，性似寒潭彻底清。",
            "无价夜光人不识，梦中虚度几千春。"
        ],
        "notes": "",
        "id": "0101335dae9e6cb9c55b0bfb011b7e55"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈四首  其四",
        "preface": "",
        "paragraphs": [
            "十四十五，明明已露。",
            "更问如何，西天此土。"
        ],
        "notes": "",
        "id": "ca0b6057246d3daf17990073e3c34df6"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "顶门竖亚摩醯眼，肘后斜悬夺命符。",
            "瞎却眼，卸却符，赵州东壁挂葫芦。"
        ],
        "notes": "",
        "id": "9682391113b2f49de5da06d8695dd778"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其一",
        "preface": "",
        "paragraphs": [
            "鸟窠佛法无多子，只在褴襂一布毛。",
            "一气吹来何处去，至今天下有𫍢讹。"
        ],
        "notes": "",
        "id": "124297819c7c23d0fb9ab4593f61ab56"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其二",
        "preface": "",
        "paragraphs": [
            "打车即是打牛是，鼻孔辽天也被穿。",
            "已向人前输肺腑，可怜今古妄加鞭。"
        ],
        "notes": "",
        "id": "f5139e15184d817bdea5e3dd64bb3a5b"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其三",
        "preface": "",
        "paragraphs": [
            "父子相将草里游，人前拈弄几包羞。",
            "返雷一震惊天地，直得沧溟绝点流。"
        ],
        "notes": "",
        "id": "03aaa4e5b2cea42753ee960b8cbf41d4"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其四",
        "preface": "",
        "paragraphs": [
            "大义开田创祖基，分明书契示传持。",
            "儿孙不肯遗先业，乞食年年役路歧。"
        ],
        "notes": "",
        "id": "b14c7484ca7a1f14eea7d5fa5313bba4"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其五",
        "preface": "",
        "paragraphs": [
            "王令威严谁敢拟，纤毫才动铁轮随。",
            "时人只见锥头利，几人能见利头锥。"
        ],
        "notes": "",
        "id": "138a660d6defbdacb75acf6b41edd85a"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其六",
        "preface": "",
        "paragraphs": [
            "镆铘在握当堂坐，拟欲冲前便丧躯。",
            "纵使机锋如电拂，到头未免病栖芦。"
        ],
        "notes": "",
        "id": "a1eb06b86eff983284ab7d8d96233b41"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其七",
        "preface": "",
        "paragraphs": [
            "堪笑当年陆大夫，独夸身外更无余。",
            "不因指出花如梦，争得双眸翳尽除。"
        ],
        "notes": "",
        "id": "7e27ce3d8bb4fb010de4b62b3b9405c1"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其八",
        "preface": "",
        "paragraphs": [
            "盐贵米贱，诸事成现。",
            "拟欲商量，脑后拔箭。"
        ],
        "notes": "",
        "id": "47c59fbf2a709e4652ad388f68c053fa"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其九",
        "preface": "",
        "paragraphs": [
            "金木水火土，始终颠倒数。",
            "五六下四三，初爻传白虎。",
            "苦苦，卜得此卦一生贫，远信不来病人死。"
        ],
        "notes": "",
        "id": "1050a8e69a1a641a9f00090a38215cee"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其一○",
        "preface": "",
        "paragraphs": [
            "骑虎头，把虎尾，霹雳一声惊万里。",
            "坐观成败老将军，脑后一槌谁敢拟。",
            "拟不拟，个个无裩长者子。"
        ],
        "notes": "",
        "id": "57ada7d9c33a4e31f00adb92ca76d8db"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其一一",
        "preface": "",
        "paragraphs": [
            "昨夜三更转向西，昏昏宇宙几人迷。",
            "澄潭影转风初息，猿狖微闻岭外啼。"
        ],
        "notes": "",
        "id": "bec507bdaeb177618dbe344bdf714699"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其一二",
        "preface": "",
        "paragraphs": [
            "两个孩儿抱花鼓，左边打了右边舞。",
            "一曲两曲无人会，历历清风动千古。"
        ],
        "notes": "",
        "id": "c7496e753d1ec21b4a41f65e2191f057"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其一三",
        "preface": "",
        "paragraphs": [
            "京师出大黄，不许谩商量。",
            "贵买还贱卖，才吃便承当。"
        ],
        "notes": "",
        "id": "2edc0d7399caf34ee3f10fb2b589ad5e"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其一四",
        "preface": "",
        "paragraphs": [
            "一不问兮二不休，直须识取那钩头。",
            "再三回首来相见，急水波心辊绣毬。"
        ],
        "notes": "",
        "id": "c2fd26ff5c1ea589b966442992404599"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其一五",
        "preface": "",
        "paragraphs": [
            "云门大作师子吼，刚把衷肠为谁剖。",
            "眼似流星尚懵然，狂夫逐臭争知有。",
            "君不见，岩头有语兮，咬人屎橛非好狗。"
        ],
        "notes": "",
        "id": "ad111e394c516f50a7a15955c53ef305"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其一六",
        "preface": "",
        "paragraphs": [
            "畐塞虚空，不如不去。",
            "前后际断，今亦无住。",
            "倒骑佛殿出三门，却把三门挂露柱。"
        ],
        "notes": "",
        "id": "c1f90f013ffdc08ba421f62f29632777"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其一七",
        "preface": "",
        "paragraphs": [
            "全锋敌胜铁牛机，电掣雷奔已是迟。",
            "等闲活捉卢陂老，纵饶猛略若为施。",
            "君不见，寰中意气，阃外威权，拟议冲前总灭门。"
        ],
        "notes": "",
        "id": "07f0009d59f19453a923ed927be81e4d"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其一八",
        "preface": "",
        "paragraphs": [
            "𪂶𪂶鸟，守空池。",
            "鱼从脚底过，𪂶𪂶总不知。"
        ],
        "notes": "",
        "id": "3115695b6b8563b94dce0afd637cf38f"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其一九",
        "preface": "",
        "paragraphs": [
            "幽谷白云藏白雀，拟心栖处隔山迷。",
            "直饶不住栖心处，犹落怡山第二机。"
        ],
        "notes": "",
        "id": "cf1fb9acf2c721b57e5b2f12d0bd31cd"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其二○",
        "preface": "",
        "paragraphs": [
            "三人证龟成鳖，刚把天机漏泄。",
            "木人岭上唱歌，石女眼中滴血。"
        ],
        "notes": "",
        "id": "4a1e858f1ae0fb7a1b5ea0cbdff6f3ff"
    },
    {
        "author": "释鼎需",
        "dynasty": "宋",
        "type": "诗",
        "rhythmic": "",
        "title": "颂古十七首  其二一",
        "preface": "",
        "paragraphs": [
            "路穷崖断进无门，赖有山翁指出原。",
            "九曲黄河清彻底，谁知别是一乾坤。"
        ],
        "notes": "",
        "id": "2ce84f4cf9d6164ce44ab7148164496f"
    }
]