[
    {
        "author": "释思慧",
        "dynasty": "宋",
        "type": "诗",
        "rhythmic": "",
        "title": "偈八首  其一",
        "preface": "",
        "paragraphs": [
            "板韵才终，鼓声三叠。",
            "人天交接，龙象回旋。",
            "祖佛家风，一时漏泄。"
        ],
        "notes": "",
        "id": "c6e4253db774ef70e579efbda8c34da4"
    },
    {
        "author": "释思慧",
        "dynasty": "宋",
        "type": "诗",
        "rhythmic": "",
        "title": "偈八首  其二",
        "preface": "",
        "paragraphs": [
            "天地一指，万物一马。",
            "踏倒系驴橛，清风满天下，庄生亦是悠悠者。"
        ],
        "notes": "",
        "id": "7dd38ae23d52fbcf86505d3ae2477e35"
    },
    {
        "author": "释思慧",
        "dynasty": "宋",
        "type": "诗",
        "rhythmic": "",
        "title": "偈八首  其三",
        "preface": "",
        "paragraphs": [
            "智海无这个忌讳，要开便开，要合便合。",
            "要打便打，要喝便喝。",
            "一切智通无障碍，十方世界横该抹。",
            "灵叟灵叟，快活快活。"
        ],
        "notes": "",
        "id": "b655b60088bd049279a2e9bea31d5120"
    },
    {
        "author": "释思慧",
        "dynasty": "宋",
        "type": "诗",
        "rhythmic": "",
        "title": "偈八首  其四",
        "preface": "",
        "paragraphs": [
            "透得荆棘过，枯木堂中第一座。",
            "拈得笔头挥，长连床上第二机。",
            "若向个中论胜劣，得便宜是落便宜。"
        ],
        "notes": "",
        "id": "18904fac99fc6f1bfab0fa4f6d3f02e2"
    },
    {
        "author": "释思慧",
        "dynasty": "宋",
        "type": "诗",
        "rhythmic": "",
        "title": "偈八首  其五",
        "preface": "",
        "paragraphs": [
            "青春易过，白日难留。",
            "始见新年，又将一月。",
            "生死事大，人皆知之。",
            "了得生死，能有几个。",
            "拄杖子了得死生，古今日月磨礲他不得。",
            "天堂地狱龙罩他不得，六道四生留连他不得，祖师言句羁绊他不得。",
            "如师了王，自在无畏。",
            "哮吼一声，群狐屏迹。",
            "有时横按孤峰顶，铁眼铜睛不敢窥。"
        ],
        "notes": "",
        "id": "5ff1cd7bd22a2eb4e4b322a1387c7af4"
    },
    {
        "author": "释思慧",
        "dynasty": "宋",
        "type": "诗",
        "rhythmic": "",
        "title": "偈八首  其六",
        "preface": "",
        "paragraphs": [
            "一法既通，万法无碍。",
            "拈起笊篱，放下布袋。"
        ],
        "notes": "",
        "id": "8d9c8c18adf8552e3a7d57108d6330dd"
    },
    {
        "author": "释思慧",
        "dynasty": "宋",
        "type": "诗",
        "rhythmic": "",
        "title": "偈八首  其七",
        "preface": "",
        "paragraphs": [
            "正说知见时，知见俱是心。",
            "当心即知见，知见即如今。"
        ],
        "notes": "",
        "id": "5f6483543e7b53ab91cc353822ae5350"
    },
    {
        "author": "释思慧",
        "dynasty": "宋",
        "type": "诗",
        "rhythmic": "",
        "title": "偈八首  其八",
        "preface": "",
        "paragraphs": [
            "闰年节候晚，六月始梅蒸。",
            "一番云过一番雨，半日阴来半日晴。",
            "草鞋烂却浑闲事，苦是禅人眼不醒。"
        ],
        "notes": "",
        "id": "a74a79b7d22999a35db9628960dca904"
    },
    {
        "author": "释思慧",
        "dynasty": "宋",
        "type": "诗",
        "rhythmic": "",
        "title": "偈四首  其一",
        "preface": "",
        "paragraphs": [
            "妙高山顶，云海茫茫。",
            "少室岩前，雪霜凛凛。",
            "齐腰独立，徒自苦疲。",
            "七日不逢，一场懡㦬。",
            "别峰相见，落在半途。",
            "只履西归，远之还矣。"
        ],
        "notes": "",
        "id": "04d461bd2a4759d203a09c4a9d29b1b1"
    },
    {
        "author": "释思慧",
        "dynasty": "宋",
        "type": "诗",
        "rhythmic": "",
        "title": "偈四首  其二",
        "preface": "",
        "paragraphs": [
            "大道只在目前，要且目前难睹。",
            "欲识大道真体，今朝三月十五。"
        ],
        "notes": "",
        "id": "e2e8cc74dd55a60edc195f45d6b02a88"
    },
    {
        "author": "释思慧",
        "dynasty": "宋",
        "type": "诗",
        "rhythmic": "",
        "title": "偈四首  其三",
        "preface": "",
        "paragraphs": [
            "一切法无差，云门胡饼赵州茶。",
            "黄鹤楼中吹玉笛，江城五月落梅花。",
            "惭愧太原孚上座，五更闻鼓角，天晓弄琵琶。"
        ],
        "notes": "",
        "id": "ac5b40738c78e7981d53fcfa7f8f2685"
    },
    {
        "author": "释思慧",
        "dynasty": "宋",
        "type": "诗",
        "rhythmic": "",
        "title": "偈四首  其四",
        "preface": "",
        "paragraphs": [
            "南询诸友，踏破草鞋。",
            "绝学无为，坐消日月。",
            "凡前易脱，圣解难忘。",
            "但有纤毫，皆成渗漏。",
            "可中为道，似地击山。",
            "应物显形，如驴觑井。",
            "纵无计较，途辙已成。",
            "若论相应，转没交涉。",
            "勉诸仁者，莫错用心。",
            "各自归堂，更求何事。"
        ],
        "notes": "",
        "id": "589e18af251aeaa04b866eb7dfabe3ee"
    }
]