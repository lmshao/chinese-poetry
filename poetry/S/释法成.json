[
    {
        "author": "释法成",
        "dynasty": "宋",
        "type": "诗",
        "rhythmic": "",
        "title": "偈三首  其一",
        "preface": "",
        "paragraphs": [
            "灯笼忽尔笑咍咍，如何露柱亦怀胎。",
            "天明生得白头女，至今游荡不归来。",
            "这冤家，好归来，黄花与翠竹，早晚为谁栽。"
        ],
        "notes": "",
        "id": "1648eadc8398312d6142e0708095989b"
    },
    {
        "author": "释法成",
        "dynasty": "宋",
        "type": "诗",
        "rhythmic": "",
        "title": "偈三首  其二",
        "preface": "",
        "paragraphs": [
            "归源性无二，方便有多门。",
            "但了归源性，何愁方便门。"
        ],
        "notes": "",
        "id": "4ed071f5a929fcc6c051c15a71c60497"
    },
    {
        "author": "释法成",
        "dynasty": "宋",
        "type": "诗",
        "rhythmic": "",
        "title": "偈三首  其三",
        "preface": "",
        "paragraphs": [
            "露柱将来作木杓，旁人不肯任从伊。",
            "木杓将来作露柱，撑天拄地也相宜。"
        ],
        "notes": "",
        "id": "26428976fa173499fd57b1d3ae886493"
    },
    {
        "author": "释法成",
        "dynasty": "宋",
        "type": "诗",
        "rhythmic": "",
        "title": "颂古二首 达磨见武帝",
        "preface": "",
        "paragraphs": [
            "闲将一段秦川锦，裁作人间巧妇衣。",
            "几度著来呈伎俩，暗中曲调少人知。"
        ],
        "notes": "",
        "id": "6112ab6392f7c45bff8c008b9426e870"
    },
    {
        "author": "释法成",
        "dynasty": "宋",
        "type": "诗",
        "rhythmic": "",
        "title": "颂古二首 三顿棒",
        "preface": "",
        "paragraphs": [
            "山藤六十轻分付，肋下三拳已太迟。",
            "堪笑不能知痛痒，上堂犹道拂蒿枝。"
        ],
        "notes": "",
        "id": "043b000f9f96bb073e29c1c567b5c355"
    },
    {
        "author": "释法成",
        "dynasty": "宋",
        "type": "诗",
        "rhythmic": "",
        "title": "示小师思悟",
        "preface": "",
        "paragraphs": [
            "维摩不默不良久，打破玄关没窠臼。",
            "堪嗟几个杜波斯，问著痴痴不问口。"
        ],
        "notes": "",
        "id": "32665b70c19879fcf6522abc1c3252bb"
    },
    {
        "author": "释法成",
        "dynasty": "宋",
        "type": "诗",
        "rhythmic": "",
        "title": "山居  其一",
        "preface": "",
        "paragraphs": [
            "四顾巍峨锁碧阴，松风和雨响于琴。",
            "居山不用逃声色，百鸟归来何处寻。"
        ],
        "notes": "",
        "id": "f1794252ecaf7749a5517d078fe02784"
    },
    {
        "author": "释法成",
        "dynasty": "宋",
        "type": "诗",
        "rhythmic": "",
        "title": "山居  其二",
        "preface": "",
        "paragraphs": [
            "雪覆乔林同一色，清光上下含虚碧。",
            "采樵人立渡头寒，极目圆蟾为谁白。"
        ],
        "notes": "",
        "id": "b32241525a757217e04e8ad577fcfa39"
    }
]