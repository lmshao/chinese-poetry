[
    {
        "author": "释法照",
        "dynasty": "宋",
        "type": "诗",
        "rhythmic": "",
        "title": "游洞霄",
        "preface": "",
        "paragraphs": [
            "天柱华心结蕊宫，翠蛟飞玉滚溪风。",
            "岩生洞穴非人世，不到那知造化功。"
        ],
        "notes": "",
        "id": "bd56f0a94a0f785e08817fd889e9bcde"
    },
    {
        "author": "释法照",
        "dynasty": "宋",
        "type": "诗",
        "rhythmic": "",
        "title": "垂虹晚望",
        "preface": "",
        "paragraphs": [
            "老眼青青望洞庭，虹垂断岸月初生。",
            "滔滔桥下无情水，不为吴王洗甲兵。"
        ],
        "notes": "",
        "id": "f6fd4f40417cb1fbd90d07b1da3d4059"
    },
    {
        "author": "释法照",
        "dynasty": "宋",
        "type": "诗",
        "rhythmic": "",
        "title": "表忠观",
        "preface": "",
        "paragraphs": [
            "钱王古庙锁莓苔，华表秋深鹤不来。",
            "昨夜石坛风露重，凌霄花落凤仙开。"
        ],
        "notes": "",
        "id": "e1c31df24628b22e1a86e5aac8c521c8"
    },
    {
        "author": "释法照",
        "dynasty": "宋",
        "type": "诗",
        "rhythmic": "",
        "title": "辞世偈",
        "preface": "",
        "paragraphs": [
            "佛寿八十，我多九年。",
            "虚空掇转，大用现前。"
        ],
        "notes": "",
        "id": "a584e18aee023257a71035c07512796a"
    }
]