[
    {
        "author": "释道全",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "一搥打透无尽藏，一切珍宝吾皆有。",
            "拈来普济贫乏人，免使波咤路边走。"
        ],
        "notes": "",
        "id": "9e8796592b58292439ab126b5a40089a"
    },
    {
        "author": "释道全",
        "dynasty": "宋",
        "type": "诗",
        "rhythmic": "",
        "title": "秋晓",
        "preface": "",
        "paragraphs": [
            "飘飘枫叶草萋萋，云压天边雁阵低。",
            "何处水村人起早，橹声摇月过桥西。"
        ],
        "notes": "",
        "id": "c63278740746febed563a29a95a04b3f"
    },
    {
        "author": "释道全",
        "dynasty": "宋",
        "type": "诗",
        "rhythmic": "",
        "title": "题法安院",
        "preface": "",
        "paragraphs": [
            "半生梦想到山宫，此日殷勤兴莫穷。",
            "寺在烟霏空翠里，人游水墨画图中。",
            "青松夹道晓云合，黄叶满山秋露浓。",
            "满眼新诗酬未尽，再来宁愧锦囊空。"
        ],
        "notes": "",
        "id": "6702a76d6efdcd08fb7cc8279626e7c4"
    },
    {
        "author": "释道全",
        "dynasty": "宋",
        "type": "诗",
        "rhythmic": "",
        "title": "题林景思权巢  其一",
        "preface": "",
        "paragraphs": [
            "不嫌茅把盖头低，为爱平簷野雪迷。",
            "自与芦花梦明月，夜寒空误鹤来栖。"
        ],
        "notes": "",
        "id": "aaaea33e1f652bbd8fb5f25d8ac04dd4"
    },
    {
        "author": "释道全",
        "dynasty": "宋",
        "type": "诗",
        "rhythmic": "",
        "title": "题林景思权巢  其二",
        "preface": "",
        "paragraphs": [
            "田地虚明不受尘，巢中人是个中人。",
            "勿言一色浑无迹，月到梅梢亦转身。"
        ],
        "notes": "",
        "id": "9107adb8a7510ba6a49dab496e320b0e"
    },
    {
        "author": "释道全",
        "dynasty": "宋",
        "type": "诗",
        "rhythmic": "",
        "title": "题宝严寺",
        "preface": "",
        "paragraphs": [
            "出郭二十里，过山三用村。",
            "竹深疑有寺，路僻不知门。",
            "万木辞穷腊，三峰占落曛。",
            "灵源正脉在，惭愧有云孙。"
        ],
        "notes": "",
        "id": "63a070da3ff22fc88e7b3137d5322a83"
    }
]