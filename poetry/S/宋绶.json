[
    {
        "author": "宋绶",
        "dynasty": "宋",
        "type": "诗",
        "rhythmic": "",
        "title": "上元以修史促成书特免扈从因赋",
        "preface": "",
        "paragraphs": [
            "属书不得陪春豫，结客何妨事夜游。",
            "还胜南宫假宗伯，重扉深锁暗登楼。"
        ],
        "notes": "",
        "id": "a499e3641aa59482615c03fc8d061d15"
    },
    {
        "author": "宋绶",
        "dynasty": "宋",
        "type": "诗",
        "rhythmic": "",
        "title": "玉堂壁画",
        "preface": "",
        "paragraphs": [
            "忆昔唐家扃禁地，粉壁曲龙闻曩记。",
            "承明意象今顿还，永与銮坡为故事。"
        ],
        "notes": "",
        "id": "6db58079efb7b802808ecc87e092248b"
    },
    {
        "author": "宋绶",
        "dynasty": "宋",
        "type": "诗",
        "rhythmic": "",
        "title": "送僧归护国寺",
        "preface": "",
        "paragraphs": [
            "台岭分灯契上机，政庭传教及禅扉。",
            "供开蒲馔持盂至，梦忆霞标振策归。",
            "吟砚自澄晨磬彻，经窗闲掩夕香微。",
            "袍纹迥夺岩芝色，猊座人天喜重围。"
        ],
        "notes": "",
        "id": "600676030995ea009be62c9f204b8434"
    },
    {
        "author": "宋绶",
        "dynasty": "宋",
        "type": "诗",
        "rhythmic": "",
        "title": "送何水部蒙出牧袁州",
        "preface": "",
        "paragraphs": [
            "梧楸初谢楚天凉，亲见腰间换印囊。",
            "渔浦雾浓沈叠鼓，湓江风急下危樯。",
            "帝城云表瞻龙首，故国星边认剑光。",
            "退食斋中多燕喜，暖泉春酿泛瑶觞。"
        ],
        "notes": "",
        "id": "b52bc05022fe95ae040d01d56f2e58dd"
    },
    {
        "author": "宋绶",
        "dynasty": "宋",
        "type": "诗",
        "rhythmic": "",
        "title": "题义门胡氏华林书院",
        "preface": "",
        "paragraphs": [
            "六阙表门荣，华林地气灵。",
            "乌衣王氏族，玉树谢家庭。",
            "邹鲁多亟犬，荀陈更现在星。",
            "怡神虚室白，讲学夜灯青。",
            "篇籍巾箱满，弦歌里巷听。",
            "兰堂时合宴，槐市正谈经。",
            "丹井通仙穴，西山接翠屏。",
            "烟萝皆胜概，何日扣岩扃。"
        ],
        "notes": "",
        "id": "eea6f5a9a6f359d8e9a61de894359fa8"
    },
    {
        "author": "宋绶",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "神归梁小庙，礼袝汉余陵。"
        ],
        "notes": "",
        "id": "a5fb020283e66d59a967e70d2e90d61d"
    },
    {
        "author": "宋绶",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "四时常有烟棚合，三月犹无菜甲生。"
        ],
        "notes": "",
        "id": "155a35225a9f905dce47b9088c062b7c"
    },
    {
        "author": "宋绶",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "鹤料署文移，𫚖场收赋算。"
        ],
        "notes": "",
        "id": "c5a246fc84236d5bb04c6ed43951e0c3"
    },
    {
        "author": "宋绶",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "奇材剑客当前队，丽赋骚人托后车。"
        ],
        "notes": "",
        "id": "1aef0b97e92a78c64cfc4404770c36ea"
    },
    {
        "author": "宋绶",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "江涵帝子翚飞阁，山际真君鹤驭天。"
        ],
        "notes": "",
        "id": "0a21452677b28e58f59d1a89570be4fe"
    },
    {
        "author": "宋绶",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "楚泽伤春怨𫛸鴂，长安索米愧侏儒。"
        ],
        "notes": "",
        "id": "b3489c416363b527453d904f6686af6f"
    },
    {
        "author": "宋绶",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "云间乍阕仙韶曲，禁里还过叡武楼。"
        ],
        "notes": "",
        "id": "dbf34868ad95e12b657d5ff297f3ab1e"
    },
    {
        "author": "宋绶",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "海国瓯乡浙水东，暂烦良守此凭熊。"
        ],
        "notes": "",
        "id": "2ca87f9cc66b89082c17409e0c70a91e"
    }
]