[
    {
        "author": "释南雅",
        "dynasty": "宋",
        "type": "诗",
        "rhythmic": "",
        "title": "偈颂七首  其一",
        "preface": "",
        "paragraphs": [
            "葛陂化杖谁为力，陶壁飞梭事有因。",
            "好是风云相际会，峥嵘头角自惊群。"
        ],
        "notes": "",
        "id": "e9cab164f2fe2948473baa92f2e8bf28"
    },
    {
        "author": "释南雅",
        "dynasty": "宋",
        "type": "诗",
        "rhythmic": "",
        "title": "偈颂七首  其二",
        "preface": "",
        "paragraphs": [
            "百岁光阴弹指顷，万缘休处是良谋。",
            "文章盖世今何在，到了还归土一坵。"
        ],
        "notes": "",
        "id": "d33783df0394ebecb7c64ac3f6da147b"
    },
    {
        "author": "释南雅",
        "dynasty": "宋",
        "type": "诗",
        "rhythmic": "",
        "title": "偈颂七首  其三",
        "preface": "",
        "paragraphs": [
            "生而无生，一片浮云点太清。",
            "灭而无灭，万里寒空沈晓月。",
            "个些儿，佛不知，拟心栖处隔山迷。",
            "直饶不拟栖心处，犹落吾家第二机。"
        ],
        "notes": "",
        "id": "77e91c8f7416bf1f5c627e952b384d39"
    },
    {
        "author": "释南雅",
        "dynasty": "宋",
        "type": "诗",
        "rhythmic": "",
        "title": "偈颂七首  其四",
        "preface": "",
        "paragraphs": [
            "生是死之生，死是生之死。",
            "两路坦然平，无彼亦无此。"
        ],
        "notes": "",
        "id": "97bf03e04248f81b6e1cb80713778629"
    },
    {
        "author": "释南雅",
        "dynasty": "宋",
        "type": "诗",
        "rhythmic": "",
        "title": "偈颂七首  其五",
        "preface": "",
        "paragraphs": [
            "瞎馿灭却正法眼，临济宗风始大张。",
            "的的单传至今日，绳绳不断愈光扬。",
            "有价数，没商量。"
        ],
        "notes": "",
        "id": "39b841bd52235670cec86eeab339d7da"
    },
    {
        "author": "释南雅",
        "dynasty": "宋",
        "type": "诗",
        "rhythmic": "",
        "title": "偈颂七首  其六",
        "preface": "",
        "paragraphs": [
            "去年今月正今日，北高峰前，冷泉亭畔。",
            "悬羊头，卖狗肉，秤头斤两惜如玉。",
            "几多高价来相酬，尽力相酬酬不足。",
            "今年今日正今时，竹山顶上，栖风亭边。",
            "饥即餐，困即眠，石头为枕草为毡。",
            "永日萧然无个事，白云深处不朝天。"
        ],
        "notes": "",
        "id": "de9aaca3a1a59553002703adaa73986f"
    },
    {
        "author": "释南雅",
        "dynasty": "宋",
        "type": "诗",
        "rhythmic": "",
        "title": "偈颂七首  其七",
        "preface": "",
        "paragraphs": [
            "十方同聚会，个个学无为。",
            "此是选佛场，心空及第归。"
        ],
        "notes": "",
        "id": "5b993f53ff460e1e165bf56cb290fe11"
    },
    {
        "author": "释南雅",
        "dynasty": "宋",
        "type": "诗",
        "rhythmic": "",
        "title": "见见之时见非是见",
        "preface": "",
        "paragraphs": [
            "见见之时非是见，见犹离见若为论。",
            "钱塘江上中秋后，风急潮声万马奔。"
        ],
        "notes": "",
        "id": "0112a3ef60287461df8bb3fd68efd96e"
    },
    {
        "author": "释南雅",
        "dynasty": "宋",
        "type": "诗",
        "rhythmic": "",
        "title": "真觉禅师",
        "preface": "",
        "paragraphs": [
            "德山棒下桶底脱，又被岩头轰一喝。",
            "悬崖万丈放全身，松山撑破秋空月。"
        ],
        "notes": "",
        "id": "e1bc115076ee0836eaea846be0b7c428"
    },
    {
        "author": "释南雅",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "大机贵直截，大用贵顿发。",
            "纵有啮镞机，一锤须打杀。"
        ],
        "notes": "",
        "id": "b03dad7c287fd71add8ee30a6eb080be"
    },
    {
        "author": "释南雅",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "紫蕨伸拳笋破梢，杨花飞尽绿阴交。",
            "分明西祖单传句，黄栗留鸣燕语巢。"
        ],
        "notes": "",
        "id": "5e8c23130db01b8ec227c356adc57882"
    }
]