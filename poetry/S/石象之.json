[
    {
        "author": "石象之",
        "dynasty": "宋",
        "type": "诗",
        "rhythmic": "",
        "title": "东掖四绝句 入天台",
        "preface": "",
        "paragraphs": [
            "溪岑萦绕红尘外，殿阁欹危翠霭间。",
            "我见老僧无一事，老僧更羡白云闲。"
        ],
        "notes": "",
        "id": "cf4ffca232a0cdbd5e7681763262572f"
    },
    {
        "author": "石象之",
        "dynasty": "宋",
        "type": "诗",
        "rhythmic": "",
        "title": "不见如师",
        "preface": "",
        "paragraphs": [
            "洗除尘垢访名蓝，不得相逢益自惭。",
            "松桂阴森香火冷，乱云空锁白莲庵。"
        ],
        "notes": "",
        "id": "4c6e395415ed392639c08b97dbe90d2b"
    },
    {
        "author": "石象之",
        "dynasty": "宋",
        "type": "诗",
        "rhythmic": "",
        "title": "不见如师 隔尘亭",
        "preface": "",
        "paragraphs": [
            "山椒亭榭适徘徊，病膜烦襟斗顿开。",
            "若有尘埃何处隔，此中自是少尘埃。"
        ],
        "notes": "",
        "id": "50730d7ea0c20de9e4694368a23bc817"
    },
    {
        "author": "石象之",
        "dynasty": "宋",
        "type": "诗",
        "rhythmic": "",
        "title": "不见如师 白莲庵",
        "preface": "",
        "paragraphs": [
            "结社当年号白莲，师心应欲继前贤。",
            "有时中夜初回定，清磬一声秋月圆。"
        ],
        "notes": "",
        "id": "ee17d1b4a37d6e6a74cf5677ef79fad9"
    },
    {
        "author": "石象之",
        "dynasty": "宋",
        "type": "诗",
        "rhythmic": "",
        "title": "咏愁",
        "preface": "",
        "paragraphs": [
            "来何容易去何迟，半在心头半在眉。",
            "门掩落花春去后，窗窥残月酒醒时。",
            "柔如万顷连天草，乱比千寻匝地丝。",
            "除却五侯歌舞地，人间何处不相随。"
        ],
        "notes": "",
        "id": "adf0b358d627c45f71a00e37c980573d"
    }
]