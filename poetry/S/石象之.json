[
    {
        "author": "石象之",
        "dynasty": "宋",
        "type": "诗",
        "rhythmic": "",
        "title": "东掖四绝句 入天台",
        "preface": "",
        "paragraphs": [
            "溪岑萦绕红尘外，殿阁欹危翠霭间。",
            "我见老僧无一事，老僧更羡白云闲。"
        ],
        "notes": "",
        "id": "50af40e0d95740823f2c54ea95297843"
    },
    {
        "author": "石象之",
        "dynasty": "宋",
        "type": "诗",
        "rhythmic": "",
        "title": "不见如师",
        "preface": "",
        "paragraphs": [
            "洗除尘垢访名蓝，不得相逢益自惭。",
            "松桂阴森香火冷，乱云空锁白莲庵。"
        ],
        "notes": "",
        "id": "c4bc508e94ffcd38435aed9998f6b2fd"
    },
    {
        "author": "石象之",
        "dynasty": "宋",
        "type": "诗",
        "rhythmic": "",
        "title": "不见如师 隔尘亭",
        "preface": "",
        "paragraphs": [
            "山椒亭榭适徘徊，病膜烦襟斗顿开。",
            "若有尘埃何处隔，此中自是少尘埃。"
        ],
        "notes": "",
        "id": "ac9e82cc8a00b76715db991742a77c2a"
    },
    {
        "author": "石象之",
        "dynasty": "宋",
        "type": "诗",
        "rhythmic": "",
        "title": "不见如师 白莲庵",
        "preface": "",
        "paragraphs": [
            "结社当年号白莲，师心应欲继前贤。",
            "有时中夜初回定，清磬一声秋月圆。"
        ],
        "notes": "",
        "id": "d7291f97c9ae3a65a609a4f0bc007dd9"
    },
    {
        "author": "石象之",
        "dynasty": "宋",
        "type": "诗",
        "rhythmic": "",
        "title": "咏愁",
        "preface": "",
        "paragraphs": [
            "来何容易去何迟，半在心头半在眉。",
            "门掩落花春去后，窗窥残月酒醒时。",
            "柔如万顷连天草，乱比千寻匝地丝。",
            "除却五侯歌舞地，人间何处不相随。"
        ],
        "notes": "",
        "id": "dabe7a5c8e39b8e60b4dee6e35c089e1"
    }
]