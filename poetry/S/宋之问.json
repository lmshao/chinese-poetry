[
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "相和歌辞 江南曲",
        "preface": "",
        "paragraphs": [
            "妾住越城南，离居不自堪。",
            "采花惊曙鸟，摘叶𫗪春蚕。",
            "嬾结茱萸带，愁安玳瑁簪。",
            "侍臣消瘦尽，日暮碧江潭。"
        ],
        "notes": "",
        "id": "9d862e5ed4f1f59faa3df4cb59af042f"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "相和歌辞 王子乔",
        "preface": "",
        "paragraphs": [
            "王子乔，爱神仙，七月七日上宾天。",
            "白虎摇瑟凤吹笙，乘骑云气吸日精。",
            "吸日精，长不归，遗庙今在而人非。",
            "空望山头草，草露湿君衣。"
        ],
        "notes": "",
        "id": "93aa2077ad5c091e404f237b97e565a4"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "琴曲歌辞 绿竹引",
        "preface": "",
        "paragraphs": [
            "青溪绿潭潭水侧，修竹婵娟同一色。",
            "徒生仙实凤不游，老死空山人讵识。",
            "妙年秉愿逃俗纷，归卧嵩丘弄白云。"
        ],
        "notes": "",
        "id": "3c51f868f07c315a8298778dff5c5f7a"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "息夫人",
        "preface": "",
        "paragraphs": [
            "可怜楚破息，肠断息夫人。",
            "仍为泉下骨，不作楚王嫔。",
            "楚王宠莫盛，息君情更亲。",
            "情亲怨生别，一朝俱杀身。"
        ],
        "notes": "",
        "id": "0183074a4fba7c5871b69531cb2d61a7"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "初到陆浑山庄",
        "preface": "",
        "paragraphs": [
            "授衣感穷节，策马凌伊关。",
            "归齐逸人趣，日觉秋琴闲。",
            "寒露衰北阜，夕阳破东山。",
            "浩歌步榛樾，栖鸟随我还。"
        ],
        "notes": "",
        "id": "8538a53e5fe8141fa32bbbf44644d82e"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "夜饮东亭",
        "preface": "",
        "paragraphs": [
            "春泉鸣大壑，皓月吐层岑。",
            "岑壑景色佳，慰我远游心。",
            "暗芳足幽气，惊栖多众音。",
            "高兴南山曲，长谣横素琴。"
        ],
        "notes": "",
        "id": "740411fe2f79fa3f659e8aa5058a8202"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "芳树",
        "preface": "",
        "paragraphs": [
            "何地早芳菲，宛在长门殿。",
            "夭桃色若绶，秾李光如练。",
            "啼鸟弄花疎，游蜂饮香遍。",
            "叹息春风起，飘零君不见。"
        ],
        "notes": "",
        "id": "b8bd8249daf36ab4b015f6886348feb5"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "送赵六贞固",
        "preface": "",
        "paragraphs": [
            "目断南浦云，心醉东郊柳。",
            "怨别此何时，春芳来已久。",
            "与君共时物，尽此盈樽酒。",
            "始愿今不从，春风恋携手。"
        ],
        "notes": "",
        "id": "abee9c0dc7a974a6decbc582c971509f"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "题张老松树",
        "preface": "",
        "paragraphs": [
            "岁晚东岩下，周顾何凄恻。",
            "日落西山阴，众草起寒色。",
            "中有乔松树，使我长叹息。",
            "百尺无寸枝，一生自孤直。"
        ],
        "notes": "",
        "id": "3096142cd6fc484ebd16617a151b7132"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "别之望后独宿蓝田山庄",
        "preface": "",
        "paragraphs": [
            "鹡鸰有旧曲，调苦不成歌。",
            "自叹兄弟少，常嗟离别多。",
            "尔寻北京路，予卧南山阿。",
            "泉晚更幽咽，云秋尚嵯峨。",
            "药栏听蝉噪，书幌见禽过。",
            "愁至愿甘寝，其如乡梦何。"
        ],
        "notes": "",
        "id": "39c13f38f4f999f3df3785fa9bdc1a8a"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "浣纱篇赠陆上人",
        "preface": "",
        "paragraphs": [
            "越女颜如花，越王闻浣纱。",
            "国微不自宠，献作吴宫娃。",
            "山薮半潜匿，苎萝更蒙遮。",
            "一行霸句践，再笑倾夫差。",
            "艳色夺人目，敩嚬亦相夸。",
            "一朝还旧都，靓粧寻若耶。",
            "鸟惊入松网，鱼畏沈荷花。",
            "始觉冶容妄，方悟群心邪。",
            "钦子秉幽意，世人共称嗟。",
            "愿言托君怀，倘类蓬生麻。",
            "家住雷门曲，高阁凌飞霞。",
            "淋漓翠羽帐，旖旎采云军。",
            "春风艳楚舞，秋月缠胡笳。",
            "自昔专娇爱，袭玩唯矜奢。",
            "达本知空寂，弃彼犹泥沙。",
            "永割偏执性，自长薰修芽。",
            "携妾不障道，来止妾西家。"
        ],
        "notes": "",
        "id": "299a79187591c9e60fc2aa3bb4b56b7f"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "雨从箕山来",
        "preface": "",
        "paragraphs": [
            "雨从箕山来，倏与飘风度。",
            "晴明西峰日，绿缛南溪树。",
            "此时客精庐，幸蒙真僧顾。",
            "深入清净理，妙断往来趣。",
            "意得两契如，言尽共忘喻。",
            "观花寂不动，闻鸟悬可悟。",
            "向夕闻天香，淹留不能去。"
        ],
        "notes": "",
        "id": "4fece0a7f20e1da661a036fa437f2397"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "初至崖口",
        "preface": "",
        "paragraphs": [
            "崖口众山断，嵚崟耸天壁。",
            "气冲落日红，影入春潭碧。",
            "锦缋织苔藓，丹青画松石。",
            "水禽泛容与，岩花飞的皪。",
            "微路从此深，我来限于役。",
            "惆怅情未已，群峰暗将夕。"
        ],
        "notes": "",
        "id": "c140b89acc393e22647e6af694519594"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "自湘源至潭州衡山县",
        "preface": "",
        "paragraphs": [
            "浮湘沿迅湍，逗浦凝远盼。",
            "渐见江势阔，行嗟水流漫。",
            "赤岸杂云霞，绿竹缘溪涧。",
            "向背群山转，应接良景晏。",
            "沓障连夜猿，平沙覆阳雁。",
            "纷吾望阙客，归桡速已惯。",
            "中道方溯洄，迟念自兹撰。",
            "赖欣衡阳美，持以蠲忧患。"
        ],
        "notes": "",
        "id": "2131756fb408b66b88ae40364f0c9f88"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "入崖口五渡寄李适",
        "preface": "",
        "paragraphs": [
            "抱琴登绝壑，伐木溯清川。",
            "路极意谓尽，势回趣转绵。",
            "人远草木秀，山深云景鲜。",
            "余负海峤情，自昔微尚然。",
            "弥旷十余载，今来宛仍前。",
            "未窥仙源极，独进野人船。",
            "时攀乳窦憩，屡薄天窗眠。",
            "夜弦响松月，朝楫弄苔泉。",
            "因冥象外理，永谢区中缘。",
            "碧潭可遗老，丹砂堪学仙。",
            "莫使驰光暮，空令归鹤怜。"
        ],
        "notes": "",
        "id": "21b1d960cb2a0372eea27e320c475644"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "洞庭湖",
        "preface": "",
        "paragraphs": [
            "地尽天水合，朝及洞庭湖。",
            "初日当中涌，莫辨东西隅。",
            "晶耀目何在，滢荧心欲无。",
            "灵光晏海若，游气耿天吴。",
            "张乐轩皇至，征苗夏禹徂。",
            "楚臣悲落叶，尧女泣苍梧。",
            "野积九江润，山通五岳图。",
            "风恬鱼自跃，云夕雁相呼。",
            "独此临泛漾，浩将人代殊。",
            "永言洗氛浊，卒岁为清娱。",
            "要使功成退，徒劳越大夫。"
        ],
        "notes": "",
        "id": "dcba17984d2bb64ba1d216d382fb8b76"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "景龙四年春祠海",
        "preface": "",
        "paragraphs": [
            "肃事祠春溟，宵斋洗蒙虑。",
            "鸡鸣见日出，鹭下惊涛鹜。",
            "地阔八荒近，天回百川澍。",
            "筵端接空曲，目外唯雰雾。",
            "暖气物象来，周游晦明互。",
            "致牲匪玄享，禋涤期灵煦。",
            "的的波际禽，沄沄岛间树。",
            "安期今何在，方丈蔑寻路。",
            "仙事与世隔，冥搜徒已屡。",
            "四明背群山，遗老莫辨处。",
            "抚中良自慨，弱龄忝恩遇。",
            "三入文史林，两拜神仙署。",
            "虽叹出关远，始知临海趣。",
            "赏来空自多，理胜孰能喻。",
            "留楫竟何待，徙倚忽云暮。"
        ],
        "notes": "",
        "id": "ea4dab3e14af5d8db54edce97941c49f"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "温泉庄卧病寄杨七炯",
        "preface": "",
        "paragraphs": [
            "移疾卧兹岭，寥寥倦幽独。",
            "赖有嵩丘山，高枕长在目。",
            "兹山栖灵异，朝夜翳云族。",
            "是日蒙雨晴，返景入岩谷。",
            "幂幂涧畔草，青青山下木。",
            "此意方无穷，环顾怅林麓。",
            "伊洛何悠漫，川原信重复。",
            "夏余鸟兽蕃，秋末禾黍熟。",
            "秉愿守樊圃，归闲欣艺牧。",
            "惜无载酒人，徒把凉泉掬。"
        ],
        "notes": "",
        "id": "66c0a9eff2d8efbaa14f83a92022a66d"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "荅田征君",
        "preface": "",
        "paragraphs": [
            "家临清溪水，溪水绕盘石。",
            "绿萝四面垂，褭褭百余尺。",
            "风泉度丝管，苔藓铺茵席。",
            "传闻颍阳人，霞外漱灵液。",
            "忽枉岩中翰，吟望朝复夕。",
            "何当遂远游，物色候逋客。"
        ],
        "notes": "",
        "id": "05e0e970631c55f749f3ca0034351a4e"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "自衡阳至韶州谒能禅师",
        "preface": "",
        "paragraphs": [
            "谪居窜炎壑，孤帆淼不系。",
            "别家万里余，流目三春际。",
            "猿啼山馆晓，虹饮江皐霁。",
            "湘岸竹泉幽，衡峰石囷闭。",
            "岭嶂穷攀越，风涛极沿济。",
            "吾师在韶阳，欣此得躬诣。",
            "洗虑宾空寂，焚香结精誓。",
            "愿以有漏躯，聿薰无生慧。",
            "物用益冲旷，心源日闲细。",
            "伊我获此途，游道回晚计。",
            "宗师信舍法，摈落文史艺。",
            "坐禅罗浮中，寻异穷海裔。",
            "何辞御魑魅，自可乘炎疠。",
            "回首望旧乡，云林浩亏蔽。",
            "不作离别苦，归期多年岁。"
        ],
        "notes": "",
        "id": "86659d81d63d4547b739dbe0b1be6753"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "见南山夕阳召监师不至",
        "preface": "",
        "paragraphs": [
            "夕阳黯晴碧，山翠互明灭。",
            "此中意无限，要与开士说。",
            "徒郁仲举思，讵回道林辙。",
            "孤兴欲待谁，待此湖上月。"
        ],
        "notes": "",
        "id": "add9e22486b3af2e83e9dbebd3372acc"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "游法华寺",
        "preface": "",
        "paragraphs": [
            "薄游京都日，遥羡稽山名。",
            "分刺江海郡，朅来征素情。",
            "松露洗心眷，象筵敷念诚。",
            "薄云界青嶂，皎日𬸣朱甍。",
            "苔涧深不测，竹房闲且清。",
            "感真六象见，垂兆二𪅝鸣。",
            "古今信灵迹，中州莫与京。",
            "林𪩘永栖业，岂伊佐一生。",
            "浮悟虽已久，事试去来成。",
            "观念幸相续，庶几最后明。"
        ],
        "notes": "",
        "id": "2762c051531b9c51b70290047bc35db5"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "宿云门寺",
        "preface": "",
        "paragraphs": [
            "云门若邪里，泛鹢路才通。",
            "夤缘绿筿岸，遂得青莲宫。",
            "天香众壑满，夜梵前山空。",
            "漾漾潭际月，飔飗杉上风。",
            "兹焉多嘉遯，数子今莫同。",
            "凤归慨处士，鹿化闻仙公。",
            "樵路郑州北，举井阿岩东。",
            "永夜岂云寐，曙华忽葱茏。",
            "谷鸟啭尚涩，源桃惊未红。",
            "再来期春暮，当造林端穷。",
            "庶几踪谢客，开山投剡中。"
        ],
        "notes": "",
        "id": "9772bf3f32525fd65d39e975c422d11e"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "春湖古意",
        "preface": "",
        "paragraphs": [
            "院梅发向尺，园鸟复成曲。",
            "落日游南湖，果掷颜如玉。",
            "含情不得语，转盼知所属。",
            "惆怅未可归，宁关须采菉。"
        ],
        "notes": "",
        "id": "1a22e140d941136a5724a18a1b4908b2"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "游陆浑南山自歇马岭到枫香林以诗代书荅李舍人适",
        "preface": "",
        "paragraphs": [
            "晨登歇马岭，遥望伏牛山。",
            "孤出群峰首，熊熊元气间。",
            "太和亦崔嵬，石扇横闪倏。",
            "细岑互攒倚，浮𪩘竞奔蹙。",
            "白云遥入怀，青霭近可掬。",
            "徒寻灵异迹，周顾惬心目。",
            "晨拂鸟路行，暮投人烟宿。",
            "稉稻远弥秀，栗芋秋新熟。",
            "石髓非一岩，药苗乃万族。",
            "间关踏云雨，缭绕缘水木。",
            "西见商山芝，南到楚乡竹。",
            "楚竹幽且深，半杂枫香林。",
            "浩歌清潭曲，寄尔桃源心。"
        ],
        "notes": "",
        "id": "27244e68820dc7a96437120b04f5b0b6"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "早发大庾岭",
        "preface": "",
        "paragraphs": [
            "晨跻大庾险，驿鞍驰复息。",
            "雾露昼未开，浩途不可测。",
            "嵥起华夷界，信为造化力。",
            "歇鞍问徒旅，乡关在西北。",
            "出门怨别家，登岭恨辞国。",
            "自惟勗忠孝，斯罪懵所得。",
            "皇明颇照洗，延议日纷惑。",
            "兄弟远沦居，妻子成异域。",
            "羽翮伤已毁，童幼怜未识。",
            "踌蹰恋北顾，亭午晞霁色。",
            "春煖阴梅花，瘴回阳鸟翼。",
            "含沙缘涧聚，吻草依林植。",
            "适蛮悲疾首，怀巩泪沾臆。",
            "感谢鹓鹭朝，勤修魑魅职。",
            "生还倘非远，誓拟酬恩德。"
        ],
        "notes": "",
        "id": "784a2e23a354ef7548e4c9927a09b2ab"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "自洪府舟行直书其事",
        "preface": "",
        "paragraphs": [
            "仲春辞国门，畏途横万里。",
            "越淮乘楚嶂，造江泛吴汜。",
            "严程无休隙，日夜涉风水。",
            "昔闻垂堂言，将诫千金子。",
            "问余何奇剥，迁窜极炎鄙。",
            "揆己道德余，幼闻虚白旨。",
            "贵身贱外物，抗迹远尘轨。",
            "朝游伊水湄，夕卧箕山趾。",
            "妙年拙自晦，皎洁弄文史。",
            "谬辱紫泥书，挥翰青云里。",
            "事往每增伤，宠来常誓止。",
            "铭骨怀报称，逆鳞让金紫。",
            "安位衅潜搆，退耕祸犹起。",
            "栖岩实吾策，触藩诚内耻。",
            "济济同时人，台庭鸣劒履。",
            "愚以卑自衞，兀坐去沈滓。",
            "迨兹理已极，窃位申知己。",
            "群议负宿心，获戾光华始。",
            "黄金忽销铄，素业坐沦毁。",
            "浩叹诬平生，何独恋枌梓。",
            "浦树浮郁郁，皐兰覆靡靡。",
            "百越去魂断，九疑望心死。",
            "未尽匡阜游，远欣罗浮美。",
            "周旋本师训，佩服无生理。",
            "异国多灵仙，幽探忘年纪。",
            "敝庐嵩山下，空谷茂兰芷。",
            "悠悠南溟远，采掇长已矣。"
        ],
        "notes": "",
        "id": "533f8e560e4972a73b516148ed6251a1"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "下桂江县黎壁",
        "preface": "",
        "paragraphs": [
            "放溜觌前溆，连山分上干。",
            "江回云壁转，天小雾峰攒。",
            "吼沫跳急浪，合流环峻滩。",
            "欹离出漩划，缭绕避涡盘。",
            "舟子怯桂水，最言斯路难。",
            "吾生抱忠信，吟啸自安闲。",
            "旦别已千岁，夜愁劳万端。",
            "企予见夜月，委曲破林峦。",
            "潭旷竹烟尽，洲香橘露团。",
            "岂傲夙所好，对之与俱欢。",
            "思君罢琴酌，泣此夜漫漫。"
        ],
        "notes": "",
        "id": "2e59b00625e58e59e6526b36eefd73fe"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "奉使嵩山途经缑岭",
        "preface": "",
        "paragraphs": [
            "侵星发洛城，城中歌吹声。",
            "毕景至缑岭，岭上烟霞生。",
            "草树饶野意，山川多古情。",
            "大隐德所薄，归来可退耕。"
        ],
        "notes": "",
        "id": "6f74ec4be52d3cec4c25d1864d7b2926"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "伤王七秘书监寄呈扬州陆长史通简府僚广陵以广好事",
        "preface": "",
        "paragraphs": [
            "王氏贵先宗，衡门栖道风。",
            "传心晤有物，秉化游无穷。",
            "学奥九流异，机玄三语同。",
            "书乃墨场绝，文称词伯雄。",
            "白屋藩魏主，苍生期谢公。",
            "一祗贤良诏，遂谒承明宫。",
            "补衮望奚塞，尊儒位未充。",
            "罢官七门里，归老一丘中。",
            "尝忝长者辙，微言私谓通。",
            "我行会稽郡，路出广陵东。",
            "物在人已矣，都疑淮海空。"
        ],
        "notes": "",
        "id": "2f717e35ae6e5584cf55072cde743528"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "使至嵩山寻杜四不遇慨然复伤田洗马韩观主因以题壁赠杜侯杜四",
        "preface": "",
        "paragraphs": [
            "洛桥瞻太室，期子在云烟。",
            "归来不相见，孤赏弄寒泉。",
            "与君阔松石，于兹二十年。",
            "田公谢昭世，韩子秘幽埏。",
            "忆昔同携手，山栖接二贤。",
            "笙歌入玄地，诗酒坐寥天。",
            "旧友悉零落，罢琴私自怜。",
            "逝者非药误，餐霞意可全。",
            "为余理还策，相与事灵仙。"
        ],
        "notes": "",
        "id": "a54351ca85a9852e1ab90cbc351f013c"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "玩郡斋海榴",
        "preface": "",
        "paragraphs": [
            "泽国韶气早，开帘延霁天。",
            "野禽宵未啭，山蜚昼仍眠。",
            "目兹海榴发，列暎岩楹前。",
            "熠爚御风静，葳蕤含景鲜。",
            "清晨绿堪佩，亭午丹欲然。",
            "昔忝金闺籍，尝见玉池莲。",
            "未若宗族地，更逢荣耀全。",
            "南金虽自贵，贺赏讵能迁。",
            "抚躬万里绝，岂染一朝妍。",
            "徒缘滞遐郡，常是惜流年。",
            "越俗鄙章甫，扪心空自怜。"
        ],
        "notes": "",
        "id": "6bc8e0b32efd814c93c29db9002eea86"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "长安路",
        "preface": "",
        "paragraphs": [
            "秦地平如掌，层城出云汉。",
            "楼阁九衢春，车马千门旦。",
            "绿柳开复合，红尘聚还散。",
            "日晚鬬鸡场，经过狭斜看。"
        ],
        "notes": "",
        "id": "97bf2ecd7c820f1694fc7cd14b4cfe2a"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "折杨柳",
        "preface": "",
        "paragraphs": [
            "玉树朝日映，罗帐春风吹。",
            "拭泪攀杨柳，长条宛地垂。",
            "白花飞历乱，黄鸟思参差。",
            "妾自肝肠断，傍人那得知。"
        ],
        "notes": "",
        "id": "7ad4c89293b8651e9e0d144a2167dc83"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "有所思",
        "preface": "",
        "paragraphs": [
            "君子事行役，再空芳岁期。",
            "美人旷遥伫，万里浮云思。",
            "园桃绽红艳，郊叶柔绿滋。",
            "坐看长夏晚，秋月生罗帷。"
        ],
        "notes": "",
        "id": "1856df8ad4ffe2ecae457e4fc87f1cf1"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "军中人日登高赠房明府",
        "preface": "",
        "paragraphs": [
            "幽郊昨夜阴风断，顿觉朝来阳吹暖。",
            "泾水桥南柳欲黄，杜陵城北花应满。",
            "长安昨夜寄春衣，短翮登兹一望归。",
            "闻道凯旋乘骑入，看君走马见芳菲。"
        ],
        "notes": "",
        "id": "77bfdf51c2f3908dc04cc41d70ac59d0"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "寒食还陆浑别业",
        "preface": "",
        "paragraphs": [
            "洛阳城里花如雪，陆浑山中今始发。",
            "旦别河桥杨柳风，夕卧伊川桃李月。",
            "伊川桃李正芳新，寒食山中酒复春。",
            "野老不知尧舜力，酣歌一曲太平人。"
        ],
        "notes": "",
        "id": "825b6d74077a203e7c2e08c33b318e2f"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "寒食江州满塘驿",
        "preface": "",
        "paragraphs": [
            "去年上巳洛桥边，今年寒食庐山曲。",
            "遥怜巩树花应满，复见吴洲草新绿。",
            "吴洲春草兰杜芳，感物思归怀故乡。",
            "驿骑明朝宿何处？猿声今夜断君肠。"
        ],
        "notes": "",
        "id": "e8b991aaaf501b4495667f115ade4f0e"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "至端州驿见杜五审言沈三佺期阎五朝隐王二无竞题壁慨然成咏",
        "preface": "",
        "paragraphs": [
            "逐臣北地承严谴，谓到南中每相见。",
            "岂意南中岐路多，千山万水分乡县。",
            "云摇雨散各翻飞，海阔天长音信稀。",
            "处处山川同瘴疠，自怜能得几人归。"
        ],
        "notes": "",
        "id": "97a80ff4d6783b510948548d2f4d9726"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "绿竹引",
        "preface": "",
        "paragraphs": [
            "青溪绿潭潭水侧，修竹婵娟同一色。",
            "徒生僊实凤不游，老死空山人讵识。",
            "妙年秉愿逃俗纷，归卧嵩丘弄白云。",
            "含情傲睨慰心目，何可一日无此君。"
        ],
        "notes": "",
        "id": "3c51f868f07c315a8298778dff5c5f7a"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "明河篇",
        "preface": "",
        "paragraphs": [
            "八月凉风天气晶，万里无云河汉明。",
            "昏见南楼清且浅，晓落西山纵复横。",
            "洛阳城阙天中起，长河夜夜千门里。",
            "复道连甍共蔽亏，画堂琼户特相宜。",
            "云母帐前初泛滥，水精帘外转逶迤。",
            "倬彼昭回如练白，复出东城接南陌。",
            "南陌征人去不归，谁家今夜捣寒衣。",
            "鸳鸯机上疎萤度，乌鹊桥边一雁飞。",
            "雁飞萤度愁难歇，坐见明河渐微没。",
            "已能舒卷任浮云，不惜光辉让流月。",
            "明河可望不可亲，愿得乘槎一问津。",
            "更将织女支机石，还访成都卖卜人。"
        ],
        "notes": "",
        "id": "d82f2e0f9493dc8598c29c259574a156"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "龙门应制",
        "preface": "",
        "paragraphs": [
            "宿雨霁氛埃，流云度城阙。",
            "河堤柳新翠，苑树花先发。",
            "洛阳花柳此时浓，山水楼台暎几重。",
            "群公拂雾朝翔凤，天子乘春幸凿龙。",
            "凿龙近出王城外，羽从琳琅拥轩盖。",
            "云罕才临御水桥，天衣已入香山会。",
            "山壁崭岩断复连，清流澄澈俯伊川。",
            "雁塔遥遥绿波上，星龛奕奕翠微边。",
            "层峦旧长千寻木，远壑初飞百丈泉。",
            "彩仗蜺旌遶香阁，下辇登高望河洛。",
            "东城宫阙拟昭回，南陌沟塍殊绮错。",
            "林下天香七宝台，山中春酒万年杯。",
            "微风一起祥花落，仙乐初鸣瑞鸟来。",
            "鸟来花落纷无已，称觞献寿烟霞里。",
            "歌舞淹留景欲斜，石关犹驻五云车。",
            "鸟旗翼翼留芳草，龙骑骎骎暎晚花。",
            "千乘万骑銮舆出，水静山空严警跸。",
            "郊外喧喧引看人，倾都南望属车尘。",
            "嚣声引飏闻黄道，佳气周回入紫宸。",
            "先王定鼎山河固，宝命乘周万物新。",
            "吾皇不事瑶池乐，时雨来观农扈春。"
        ],
        "notes": "",
        "id": "d75a8af149eefc0aee136b7230829b2f"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "初宿淮口",
        "preface": "",
        "paragraphs": [
            "孤舟汴河水，去国情无已。",
            "晚泊投楚乡，明月清淮里。",
            "汴河东泻路穷兹，洛阳西顾日增悲。",
            "夜闻楚歌思欲断，况值淮南木落时。"
        ],
        "notes": "",
        "id": "a37efd9f112daead713e0cc0f877124d"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "王子乔",
        "preface": "",
        "paragraphs": [
            "王子乔，爱神仙，七月七日上宾天。",
            "白虎摇瑟凤吹笙，乘骑云气吸日精。",
            "吸日精，长不归，遗庙今在而人非。",
            "空望山头草，草露湿人衣。"
        ],
        "notes": "",
        "id": "93aa2077ad5c091e404f237b97e565a4"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "放白鹇篇",
        "preface": "",
        "paragraphs": [
            "故人赠我绿绮琴，兼致白鹇鸟。",
            "琴是峄山桐，鸟出吴溪中。",
            "我心松石清霞里，弄此幽弦不能已。",
            "我心河海白云垂，怜此珍禽空自知。",
            "著书晚下麒麟阁，幼稚骄痴候门乐。",
            "乃言物性不可违，白鹇愁慕刷毛衣。",
            "玉徽闭匣留为念，六翮开笼任尔飞。"
        ],
        "notes": "",
        "id": "c5bd8912786a71d239df96a3090ef328"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "桂州三月三日",
        "preface": "",
        "paragraphs": [
            "代业京华里，远投魑魅乡。",
            "登高望不极，云海四茫茫。",
            "伊昔承休盼，曾为人所羡。",
            "两朝赐颜色，二纪陪欢宴。",
            "昆明御宿侍龙媒，伊阙天泉复几回。",
            "西夏黄河水心劒，东周清洛羽觞杯。",
            "苑中落花扫还合，河畔垂杨拨不开。",
            "千春万寿多行乐，柏梁和歌攀睿作。",
            "赐金分帛奉恩辉，风举云摇入紫微。",
            "晨趋北阙鸣珂至，夜出南宫把烛归。",
            "载笔儒林多岁月，襆被文昌佐吴越。",
            "越中山海高且深，兴来无处不登临。",
            "永和九年刺海郡，暮春三月醉山阴。",
            "愚谓嬉游长似昔，不言流寓歘成今。",
            "始安繁华旧风俗，帐饮倾城沸江曲。",
            "主人丝管清且悲，客子肝肠断还续。",
            "荔浦蘅皐万里余，洛阳音信绝能疎。",
            "故园今日应愁思，曲水何能更祓除。",
            "逐伴谁怜合浦叶，思归岂食桂江鱼。",
            "不求汉使金囊赠，愿得佳人锦字书。"
        ],
        "notes": "",
        "id": "40ae1b818872f152fd60234b4307b600"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "下山歌",
        "preface": "",
        "paragraphs": [
            "下嵩山兮多所思，携佳人兮步迟迟。",
            "松间明月长如此，君再游兮复何时。"
        ],
        "notes": "",
        "id": "79841e1c858d2e49c2bccecbcefafad4"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "冬宵引赠司马承祯",
        "preface": "",
        "paragraphs": [
            "河有冰兮山有雪，北户墐兮行人绝。",
            "独坐山中兮对松月，怀美人兮屡盈缺。",
            "明月的的寒潭中，青松幽幽吟劲风。",
            "此情不向俗人说，爱而不见恨无穷。"
        ],
        "notes": "",
        "id": "6a5ef1470aa5a54850f228387b500366"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "高山引",
        "preface": "",
        "paragraphs": [
            "攀云窈窕兮上跻悬峰，长路浩浩兮此去何从。",
            "水一曲兮肠一曲，山一重兮悲一重。",
            "松槚邈已远，友于何日逢？",
            "况满室兮童稚，攒众虑于心胷。",
            "天高难诉兮远负明德，却望咸京兮挥涕龙钟。"
        ],
        "notes": "",
        "id": "910b4800b370910cd83a876d85664a4c"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "嵩山天门歌",
        "preface": "",
        "paragraphs": [
            "登天门兮坐盘石之磷𥒘，前漎漎兮未半，下漠漠兮无垠。",
            "纷窈窕兮岩倚披以鹏翅，洞胶葛兮峰棱层以龙鳞。",
            "松移岫转，左变而右易。",
            "风生云起，出鬼而入神。",
            "吾亦不知其灵怪如此，愿游杳冥兮见羽人。",
            "重曰：天门兮穹崇，回合兮攒藂。",
            "松万接兮柱日，石千寻兮倚空。",
            "晚阴兮足风，夕阳兮赩红。",
            "试一望兮夺魄，况众妙之无穷。"
        ],
        "notes": "",
        "id": "2ee56b07d478e564ffe865bb64bc8d50"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "有所思",
        "preface": "",
        "paragraphs": [
            "洛阳城东桃李花，飞来飞去落谁家。",
            "幽闺女儿惜颜色，坐见落花长叹息。",
            "今年花落颜色改，明年花开复谁在。",
            "已见松柏摧为薪，更闻桑田变成海。",
            "古人无复洛城东，今人还对落花风。",
            "年年岁岁花相似，岁岁年年人不同。",
            "寄言全盛红颜子，须怜半死白头翁。",
            "此翁白头真可怜，伊昔红颜美少年。",
            "公子王孙芳树下，清歌妙舞落花前。",
            "光禄池台交锦绣，将军楼阁画神仙。",
            "一朝卧病无相识，三春行乐在谁边。",
            "婉转蛾眉能几时，须臾鹤发乱如丝。",
            "但看古来歌舞地，唯有黄昏鸟雀飞。"
        ],
        "notes": "",
        "id": "f1e76de0ab63298e4c77445798cdc191"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "奉和立春日侍宴内出剪彩花应制",
        "preface": "",
        "paragraphs": [
            "金阁粧新杏，琼筵弄绮梅。",
            "人间都未识，天上忽先开。",
            "蜨绕香丝住，蜂怜艳粉回。",
            "今年春色早，应为剪刀催。"
        ],
        "notes": "",
        "id": "5d951669c493ef511a3db5c87beca4ca"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "春日芙蓉园侍宴应制",
        "preface": "",
        "paragraphs": [
            "芙蓉秦地沼，卢橘汉家园。",
            "谷转斜盘径，川回曲抱原。",
            "风来花自舞，春入鸟能言。",
            "侍宴瑶池夕，归途笳吹繁。"
        ],
        "notes": "",
        "id": "51aab8becae07fd5ecf0fecffe2ae908"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "夏日仙蕚亭应制",
        "preface": "",
        "paragraphs": [
            "高岭逼星河，乘舆此日过。",
            "野含时雨润，山杂夏云多。",
            "睿藻光岩穴，宸襟洽薜萝。",
            "悠然小天下，归路满笙歌。"
        ],
        "notes": "",
        "id": "fa684135684591272512fc40d6d6f816"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "奉和九月九日登慈恩寺浮屠应制",
        "preface": "",
        "paragraphs": [
            "凤刹侵云半，虹旌倚日边。",
            "散花多宝塔，张乐布金田。",
            "时菊芳仙酝，秋兰动睿篇。",
            "香街稍欲晚，清跸扈归天。"
        ],
        "notes": "",
        "id": "36ef6fb4267497a52f6380c2722c1a7a"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "奉和九日幸临渭亭登高应制得欢字",
        "preface": "",
        "paragraphs": [
            "令节三秋晚，重阳九日欢。",
            "仙杯还泛菊，宝馔且调兰。",
            "御气云霄近，乘高宇宙宽。",
            "今朝万寿引，宜向曲中弹。"
        ],
        "notes": "",
        "id": "305948e0096c1d579ecc5c76e5c57c42"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "奉和圣制闰九月九日登庄严总持二寺阁",
        "preface": "",
        "paragraphs": [
            "闰月再重阳，仙舆历宝坊。",
            "帝歌云稍白，御酒菊犹黄。",
            "风铎喧行漏，天花拂舞行。",
            "豫游多景福，梵宇日生光。"
        ],
        "notes": "",
        "id": "29a7c36d5f53951b9cddbfe8af4a1d90"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "麟趾殿侍宴应制",
        "preface": "",
        "paragraphs": [
            "北阙层城峻，西宫复道悬。",
            "乘舆历万户，置酒望三川。",
            "花柳含丹日，山河入绮筵。",
            "欲知陪赏处，空外有飞烟。"
        ],
        "notes": "",
        "id": "68fac42aa294e2e6a1e4911dfdd885b2"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "上阳宫侍宴应制得林字",
        "preface": "",
        "paragraphs": [
            "广乐张前殿，重裘感圣心。",
            "砌蓂霜月尽，庭树雪云深。",
            "旧渥骖宸御，慈恩忝翰林。",
            "微臣一何幸，再得听瑶琴。"
        ],
        "notes": "",
        "id": "f0e584da83823213e7b3453e433b3e96"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "幸少林寺应制",
        "preface": "",
        "paragraphs": [
            "绀宇横天室，回銮指帝休。",
            "曙阴迎日尽，春气抱岩流。",
            "空乐繁行漏，香烟薄彩斿。",
            "玉膏从此泛，仙驭接浮丘。"
        ],
        "notes": "",
        "id": "8a57c3831df6803574c8c1c1a75294e8"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "幸岳寺应制",
        "preface": "",
        "paragraphs": [
            "𫏐幸珠筵地，俱怜石濑清。",
            "泛流张翠幕，拂迥挂红旌。",
            "雅曲龙调管，芳樽蚁泛觥。",
            "陪欢玉座晚，复得听金声。"
        ],
        "notes": "",
        "id": "945d89464cc386ba5e2ae06d806e8a44"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "扈从登封途中作",
        "preface": "",
        "paragraphs": [
            "帐殿郁崔嵬，仙游实壮哉。",
            "晓云连幕卷，夜火杂星回。",
            "谷暗千旗出，山鸣万乘来。",
            "扈从良可赋，终乏掞天才。"
        ],
        "notes": "",
        "id": "88835b9b59b7716b2e29d1047d516369"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "扈从登封告成颂",
        "preface": "",
        "paragraphs": [
            "复道开行殿，钩陈列禁兵。",
            "和风吹鼓角，佳气动旗旌。",
            "后骑回天苑，前山入御营。",
            "万方俱下拜，相与乐升平。"
        ],
        "notes": "",
        "id": "f19f83a66352abf2a2fb55b5e78ec148"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "松山岭应制",
        "preface": "",
        "paragraphs": [
            "翼翼高旌转，锵锵凤辇飞。",
            "尘销清跸路，云湿从臣衣。",
            "白羽摇丹壑，天营逼翠微。",
            "芳声耀今古，四海警宸威。"
        ],
        "notes": "",
        "id": "a2233be7814bd56abe00f2dabf978452"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "缑山庙",
        "preface": "",
        "paragraphs": [
            "王子宾仙去，飘飖笙鹤飞。",
            "徒闻沧海变，不见白云归。",
            "天路何其远，人间此会稀。",
            "空歌日云暮，霜月渐微微。"
        ],
        "notes": "",
        "id": "2c5902b0498a41c905803f7b60cdb89e"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "奉和梁王宴龙泓应教得微字",
        "preface": "",
        "paragraphs": [
            "水府沦幽壑，星轺下紫微。",
            "鸟惊司仆驭，花落侍臣衣。",
            "芳树摇春晚，晴云绕座飞。",
            "淮王正留客，不醉莫言归。"
        ],
        "notes": "",
        "id": "5ecfb29ef2de7d8abc41237306e7b287"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "寿阳王花烛图",
        "preface": "",
        "paragraphs": [
            "仙媛乘龙日，天孙捧雁来。",
            "可怜桃李树，更绕凤皇台。",
            "烛照香车入，花临宝扇开。",
            "莫令银箭晓，为尽合欢杯。"
        ],
        "notes": "",
        "id": "4c7ebe54a221f3f0fe90935c00911d48"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "江南曲",
        "preface": "",
        "paragraphs": [
            "妾住越城南，离居不自堪。",
            "采花惊曙鸟，摘叶𫗪春蚕。",
            "懒结茱萸带，愁安玳瑁簪。",
            "待君消瘦尽，日暮碧江潭。"
        ],
        "notes": "",
        "id": "9d862e5ed4f1f59faa3df4cb59af042f"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "牛女",
        "preface": "",
        "paragraphs": [
            "粉席秋期缓，针楼别怨多。",
            "奔龙争渡月，飞鹊乱填河。",
            "失喜先临镜，含羞未解罗。",
            "谁能留夜色，来夕倍还梭。"
        ],
        "notes": "",
        "id": "e312f9937eb2f9ab9af5459f0abdfcbb"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "冬夜寓直麟阁",
        "preface": "",
        "paragraphs": [
            "直事披三省，重关闭七门。",
            "广庭怜雪净，深屋喜炉温。",
            "月幌花虚馥，风窗竹暗喧。",
            "东山白云意，兹夕寄琴尊。"
        ],
        "notes": "",
        "id": "2b6ab9c2084d1523c0386fe1c50a6b2e"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "登禅定寺阁",
        "preface": "",
        "paragraphs": [
            "梵宇出三天，登临望八川。",
            "开襟坐霄汉，挥手拂云烟。",
            "函谷青山外，昆池落日边。",
            "东京杨柳陌，少别已经年。"
        ],
        "notes": "",
        "id": "80c4512c17f52888e3177c38c1a81a00"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "陆浑山庄",
        "preface": "",
        "paragraphs": [
            "归来物外情，负杖阅岩耕。",
            "源水看花入，幽林采药行。",
            "野人相问姓，山鸟自呼名。",
            "去去独吾乐，无然愧此生。"
        ],
        "notes": "",
        "id": "159955fb4631ee8f3b01fddfa3640f9d"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "蓝田山庄",
        "preface": "",
        "paragraphs": [
            "宦游非吏隐，心事好幽偏。",
            "考室先依地，为农且用天。",
            "辋川朝伐木，蓝水暮浇田。",
            "独与秦山老，相欢春酒前。"
        ],
        "notes": "",
        "id": "82f64d1863b25c343e153889bb1af829"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "春日山家",
        "preface": "",
        "paragraphs": [
            "今日游何处？春泉洗药归。",
            "悠然紫芝曲，昼掩白云扉。",
            "鱼乐偏寻藻，人闲屡采薇。",
            "丘中无俗事，身世两相违。"
        ],
        "notes": "",
        "id": "b8b98572e5d32c98bceb26539e43cd66"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "春日宴宋主簿山亭得寒字",
        "preface": "",
        "paragraphs": [
            "公子正邀欢，林亭春未兰。",
            "攀岩践苔易，迷路出花难。",
            "窗覆垂杨煖，阶侵瀑水寒。",
            "帝城归路直，留兴接鹓鸾。"
        ],
        "notes": "",
        "id": "46ebf0dc9ca5fc129ac57ad7176930f4"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "江亭晚望",
        "preface": "",
        "paragraphs": [
            "浩渺浸云根，烟岚出远村。",
            "鸟归沙有迹，帆过浪无痕。",
            "望水知柔性，看山欲断魂。",
            "纵情犹未已，回马欲黄昏。"
        ],
        "notes": "",
        "id": "2fd1f8bc2ed07fdda13c218fc5632ccb"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "秋晚游普耀寺",
        "preface": "",
        "paragraphs": [
            "薄暮曲江头，仁祠暂可留。",
            "山形无隐霁，野色徧呈秋。",
            "荷覆香泉密，藤缘宝树幽。",
            "平生厌尘事，过此忽悠悠。"
        ],
        "notes": "",
        "id": "473df9a3b284a1000935b5b7f4a509ba"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "答李司户夔",
        "preface": "",
        "paragraphs": [
            "远方来下客，𬨎轩摄使臣。",
            "弄琴宜在夜，倾酒贵逢春。",
            "驷马留孤馆，双鱼赠故人。",
            "明朝散云雨，遥仰德为邻。"
        ],
        "notes": "",
        "id": "a68ea67cb9f1b76c081483c5ae3738eb"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "寄天台司马道士",
        "preface": "",
        "paragraphs": [
            "卧来生白发，览镜忽成丝。",
            "远愧餐霞子，童颜且自持。",
            "旧游惜疎旷，微尚日磷缁。",
            "不寄西山药，何由东海期。"
        ],
        "notes": "",
        "id": "d8372201fecf61d6acf46762244fb477"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "使往天平军马约与陈子昂新乡为期及还而不相遇",
        "preface": "",
        "paragraphs": [
            "入衞期之子，吁嗟不少留。",
            "情人去何处？淇水日悠悠。",
            "恒碣青云断，衡漳白露秋。",
            "知君心许国，不是爱封侯。"
        ],
        "notes": "",
        "id": "340e0bb4fe3a9d0fe32810d5d6891dd8"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "过函谷关",
        "preface": "",
        "paragraphs": [
            "二百四十载，海内何纷纷。",
            "六国兵同合，七雄势未分。",
            "从成拒秦帝，策决问苏君。",
            "鸡鸣将狗盗，论德不论勋。"
        ],
        "notes": "",
        "id": "c3432275b7845873eb9402c3042be012"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "送朔方何侍郎",
        "preface": "",
        "paragraphs": [
            "闻道云中使，乘骢往复还。",
            "河兵守阳月，塞虏失阴山。",
            "拜职尝随骠，铭功不让班。",
            "旋闻受降日，歌舞入萧关。"
        ],
        "notes": "",
        "id": "99eca26e56b70d3e55d2b237760ba761"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "送田道士使蜀投龙",
        "preface": "",
        "paragraphs": [
            "风驭忽泠然，云台路几千。",
            "蜀门峰势断，巴字水形连。",
            "人隔壶中地，龙游洞里天。",
            "赠言回驭日，图画彼山川。"
        ],
        "notes": "",
        "id": "62a509f08b228c5ee09e3445c2973496"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "送许州宋司马赴任",
        "preface": "",
        "paragraphs": [
            "颍郡水东流，荀陈兄弟游。",
            "偏伤兹日远，独向聚星州。",
            "河润在明德，人康非外求。",
            "当闻力为政，遥慰我心愁。"
        ],
        "notes": "",
        "id": "e4619fbbb0697993798c7ce1bf7f0e6d"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "送赵司马赴蜀州",
        "preface": "",
        "paragraphs": [
            "饯子西南望，烟緜劒道微。",
            "桥寒金雁落，林曙碧鸡飞。",
            "职拜舆方远，仙成履会归。",
            "定知和氏璧，遥掩玉轮辉。"
        ],
        "notes": "",
        "id": "7eae943c03dd71f18a6b0f459539a732"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "送永昌萧赞府",
        "preface": "",
        "paragraphs": [
            "柳变曲江头，送君函谷游。",
            "弄琴宽别意，酌醴醉春愁。",
            "恋本亦何极，赠言微所求。",
            "莫令金谷水，不入故园流。"
        ],
        "notes": "",
        "id": "9a31bba5fcda15f6fb51e71aa01cea4e"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "送李侍御",
        "preface": "",
        "paragraphs": [
            "行李恋庭闱，乘轺振彩衣。",
            "南登指吴服，北走出秦畿。",
            "去国夏云断，还乡秋雁飞。",
            "旋闻郡计入，更有使臣归。"
        ],
        "notes": "",
        "id": "8eec68c642e3d9e99aa25e2c2f0fe958"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "饯湖州薛司马",
        "preface": "",
        "paragraphs": [
            "别驾促严程，离筵多故情。",
            "交深季作友，义重伯为兄。",
            "镇静移吴俗，风流在汉京。",
            "会看陈仲举，从此拜公卿。"
        ],
        "notes": "",
        "id": "d0deba100e7ffc4ca827968e661fac46"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "送杜审言",
        "preface": "",
        "paragraphs": [
            "卧病人事绝，嗟君万里行。",
            "河桥不相送，江树远含情。",
            "别路追孙楚，维舟吊屈平。",
            "可惜龙泉劒，流落在丰城。"
        ],
        "notes": "",
        "id": "836a92b81d3af09cc67a0f1fec52ba65"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "送武进郑明府",
        "preface": "",
        "paragraphs": [
            "弦歌试宰日，城阙赏心违。",
            "北谢苍龙去，南随黄鹄飞。",
            "夏云海中出，吴山江上微。",
            "甿谣岂云远，从此庆缁衣。"
        ],
        "notes": "",
        "id": "806678b25d6541b2bb793db216ed367a"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "送姚侍御出使江东",
        "preface": "",
        "paragraphs": [
            "帝忧河朔郡，南发海陵仓。",
            "坐叹青春别，逶迤碧水长。",
            "饮冰朝受命，衣锦昼还乡。",
            "为问东山桂，无人何自芳。"
        ],
        "notes": "",
        "id": "20a555516588af2e9cefac2a909e905e"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "留别之望舍弟",
        "preface": "",
        "paragraphs": [
            "同气有三人，分飞在此晨。",
            "西驰巴岭徼，东去洛阳滨。",
            "强饮离前酒，终伤别后神。",
            "谁怜散花蕚，独赴日南春。"
        ],
        "notes": "",
        "id": "ec4b524e70c08a05b503fc34a3989317"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "汉江宴别",
        "preface": "",
        "paragraphs": [
            "汉广不分天，舟移杳若仙。",
            "秋虹暎晚日，江鹤弄晴烟。",
            "积水浮冠盖，遥风逐管弦。",
            "嬉游不可极，留恨此山川。"
        ],
        "notes": "",
        "id": "db6200e805216fe4795475519d25165f"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "初发荆府赠长史",
        "preface": "",
        "paragraphs": [
            "□□□□□，□□□□□。",
            "仍随五马谪，载与两禽奔。",
            "明主无由见，群公莫与言。",
            "幸君逢圣日，何惜理虞翻。"
        ],
        "notes": "",
        "id": "90d5103adb4f552c8c635520104d6a2c"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "晚泊湘江",
        "preface": "",
        "paragraphs": [
            "五岭恓惶客，三湘顦顇颜。",
            "况复秋雨霁，表里见衡山。",
            "路逐鹏南转，心依雁北还。",
            "唯余望乡泪，更染竹成斑。"
        ],
        "notes": "",
        "id": "de41098fe8afe5fe5df54d1d282797f9"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "过蛮洞",
        "preface": "",
        "paragraphs": [
            "越岭千重合，蛮谿十里斜。",
            "竹迷樵子径，萍匝钓人家。",
            "林暗交枫叶，园香覆橘花。",
            "谁怜在荒外，孤赏足云霞。"
        ],
        "notes": "",
        "id": "0f34503351488fc1bf36e9cc71f6cb39"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "经梧州",
        "preface": "",
        "paragraphs": [
            "南国无霜霰，连年见物华。",
            "青林暗换叶，红橤续开花。",
            "春去闻山鸟，秋来见海槎。",
            "流芳虽可悦，会自泣长沙。"
        ],
        "notes": "",
        "id": "c27e4b04c3ae0c0c81ec1571a4914a5d"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "渡吴江别王长史",
        "preface": "",
        "paragraphs": [
            "倚櫂望兹川，销魂独黯然。",
            "乡连江北树，云断日南天。",
            "劒别龙初没，书成雁不传。",
            "离舟意无限，催渡复催年。"
        ],
        "notes": "",
        "id": "594f089774b3e0c691e6cec5f99727ea"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "泛镜湖南溪",
        "preface": "",
        "paragraphs": [
            "乘兴入幽栖，舟行日向低。",
            "岩花候冬发，谷鸟作春啼。",
            "沓嶂开天小，丛篁夹路迷。",
            "犹闻可怜处，更在若邪溪。"
        ],
        "notes": "",
        "id": "5e5e7c1451db6e67b78d61576e0f9d38"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "途中寒食题黄梅临江驿寄崔融",
        "preface": "",
        "paragraphs": [
            "马上逢寒食，愁中属暮春。",
            "可怜江浦望，不见洛阳人。",
            "北极怀明主，南溟作逐臣。",
            "故园肠断处，日夜柳条新。"
        ],
        "notes": "",
        "id": "99a1eb606ae9659f0804b99d2c11f1e6"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "游韶州广界寺",
        "preface": "",
        "paragraphs": [
            "影殿临丹壑，香台隐翠霞。",
            "巢飞衔象鸟，砌蹋雨空花。",
            "宝铎摇初霁，金池暎晚沙。",
            "莫愁归路远，门外有三车。"
        ],
        "notes": "",
        "id": "50823ca44b39f37b116899ec750dbe2c"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "宿清远峡山寺",
        "preface": "",
        "paragraphs": [
            "香岫悬金刹，飞泉届石门。",
            "空山唯习静，中夜寂无喧。",
            "说法初闻鸟，看心欲定猿。",
            "寥寥隔尘市，何异武陵源。"
        ],
        "notes": "",
        "id": "52b47056578835be6894b8223fb07359"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "题大庾岭北驿",
        "preface": "",
        "paragraphs": [
            "阳月南飞雁，传闻至此回。",
            "我行殊未已，何日复归来？",
            "江静潮初落，林昏瘴不开。",
            "明朝望乡处，应见陇头梅。"
        ],
        "notes": "",
        "id": "ce06ba415e7f0048aba35216c881aaa5"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "度大庾岭",
        "preface": "",
        "paragraphs": [
            "度岭方辞国，停轺一望家。",
            "魂随南翥鸟，泪尽北枝花。",
            "山雨初含霁，江云欲变霞。",
            "但令归有日，不敢恨长沙。"
        ],
        "notes": "",
        "id": "3726d2f996e7c9d1c3ca414a6656400e"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "端州别袁侍郎",
        "preface": "",
        "paragraphs": [
            "合浦途未极，端溪行𫏐临。",
            "泪来空泣脸，愁至不知心。",
            "客醉山月静，猿啼江树深。",
            "明朝共分手，之子爱千金。"
        ],
        "notes": "",
        "id": "a78b9204835aa664cb6bce78e90f4d49"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "过史正议宅",
        "preface": "",
        "paragraphs": [
            "旧交此零落，雨泣访遗尘。",
            "劒几传好事，池台伤故人。",
            "国香兰已歇，里树橘犹新。",
            "不见吴中隐，空余江海滨。"
        ],
        "notes": "",
        "id": "14db73dff8c105c41635842d75d48413"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "梁宣王挽词三首 一",
        "preface": "",
        "paragraphs": [
            "贵藩尧母族，外戚汉家亲。",
            "业重兴王际，功高复辟辰。",
            "爱贤唯报国，乐善不防身。",
            "今日衣冠送，空伤置醴人。"
        ],
        "notes": "",
        "id": "912ac0acf6dbe1239ec389512c5eebeb"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "梁宣王挽词三首 二",
        "preface": "",
        "paragraphs": [
            "金精何日闭，玉匣此时开。",
            "东望连吾子，南瞻近帝台。",
            "地形龟食报，坟土燕衔来。",
            "可叹虞歌夕，纷纷骑吹回。"
        ],
        "notes": "",
        "id": "36089abbf72be70cfa7fc4d1f0be0df3"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "梁宣王挽词三首 三",
        "preface": "",
        "paragraphs": [
            "像设千年在，平生万事违。",
            "彩旌翻葆吹，圭翣奠灵衣。",
            "垅日寒无影，郊云冻不飞。"
        ],
        "notes": "",
        "id": "5654e46a4c8434a8b839352ece876de1"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "鲁忠王挽词三首 一",
        "preface": "",
        "paragraphs": [
            "同盟会五月，归葬出三条。",
            "日惨咸阳树，天寒渭水桥。",
            "稍看朱鹭转，尚识紫骝骄。",
            "寂寂泉台恨，从兹罢玉箫。"
        ],
        "notes": "",
        "id": "7936fb7b10fc4ddf83cdafc7df680e12"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "鲁忠王挽词三首 二",
        "preface": "",
        "paragraphs": [
            "邦家锡宠光，存没贵忠良。",
            "遂裂山河地，追尊父子王。",
            "人悲槐里月，马踏槿原霜。",
            "别向天京北，悠悠此路长。"
        ],
        "notes": "",
        "id": "8ea27ebe30fda29b0b3ec162dca92626"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "鲁忠王挽词三首 三",
        "preface": "",
        "paragraphs": [
            "树羽迎朝日，撞钟望早霞。",
            "故人悲宿草，中使惨晨笳。",
            "气有冲天劒，星无犯斗槎。",
            "唯余孔公宅，长接鲁王家。"
        ],
        "notes": "",
        "id": "83a788a30321713bf6509ae9077f1a4c"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "范阳王挽词二首 一",
        "preface": "",
        "paragraphs": [
            "贤相称邦杰，清流举代推。",
            "公才掩诸夏，文体变当时。",
            "宾吊飜成鹤，人亡惜喻龟。",
            "洛阳今纸贵，犹写太冲词。"
        ],
        "notes": "",
        "id": "b505c38d807f9b52fb9f428a7cb33fdb"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "范阳王挽词二首 二",
        "preface": "",
        "paragraphs": [
            "赠秩徽章洽，求书秘草成。",
            "客随朝露尽，人逐夜舟惊。",
            "蒿里衣冠送，松门印绶迎。",
            "谁知杨伯起，今日重哀荣。"
        ],
        "notes": "",
        "id": "1d4c025935b60b1a73e0f3a3f9f18c33"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "故赵王属赠黄门侍郎上官公挽词二首 一",
        "preface": "",
        "paragraphs": [
            "韦门旌旧德，班氏业前书。",
            "谪去因丞相，归来为倢伃。",
            "周原乌相冢，越岭雁随车。",
            "冥漠辞昭代，空怜赋子虚。"
        ],
        "notes": "",
        "id": "d238a05e80f4fb11fce2e46262486a25"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "故赵王属赠黄门侍郎上官公挽词二首 二",
        "preface": "",
        "paragraphs": [
            "绿车随帝子，青琐翊宸机。",
            "昔枉朝歌骑，今虚夕拜闱。",
            "柳河凄挽曲，薤露湿灵衣。",
            "一厝穷泉闭，双鸾遂不飞。"
        ],
        "notes": "",
        "id": "1264d42241ef305cad593a7cc32bfd6a"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "药",
        "preface": "",
        "paragraphs": [
            "有卉秘神仙，君臣有礼焉。",
            "忻当苦口喻，不畏入肠偏。",
            "扁鹊功成日，神农定品年。",
            "丹成如可待，鸡犬自闻天。"
        ],
        "notes": "",
        "id": "a28013e7f2a565d40dcf19d9c03b1c4a"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "奉和九日登慈恩寺浮图应制",
        "preface": "",
        "paragraphs": [
            "瑞塔千寻起，仙舆九日来。",
            "萸房陈宝席，菊蘂散花台。",
            "御气鹏霄近，升高凤野开。",
            "天歌将梵乐，空里共裴回。"
        ],
        "notes": "",
        "id": "6360c635a65a01a8a3636e1034cd833c"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "送沙门泓景道俊玄奘还荆州应制",
        "preface": "",
        "paragraphs": [
            "三乘归净域，万骑饯通庄。",
            "就日离亭近，弥天别路长。",
            "荆南旋杖钵，渭北限津梁。",
            "何日纡真果，还来入帝乡。"
        ],
        "notes": "",
        "id": "aa65cab82a64c3efe8171f8e738fd9fa"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "春日芙蓉园侍宴应制",
        "preface": "",
        "paragraphs": [
            "年光竹里遍，春色杏间遥。",
            "烟气笼青阁，流文荡画桥。",
            "飞花随蝶舞，艳曲伴莺娇。",
            "今日陪欢豫，还疑陟紫霄。"
        ],
        "notes": "",
        "id": "15610e34448d47d98dbf77ca2b2111f9"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "咏笛",
        "preface": "",
        "paragraphs": [
            "羌笛写龙声，长吟入夜清。",
            "关山孤月下，来向陇头鸣。",
            "逐吹梅花落，含春柳色惊。",
            "行观向子赋，坐忆旧邻情。"
        ],
        "notes": "",
        "id": "535fc0e285c428c49300a89032ec9d01"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "咏钟",
        "preface": "",
        "paragraphs": [
            "既接南邻磬，还随北里笙。",
            "平陵通曙响，长乐警宵声。",
            "秋至含霜动，春归应律鸣。",
            "岂惟恒待扣，金簴有余清。"
        ],
        "notes": "",
        "id": "c7a64cb71e64ed2e2a76a5030134f0af"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "花落",
        "preface": "",
        "paragraphs": [
            "铁骑几时回，金闺怨早梅。",
            "雪寒花已落，风暖叶还开。",
            "夕逐新春管，香迎小岁桮。",
            "盛时何足贵，书里报轮台。"
        ],
        "notes": "",
        "id": "0ffbf6d9433ade84ecd17ed4d3c4ee56"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "旅宿淮阳亭口号",
        "preface": "",
        "paragraphs": [
            "日暮风亭上，悠悠旅思多。",
            "故乡临桂水，今夜渺星河。",
            "暗草霜华发，空亭鴈影过。",
            "兴来谁与语，劳者自为歌。"
        ],
        "notes": "",
        "id": "025597c7027d4c54c1ce171d4e11b39c"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "内题赋得巫山雨",
        "preface": "",
        "paragraphs": [
            "神女向高唐，巫山下夕阳。",
            "裴回作行雨，婉恋逐荆王。",
            "电影江前落，雷声峡外长。",
            "霁云无处所，台馆晓苍苍。"
        ],
        "notes": "",
        "id": "98958dbfa44a2e37ca9de86d06178558"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "王昭君",
        "preface": "",
        "paragraphs": [
            "非君惜鸾殿，非妾妬娥眉。",
            "薄命由骄虏，无情是画师。",
            "嫁来胡地日，不竝汉宫时。",
            "辛苦无聊赖，何堪上马辞。"
        ],
        "notes": "",
        "id": "aeba5620bbdba36c1946f9e14ab03740"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "铜雀台",
        "preface": "",
        "paragraphs": [
            "昔年分鼎地，今日望陵台。",
            "一旦雄图尽，千秋遗令开。",
            "绮罗君不见，歌舞妾空来。",
            "恩共漳河水，东流无重回。"
        ],
        "notes": "",
        "id": "b6cf3900871ed2f240fae2564cd5a417"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "巫山高",
        "preface": "",
        "paragraphs": [
            "巫山峰十二，环合象昭回。",
            "俯听琵琶峡，平看云雨台。",
            "古槎天外落，瀑水日边来。",
            "何忍猨啼夜，荆王枕席开。"
        ],
        "notes": "",
        "id": "648b4e540b28d537ff784d973cf86b09"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "望月有怀",
        "preface": "",
        "paragraphs": [
            "天使下西楼，含光万里秋。",
            "台前似挂镜，帘外如悬钩。",
            "张尹将眉学，班姬取扇俦。",
            "佳期应借问，为报大刀头。"
        ],
        "notes": "",
        "id": "06a92b1c65ab29de38645621bfdb6c63"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "驾出长安",
        "preface": "",
        "paragraphs": [
            "圣德超千古，皇风扇九围。",
            "天回万象出，驾动六龙飞。",
            "淑气来黄道，祥云覆紫微。",
            "太平多扈从，文物有光辉。"
        ],
        "notes": "",
        "id": "2f37fdd3aa034bf9a8eb99247124dd23"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "饯中书侍郎来济",
        "preface": "",
        "paragraphs": [
            "暧暧去尘昏灞岸，飞飞轻盖指河梁。",
            "云峰衣结千重叶，雪岫花开几树粧。",
            "深悲黄鹤孤舟远，独对青山别路长。",
            "却将分手沾襟泪，还用持添离席觞。"
        ],
        "notes": "",
        "id": "b519d745d770f4e5f3c05a04d8a3db2f"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "奉和春初幸太平公主南庄应制",
        "preface": "",
        "paragraphs": [
            "青门路接凤凰台，素浐宸游龙骑来。",
            "涧草自迎香辇合，岩花应待御筵开。",
            "文移北斗成天象，酒递南山作寿杯。",
            "此日侍臣将石去，共欢明主赐金回。"
        ],
        "notes": "",
        "id": "6d57352c34656275d44227bfdad482e5"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "三阳宫侍宴应制得幽字",
        "preface": "",
        "paragraphs": [
            "离宫秘苑胜瀛洲，别有仙人洞壑幽。",
            "岩边树色含风冷，石上泉声带雨秋。",
            "鸟向歌筵来度曲，云依帐殿结为楼。",
            "微臣昔忝方明御，今日还陪八骏游。"
        ],
        "notes": "",
        "id": "f27ba196607f00dc0d254acdc0539556"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "奉和晦日幸昆明池应制",
        "preface": "",
        "paragraphs": [
            "春豫灵池会，沧波帐殿开。",
            "舟凌石鲸度，槎拂斗牛回。",
            "节晦蓂全落，春迟柳暗催。",
            "象溟看浴景，烧劫辨沈灰。",
            "镐饮周文乐，汾歌汉武才。",
            "不愁明月尽，自有夜珠来。"
        ],
        "notes": "",
        "id": "b03d72eaa5d7767936e430a7aa51e514"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "奉和幸大荐福寺",
        "preface": "",
        "paragraphs": [
            "香刹中天起，宸游满路辉。",
            "乘龙太子去，驾象法王归。",
            "殿饰金人影，窗摇玉女扉。",
            "稍迷新草木，徧识旧庭闱。",
            "水入禅心定，云从宝思飞。",
            "欲知皇劫远，初拂六铢衣。"
        ],
        "notes": "",
        "id": "376741ffdecde30a9f0b77edb5ba9c8a"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "奉和幸三会寺应制",
        "preface": "",
        "paragraphs": [
            "六飞回玉辇，双树谒金仙。",
            "瑞鸟呈书字，神龙吐浴泉。",
            "净心遥证果，睿想独超禅。",
            "塔涌香花地，山围日月天。",
            "梵音迎漏彻，空乐倚云悬。",
            "今日登仁寿，长看法镜圆。"
        ],
        "notes": "",
        "id": "2a1cc2c6e8ccfbf3adf40eed6a191fed"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "奉和荐福寺应制",
        "preface": "",
        "paragraphs": [
            "梵筵光圣邸，游豫览宏规。",
            "不改灵光殿，因开功德池。",
            "莲生新步叶，桂长昔攀枝。",
            "涌塔庭中见，飞楼海上移。",
            "闻韶三月幸，观象七星危。",
            "欲识龙归处，朝朝云气随。"
        ],
        "notes": "",
        "id": "cf1c016bbde8a5839e5a80b4675a0462"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "奉和幸神皐亭应制",
        "preface": "",
        "paragraphs": [
            "清跸喧黄道，乘舆降紫宸。",
            "霜戈凝晓日，云管发阳春。",
            "台古全疑汉，林余半识秦。",
            "宴酣诗布泽，节改令行仁。",
            "昔恃山河险，今依道德淳。",
            "多慙献嘉颂，空累属车尘。"
        ],
        "notes": "",
        "id": "d348a38471360f87d5b256ae950dc299"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "奉和幸长安故城未央宫应制",
        "preface": "",
        "paragraphs": [
            "汉王未息战，萧相乃营宫。",
            "壮丽一朝尽，威灵千载空。",
            "皇明怅前迹，置酒宴群公。",
            "寒轻彩仗外，春发幔城中。",
            "乐思回斜日，歌词继大风。",
            "今朝天子贵，不假叔孙通。"
        ],
        "notes": "",
        "id": "7336e7c72cae1bcdb89ad7b86023874b"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "奉和幸韦嗣立山庄侍宴应制",
        "preface": "",
        "paragraphs": [
            "枢掖调梅暇，林园艺槿初。",
            "入朝荣劒履，退食偶琴书。",
            "地隐东岩室，天回北斗车。",
            "旌门临䆗窱，辇道属扶疎。",
            "云罕明丹壑，霜笳彻紫虚。",
            "水疑投石处，溪似钓璜余。",
            "帝泽颁巵酒，人欢颂里闾。",
            "一承黄竹咏，长奉白茅居。"
        ],
        "notes": "",
        "id": "6c1ef54cfa4f29120f7eaf83a363e50f"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "扈从登封告成颂应制",
        "preface": "",
        "paragraphs": [
            "御路回中岳，天营接下都。",
            "百灵无后至，万国竞前驱。",
            "文衞严清跸，幽仙读宝符。",
            "贝花明汉果，芝草入尧厨。",
            "济济衣冠会，喧喧夷夏俱。",
            "宗禋仰神理，刊木望川途。",
            "抚己贫非病，时来本不愚。",
            "愿陪丹凤辇，率舞白云衢。"
        ],
        "notes": "",
        "id": "ac33c5f9712aa0b7e9fc2dc69b35cf65"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "宴安乐公主宅得空字",
        "preface": "",
        "paragraphs": [
            "英藩筑外馆，爱主出王宫。",
            "宾至星槎落，仙来月宇空。",
            "玳梁飜贺燕，金埒倚晴虹。",
            "箫奏秦台里，书开鲁壁中。",
            "短歌能驻日，艳舞欲娇风。",
            "闻有淹留处，山阿满桂丛。"
        ],
        "notes": "",
        "id": "c617a680ae26e2a47d8a14f2d87234e2"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "春日郑协律山亭陪宴饯郑卿同用楼字",
        "preface": "",
        "paragraphs": [
            "潘园枕郊郭，爱客坐相求。",
            "尊酒东城外，骖𬴂南陌头。",
            "池平分洛水，林缺见嵩丘。",
            "暗竹侵山径，垂杨拂妓楼。",
            "彩云歌处断，迟日舞前留。",
            "此地何年别，兰芳空自幽。"
        ],
        "notes": "",
        "id": "9725ce43d77675fa81994c8245f5e460"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "和姚给事寓直之作",
        "preface": "",
        "paragraphs": [
            "清论满朝阳，高才拜夕郎。",
            "还从避马路，来接珥貂行。",
            "宠就黄扉日，威回白简霜。",
            "柏台迁鸟茂，兰署得人芳。",
            "禁静钟初彻，更疎漏渐长。",
            "晓河低武库，流火度文昌。",
            "寓直恩徽重，乘秋藻翰扬。",
            "暗投空欲报，下调不成章。"
        ],
        "notes": "",
        "id": "78257cb905dac2f2d2d33a9db4d8c044"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "和库部李员外秋夜寓直之作",
        "preface": "",
        "paragraphs": [
            "相庭贻庆远，才子拜郎初。",
            "起草徯仙阁，焚香卧直庐。",
            "更深河欲断，节劲柳偏疎。",
            "气耿凌云笔，心摇待漏车。",
            "叨荣厕俦侣，省己恧空虚。",
            "徒裴阳春和，难参丽曲余。"
        ],
        "notes": "",
        "id": "1a412feb60e9a6494e6d6ea5481f336f"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "酬李丹徒见赠之作",
        "preface": "",
        "paragraphs": [
            "镇吴称奥里，试剧仰通才。",
            "近挹人披雾，遥闻境震雷。",
            "一朝逢解榻，累日共衔杯。",
            "连辔登山尽，浮舟望海回。",
            "以予慙拙宦，期子遇良媒。",
            "赠曲南凫断，征途北雁催。",
            "更怜江上月，还入镜中开。"
        ],
        "notes": "",
        "id": "8289543e2b8b1d14cc945f43a7a47fbc"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "使过襄阳登凤林寺阁",
        "preface": "",
        "paragraphs": [
            "香阁临清汉，丹梯隐翠微。",
            "林篁天际密，人世谷中违。",
            "苔石衔仙洞，莲舟泊钓矶。",
            "山云浮栋起，江雨入庭飞。",
            "信美虽南国，严程限北归。",
            "幽寻不可再，留步惜芳菲。"
        ],
        "notes": "",
        "id": "988df31c111630be963cb6da7a35d602"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "宋公宅送宁谏议",
        "preface": "",
        "paragraphs": [
            "宋公爰创宅，庾氏更诛茅。",
            "间出人三秀，平临楚四郊。",
            "汉臣来绛节，荆牧动金铙。",
            "尊溢宜城酒，笙裁曲沃匏。",
            "露荷秋变节，风柳夕鸣梢。",
            "一散阳台雨，方随越鸟巢。"
        ],
        "notes": "",
        "id": "7bf968cf698e14cb2c24fa630b6a3397"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "送合宫苏明府颋",
        "preface": "",
        "paragraphs": [
            "铉府诞英规，公才天下知。",
            "谓乘羔雁族，继入凤皇池。",
            "赤县求人隐，青门起路岐。",
            "翟回车少别，凫化舃遥驰。",
            "神哭周南境，童歌渭北垂。",
            "贤哉荀奉倩，衮职伫来仪。"
        ],
        "notes": "",
        "id": "b5beb083f1ee35b9c12fa8c30db1993b"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "送杨六望赴金水",
        "preface": "",
        "paragraphs": [
            "借问梁山道，嵚岑几万重。",
            "遥州刀作字，绝壁劒为峰。",
            "惜别路穷此，留欢意不从。",
            "忧来生白发，时晚爱青松。",
            "勿以西南远，夷歌寝盛容。",
            "台阶有高位，宁复久临邛。"
        ],
        "notes": "",
        "id": "2ea0290828a9f7877573c4a17da70369"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "下桂江龙目滩",
        "preface": "",
        "paragraphs": [
            "停午出滩险，轻舟容易前。",
            "峰攒入云树，崖喷落江泉。",
            "巨石潜山怪，深篁隐洞仙。",
            "鸟游溪寂寂，猿啸岭娟娟。",
            "挥袂日凡几，我行途已千。",
            "暝投苍梧郡，愁枕白云眠。"
        ],
        "notes": "",
        "id": "35317349632b402e0d74217c98702298"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "入泷州江",
        "preface": "",
        "paragraphs": [
            "孤舟泛盈盈，江流日纵横。",
            "夜杂蛟螭寝，晨披瘴疠行。",
            "潭蒸水沫起，山热火云生。",
            "猿躩时能啸，鸢飞莫敢鸣。",
            "海穷南徼尽，乡远北魂惊。",
            "泣向文身国，悲看凿齿氓。",
            "地偏多育蛊，风恶好相鲸。",
            "余本岩栖客，悠哉慕玉京。",
            "厚恩尝愿答，薄宦不祈成。",
            "违隐乖求志，披荒为近名。",
            "镜愁玄发改，心负紫芝荣。",
            "运启中兴历，时逢外域清。",
            "祗应保忠信，延促付神明。"
        ],
        "notes": "",
        "id": "51c076e603dd2d19785c836c0f0fdcf8"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "始安秋日",
        "preface": "",
        "paragraphs": [
            "桂林风景异，秋似洛阳春。",
            "晚霁江天好，分明愁杀人。",
            "卷云山𧥄𧥄，碎石水磷磷。",
            "世业事黄老，妙年孤隐沦。",
            "归欤卧沧海，何物贵吾身。"
        ],
        "notes": "",
        "id": "3d918ad26a10cbd62c0fc8c5640ea550"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "桂州黄潭舜祠",
        "preface": "",
        "paragraphs": [
            "虞世巡百越，相传葬九疑。",
            "精灵游此地，祠树日光辉。",
            "禋祭忽群望，丹青图二妃。",
            "神来兽率舞，仙去凤还飞。",
            "日暝山气落，江空潭霭微。",
            "帝乡三万里，乘彼白云归。"
        ],
        "notes": "",
        "id": "64bca80ef74c9d9a2ba2dd4a0c1f2ad0"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "登粤王台",
        "preface": "",
        "paragraphs": [
            "江上粤王台，登高望几回。",
            "南溟天外合，北户日边开。",
            "地湿烟尝起，山晴雨半来。",
            "冬花采卢橘，夏果摘杨梅。",
            "迹类虞翻枉，人非贾谊才。",
            "归心不可见，白发重相催。"
        ],
        "notes": "",
        "id": "16fc79dff89dfee3a90b6eba8d78251a"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "早发始兴江口至虚氏村作",
        "preface": "",
        "paragraphs": [
            "候晓逾闽峤，乘春望越台。",
            "宿云鹏际落，残月蚌中开。",
            "薜荔摇青气，桄榔翳碧苔。",
            "桂香多露裛，石响细泉回。",
            "抱叶玄猿啸，衔花翡翠来。",
            "南中虽可悦，北思日悠哉。",
            "鬒发俄成素，丹心已作灰。",
            "何当首归路，行剪故园莱。"
        ],
        "notes": "",
        "id": "0266773c3ad246eef9b7c86f131a8594"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "发藤州",
        "preface": "",
        "paragraphs": [
            "朝夕苦遄征，孤魂长自惊。",
            "泛舟依雁渚，投馆听猿鸣。",
            "石发缘溪蔓，林衣埽地轻。",
            "云峰刻不似，苔藓画难成。",
            "露裛千花气，泉和万籁声。",
            "攀幽红处歇，跻险绿中行。",
            "恋切芝兰砌，悲缠松柏茔。",
            "丹心江北死，白发岭南生。",
            "魑魅天边国，穷愁海上城。",
            "劳歌意无限，今日为谁明。"
        ],
        "notes": "",
        "id": "6a85ea0a6a3bf1ec31a1825f7d455156"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "游称心寺",
        "preface": "",
        "paragraphs": [
            "释事怀三隐，清襟谒四禅。",
            "江鸣潮未落，林晓日初悬。",
            "宝叶交香雨，金沙吐细泉。",
            "望谐舟客趣，思发海人烟。",
            "顾枥仍留马，乘杯久弃船。",
            "未忧龟负岳，且识鸟耘田。",
            "理契都无象，心冥不寄筌。",
            "安期庶可揖，天地得齐年。"
        ],
        "notes": "",
        "id": "fd66e88c2ce86bbde842278984e334ed"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "游法华寺",
        "preface": "",
        "paragraphs": [
            "高岫拟耆阇，真乘引妙车。",
            "空中结楼殿，意表出云霞。",
            "后果缠三足，前因感六牙。",
            "宴林薰宝树，水溜滴金沙。",
            "寒谷梅犹浅，温庭橘未华。",
            "台香红药乱，塔影绿篁遮。",
            "果渐轮王族，缘超梵帝家。",
            "晨行踏忍草，夜诵得灵花。",
            "江郡将何匹，天都亦未加。",
            "朝来沿泛所，应是逐仙槎。"
        ],
        "notes": "",
        "id": "4b22c1fde46ca831ca5db29c6b134705"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "夜渡吴松江怀古",
        "preface": "",
        "paragraphs": [
            "宿帆震泽口，晓渡松江𣸣。",
            "櫂发鱼龙气，舟冲鸿雁群。",
            "寒潮顿觉满，暗浦稍将分。",
            "气出海生日，光清湖起云。",
            "水乡尽天衞，叹息为吴君。",
            "谋士伏劒死，至今悲所闻。"
        ],
        "notes": "",
        "id": "ee75583840ae9634d9ff44775c32fd47"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "谒禹庙",
        "preface": "",
        "paragraphs": [
            "夏王乘四载，兹地发金符。",
            "峻命终不易，报功畴敢渝。",
            "先驱总昌会，后至伏灵诛。",
            "玉帛空天下，衣冠照海隅。",
            "旋闻厌黄屋，更道出苍梧。",
            "林表祠转茂，山阿井讵枯。",
            "舟迁龙负壑，田变鸟芸芜。",
            "旧物森如在，天威肃未殊。",
            "玄夷届瑶席，玉女侍清都。",
            "奕奕扃闱邃，轩轩杖衞趋。",
            "气青连曙海，云白洗春湖。",
            "猿啸有时答，禽言常自呼。",
            "灵歆异蒸糈，至乐匪笙竽。",
            "茅殿今文袭，梅梁古制无。",
            "运遥日崇丽，业盛答昭苏。",
            "伊昔力云尽，而今功尚敷。",
            "揆材非美箭，精享愧生刍。",
            "郡职昧为理，邦空宁自诬。",
            "下车霰已积，摄事露行濡。",
            "人隐冀多祐，曷唯沾薄躯。"
        ],
        "notes": "",
        "id": "f55a83d6aac9c4427f1420f8da05d424"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "游禹穴回出若邪",
        "preface": "",
        "paragraphs": [
            "禹穴今朝到，邪溪此路通。",
            "著书闻太史，炼药有仙翁。",
            "鹤往笼犹挂，龙飞劒已空。",
            "石帆摇海上，天镜落湖中。",
            "水低寒云白，山边坠叶红。",
            "归舟何虑晚，日暮使樵风。"
        ],
        "notes": "",
        "id": "e96867626eae5ff2db2e0c1eaad71ed0"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "灵隐寺”",
        "preface": "",
        "paragraphs": [
            "鹫岭郁岧峣，龙宫锁寂寥。",
            "楼观沧海日，门对浙江潮。",
            "桂子月中落，天香云外飘。",
            "扪萝登墖远，刳木取泉遥。",
            "霜薄花更发，冰轻叶未凋。",
            "夙龄尚遐异，搜对涤烦嚣。",
            "待入天台路，看余度石桥。"
        ],
        "notes": "",
        "id": "81ea12ddeb0bf705b5b5b021ba649f98"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "游云门寺",
        "preface": "",
        "paragraphs": [
            "维舟探静域，作礼事尊经。",
            "投迹一萧散，为心自杳冥。",
            "龛依大禹穴，楼倚少微星。",
            "沓嶂围兰若，回溪抱竹庭。",
            "觉花涂砌白，甘露洗山青。",
            "雁塔𬸣金地，虹桥转翠屏。",
            "人天宵现景，神鬼昼潜形。",
            "理胜常虚寂，缘空自感灵。",
            "入禅从鸽遶，说法有龙听。",
            "劫累终期灭，尘躬且未宁。",
            "摇摇不安寐，待月咏岩扃。"
        ],
        "notes": "",
        "id": "bb656d2201766e65745d778643831dd8"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "早发韶州",
        "preface": "",
        "paragraphs": [
            "炎徼行应尽，回瞻乡路遥。",
            "珠厓天外郡，铜柱海南标。",
            "日夜清明少，春冬雾雨饶。",
            "身经大火热，颜入瘴江消。",
            "触影含沙怒，逢人女草摇。",
            "露浓看菌湿，风飓觉船飘。",
            "直御魑将魅，宁论鸱与鸮。",
            "虞翻思报国，许靖愿归朝。",
            "绿树秦京道，青云洛水桥。",
            "故园长在目，魂去不须招。"
        ],
        "notes": "",
        "id": "9e2afef859688d86e43cfb6f3c9fd913"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "早入清远峡",
        "preface": "",
        "paragraphs": [
            "传闻峡山好，旭日櫂前沂。",
            "雨色摇丹嶂，泉声聒翠微。",
            "两岩天作带，万壑树披衣。",
            "秋菊迎霜序，春藤碍日辉。",
            "翳潭花似织，缘岭竹成围。",
            "寂历环沙浦，葱茏转石圻。",
            "露余江未热，风落瘴初稀。",
            "猿饮排虚上，禽惊掠水飞。",
            "榜童夷唱合，樵女越吟归。",
            "良候斯为美，边愁自有违。",
            "谁言望乡国，流涕失芳菲。"
        ],
        "notes": "",
        "id": "e4bd75b6ebec4b6726db93bc12141782"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "发端州初入西江",
        "preface": "",
        "paragraphs": [
            "问我将何去？清晨溯越溪。",
            "翠微县宿雨，丹壑饮晴霓。",
            "树影捎云密，藤阴覆水低。",
            "潮回出浦驶，洲转望乡迷。",
            "人意长怀北，江行日向西。",
            "破颜看鹊喜，拭泪听猿嗁/。",
            "骨肉初分爱，亲朋忽解携。",
            "路遥魂欲断，身辱理能齐。",
            "畴日三山意，于兹万绪暌。",
            "金陵有仙馆，即事寻丹梯。"
        ],
        "notes": "",
        "id": "c7b958ccbd34bb853cf068c91cb0aa84"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "渡汉江",
        "preface": "",
        "paragraphs": [
            "岭外音书断，经冬复历春。",
            "近乡情更怯，不敢问来人。"
        ],
        "notes": "",
        "id": "367769feb77acfcdd81f41f6780ea6ff"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "嵩山夜还",
        "preface": "",
        "paragraphs": [
            "家住嵩山下，好采旧山薇。",
            "自省游泉石，何曾不夜归。"
        ],
        "notes": "",
        "id": "4b67c519c5983162e9829980840d1f98"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "湖中别鉴上人",
        "preface": "",
        "paragraphs": [
            "愿与道林近，在意逍遥篇。",
            "自有灵佳寺，何用沃洲禅。"
        ],
        "notes": "",
        "id": "a9b9890271c851b7be4dbdbc5a904545"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "题鉴上人房二首 一",
        "preface": "",
        "paragraphs": [
            "落花双树积，芳草一庭春。",
            "玩之堪兴异，何必见幽人。"
        ],
        "notes": "",
        "id": "eebab64d3818a0d580f59929b0be02fe"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "题鉴上人房二首 二",
        "preface": "",
        "paragraphs": [
            "晚入应真理，经行尚未回。",
            "房中无俗物，林下有青苔。"
        ],
        "notes": "",
        "id": "999d1f10ee8c97d8432f7e84accec6a1"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "答田征君",
        "preface": "",
        "paragraphs": [
            "出游杳何处？迟回伊洛间。",
            "归寝忽成梦，宛在嵩丘山。"
        ],
        "notes": "",
        "id": "c899d506995369defb99687152258775"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "伤曹娘二首 一",
        "preface": "",
        "paragraphs": [
            "凤飞楼伎绝，鸾死镜台空。",
            "独怜脂粉气，犹著舞衣中。"
        ],
        "notes": "",
        "id": "0cee43f566ee698296203152498fdf12"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "伤曹娘二首 二",
        "preface": "",
        "paragraphs": [
            "河伯怜娇态，冯夷要姝妓。",
            "寄言游戏人，莫弄黄河水。"
        ],
        "notes": "",
        "id": "df197627ebd1c81cf2d22e10451b4844"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "河阳",
        "preface": "",
        "paragraphs": [
            "昔日河阳县，氛氲香气多。",
            "曹娘娇态尽，春树不堪过。"
        ],
        "notes": "",
        "id": "68398ddac759ba0803ce29a4884b1649"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "燕巢军幕",
        "preface": "",
        "paragraphs": [
            "北关怜翠幕，不是厌朱楼。",
            "故来呈燕颔，报道欲封侯。"
        ],
        "notes": "",
        "id": "59780b434f568ac20c29dad189fc20e1"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "苑中遇雪应制",
        "preface": "",
        "paragraphs": [
            "紫禁仙舆诘旦来，青旗遥倚望春台。",
            "不知庭霰今朝落，疑是林花昨夜开。"
        ],
        "notes": "",
        "id": "a0b195a74690002ecebe34b6977d82cf"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "送司马道士游天台",
        "preface": "",
        "paragraphs": [
            "羽客笙歌此地违，离筵数处白云飞。",
            "蓬莱阙下长相忆，桐柏山头去不归。"
        ],
        "notes": "",
        "id": "5cb263c52287eb198f60e8c087de56ec"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "登逍遥楼",
        "preface": "",
        "paragraphs": [
            "逍遥楼上望乡关，绿水泓澄云雾间。",
            "北去衡阳二千里，无因雁足系书还。"
        ],
        "notes": "",
        "id": "aed72ec3d82938a1448babc87f0584b6"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "奉和春日玩雪应制",
        "preface": "",
        "paragraphs": [
            "北阙彤云掩曙霞，东风吹雪舞山家。",
            "琼章定少千人和，银树长芳六出花。"
        ],
        "notes": "",
        "id": "d31d2491b044e59b92149db1c1f59fc4"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "伤曹娘二首 一",
        "preface": "",
        "paragraphs": [
            "可怜冥漠去何之，独立丰茸无见期。",
            "君看水上芙蓉色，恰似生前歌舞时。"
        ],
        "notes": "",
        "id": "d1ed7cb1398831a15c06cac84a13c177"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "伤曹娘二首 二",
        "preface": "",
        "paragraphs": [
            "前溪妙舞今应尽，子夜新歌遂不传。",
            "无复绮罗娇白日，直将珠玉闭黄泉。"
        ],
        "notes": "",
        "id": "d61339876cea4fb1f3b58884624229bc"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "郡宅中斋",
        "preface": "",
        "paragraphs": [
            "郡宅枕层岭，春湖绕芳甸。",
            "云甍出万家，卧览皆已徧。",
            "渔商汗成雨，廨邑明若练。",
            "越俗镜中行，夏祠云表见。",
            "兹都信盘郁，英远常栖眄。",
            "王子事黄老，独乐恣游衍。",
            "谢公念苍生，同忧感推荐。",
            "灵越多秀士，运阔无由面。",
            "神理翳青山，风流满黄卷。",
            "揆予谬承奖，自惜从缨弁。",
            "瑶水执仙羁，金闺负时选。",
            "晨趋博望苑，夜直明光殿。",
            "一朝罢台阁，万里违乡县。",
            "风土足慰心，况悦年芳变。",
            "淮廪伫滋实，沂歌非所羡。",
            "讼寝归四明，龄颓亲九转。",
            "微尚本江海，少留岂交战。",
            "唯余后凋色，窃比东南箭。"
        ],
        "notes": "",
        "id": "ca772a61d49bf1f348c6d1eca5c40e92"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "称心寺",
        "preface": "",
        "paragraphs": [
            "步陟招提宫，北极山海观。",
            "千岩递萦绕，万壑殊悠漫。",
            "乔木转夕阳，文轩划清涣。",
            "泄云多表里，惊潮每昏旦。",
            "问予金门客，何事沧洲畔。",
            "谬以三署资，来刺百城半。",
            "人隐尚未弭，岁华岂兼玩。",
            "东山桂枝芳，明发坐盈叹。"
        ],
        "notes": "",
        "id": "7cca6a14c7f2bbadd579a16904daeb27"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "新年作",
        "preface": "",
        "paragraphs": [
            "乡心新岁切，天畔独澘然。",
            "老至居人下，春归在客先。",
            "岭猨同旦暮，江柳共风烟。",
            "已似长沙傅，从今又几年。"
        ],
        "notes": "",
        "id": "450149a0a121b71219df222b6d1b1cf4"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "剪彩",
        "preface": "",
        "paragraphs": [
            "驻想持金错，居然作管灰。",
            "绮罗纤手制，桃李向春开。",
            "拾藻蜂初泊，衔花鸟未回。",
            "不言将巧笑，飜逐美人来。"
        ],
        "notes": "",
        "id": "b406ca99f4d74c707eb890b0abb0d199"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "传道仙星媛，年年会水隅。",
            "停梭借蟋蟀，留巧付蜘蛛。",
            "去昼从云请，归轮𥩟日输。",
            "莫言相见阔，天上日应殊。"
        ],
        "notes": "",
        "id": "b46cee229d6ec05a42460460354a0e99"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "桂州陪王都督晦日宴逍遥楼",
        "preface": "",
        "paragraphs": [
            "晦节高楼望，山川一半春。",
            "意随蓂叶尽，愁共柳条新。",
            "投刺登龙日，开怀纳鸟晨。",
            "兀然心似醉，不觉有吾身。"
        ],
        "notes": "",
        "id": "c22491b33f9f16aa0c9e7a607e2bdc03"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "和赵员外桂阳桥遇佳人",
        "preface": "",
        "paragraphs": [
            "江雨朝飞浥细尘，阳桥花柳不胜春。",
            "金鞍白马来从赵，玉面红妆本姓秦。",
            "妬女犹怜镜中发，侍儿堪感路傍人。",
            "荡舟为乐非吾事，自叹空闺梦寐频。"
        ],
        "notes": "",
        "id": "389bcf3ea897b977f69baf6f75bc09d3"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "函谷关",
        "preface": "",
        "paragraphs": [
            "至人□□识仙风，瑞霭丹光远郁葱。",
            "灵迹才辞周柱下，祥氛已入函关中。",
            "不从紫气台端候，何得青华观里逢。",
            "欲访乘牛求宝箓，愿随鹤驾徧瑶空。"
        ],
        "notes": "",
        "id": "7e8894eeb95eeedd250dde3435140dee"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "咏省壁画鹤",
        "preface": "",
        "paragraphs": [
            "粉壁图仙鹤，昂藏真气多。",
            "𬸣飞竟不去，当是恋恩波。"
        ],
        "notes": "",
        "id": "0372b48964d834b36f9d7eccc4c38e8e"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "广州朱长史座观妓",
        "preface": "",
        "paragraphs": [
            "歌舞须连夜，神仙莫放归。",
            "参差随暮雨，前路湿人衣。"
        ],
        "notes": "",
        "id": "f1993c7f2c6d726dfa02a295c381f3d2"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "谒二妃庙",
        "preface": "",
        "paragraphs": [
            "还以金屋贵，留兹宝席尊。",
            "江凫啸风雨，山鬼泣朝昏。"
        ],
        "notes": "",
        "id": "836617ad3db62a6ad9a0adf8cd3b59ed"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "赠严侍御",
        "preface": "",
        "paragraphs": [
            "受脤清边服，乘骢历塞尘。",
            "当闻汉雪耻，羞共虏和亲。"
        ],
        "notes": "",
        "id": "7d11b1c4a76ace2e8de90f0380136686"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "在荆州重赴岭南",
        "preface": "",
        "paragraphs": [
            "梦泽三秋日，苍梧一片云。",
            "还将鹓鹭羽，重入鹧鸪群。"
        ],
        "notes": "",
        "id": "f8f29ef934d3e87238d57fb71e4a7513"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "则天皇后挽歌",
        "preface": "",
        "paragraphs": [
            "象物行周礼，衣冠集汉都。",
            "谁怜事虞舜，下里泣苍梧。"
        ],
        "notes": "",
        "id": "c298da03cba19fb2dbeeee28281a0362"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "邓国太夫人挽歌",
        "preface": "",
        "paragraphs": [
            "鸾死铅妆歇，人亡锦字空。",
            "悲端若能减，渭水亦应穷。"
        ],
        "notes": "",
        "id": "3a16f6c8024bb1f3add2043a39b9c434"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "杨将军挽歌",
        "preface": "",
        "paragraphs": [
            "亭寒照苦月，陇暗积愁云。",
            "今日山门树，何处有将军。"
        ],
        "notes": "",
        "id": "f7f11774a8ac544ba3d369b0fcff2cab"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "登北固山",
        "preface": "",
        "paragraphs": [
            "京镇周天险，东南作北关。",
            "埭横江曲路，戍入海中山。",
            "望越心初切，思秦鬓已斑。",
            "空怜上林雁，朝夕待春还。"
        ],
        "notes": "",
        "id": "1be39e053cb2a8e04ecc4a545a9abc72"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "陪群公登箕山赋得群字",
        "preface": "",
        "paragraphs": [
            "许由去已远，冥莫见幽坟。",
            "世薄人不贵，兹山唯白云。",
            "宁知三千岁，复有尧为君。",
            "时佐激颓俗，登箕挹清芬。",
            "高节虽旦暮，邈与洪崖群。"
        ],
        "notes": "",
        "id": "359b65357194bfb9bb61d064d838101f"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "度大臾（庾）岭（其二伯三六一九）",
        "preface": "",
        "paragraphs": [
            "城边问官使：「早晚发西京？来日河桥柳，春条几寸生？昆池水合渌，御苑草应青？」缓缓从头说，教人眼暂明。",
            "（按《度大臾岭》二首，《全唐诗》仅载「其一」，兹补「其二」。",
            "）。"
        ],
        "notes": "",
        "id": "e61a4cb97de403ee00a113aba27036a7"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "早春泛镜湖",
        "preface": "",
        "paragraphs": [
            "漾舟喜湖广，湖广趣非一。",
            "愉目野载芜，清心山更出。",
            "孤烟昼藏火，薄暮朝开日。",
            "但爱春光迟，不觉舟行疾。",
            "归雁空间尽，流莺花际失。",
            "远情自此多，景霁风物和。",
            "芦人收晚钓，棹女弄春歌。",
            "野外寒事少，湖间芳意多。",
            "杂花因烂熳，暄柳日逶迤。",
            "为客顿逢此，于思柰若何？",
            "（此诗见《永乐大典》卷二二六七「六模」「湖」字「镜湖」条。",
            "〖二函二十册〗）。"
        ],
        "notes": "",
        "id": "a8695803ebcd4c8753aac9bc87e1d048"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "题谢处士山斋",
        "preface": "",
        "paragraphs": [
            "那有唐年客，青山独闭门。",
            "云泉一少事，琴史皆忘喧。",
            "在濬人犹絷，迁乔友未言。",
            "不知幽谷草，何意老王孙？",
            "（此诗见《永乐大典》卷二五三九「七皆」「斋」字「山斋」条。",
            "〖三函三十册〗）。"
        ],
        "notes": "",
        "id": "daff920c7e2d7100a7b0b6acfe0b6142"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "过中书元舍人山斋",
        "preface": "",
        "paragraphs": [
            "元侯松子宾，寓此掖垣职。",
            "移疾多暇豫，孤斋恣闲息。",
            "修迳接大野，重峦跨南北。",
            "具物芬荣时，登攀各可极。",
            "林间百鸟变，郊外千花织。",
            "秦岭似云横，周原如黛饰。",
            "洛中昔游衍，常闻故园忆。",
            "清言尽场圃，嘉话数耘植。",
            "梦想恒载驰，松篁若旧识。",
            "酒情忽无限，琴意忻有得。",
            "更阅青谿诗，逾励丹霞食。",
            "贵者日已远，幸君惠容色。",
            "朅来休颍阳，任予孤且直。",
            "（同前见《大典》卷二五三九。",
            "）。"
        ],
        "notes": "",
        "id": "336419f49b7ad6dbeae7a1a6bcd96a08"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "嵩南山九里旧鹊村作",
        "preface": "",
        "paragraphs": [
            "弊庐接箕颍，北望嵩山隅。",
            "兹岭雄且秀，彩翠横天衢。",
            "家世事灵岳，嵒栖安敢渝。",
            "从俗因迹化，归静知心愚。",
            "上违先人训，下怜菲薄躯。",
            "自问何功业，谬与贤俊俱。",
            "执覊翊龙羽，秉笔游鸿都。",
            "尸禄负诸己，日使田园芜。",
            "常恐白云意，溘尽黄埃涂。",
            "妙年负恩德，欲去何踟蹰？",
            "明主本尚道，黄屋均蓬壶。",
            "饮惠可冥分，归事烧金𬬻。",
            "（此诗见《永乐大典》卷三五八〇「九真」「村」字「旧鹊村」条。",
            "〖五函五十册〗）。"
        ],
        "notes": "",
        "id": "25c20024900502d352c8261cdc3033b3"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "敬和吏部韦郎中庭前朱槿之作",
        "preface": "",
        "paragraphs": [
            "日给当轮满，星郎伏奏旋。",
            "犹纡起草思，更有落花篇。",
            "气与香衣杂，光侵画壁然。",
            "徒闻赋君子，无以和神仙。",
            "（此诗见《分门纂类唐歌诗》残本第六册《草木虫鱼类》卷五。",
            "）。"
        ],
        "notes": "",
        "id": "9abfcfa026e823f3f567fd63c21080e7"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "幸未央宫应制（补后四句）",
        "preface": "",
        "paragraphs": [
            "登高省时物，怀古发宸聪。",
            "钟连长乐处，台识未央中。",
            "（《文苑英华辨证》六《脱文》）（《文苑英华辨证》据宋之问集补此四句，原诗指《全唐诗》卷五三已收之《奉和幸长安故城未央宫应制》。",
            "诗云：「汉王未息战，萧相乃营宫。",
            "壮丽一朝尽，威灵千载空。",
            "皇明怅前迹，置酒宴群公。",
            "寒轻彩仗外，春发幔城中。",
            "乐思回斜日，歌词继《大风》。",
            "今朝天子贵，不假叔孙通。",
            "」《文苑英华辨证》谓「春发幔城中」，集作「春发幔城东」，「《文苑》以『东』作『中』，遂脱四句。",
            "」四句应于「乐思」二句之前。",
            "）。"
        ],
        "notes": "",
        "id": "d9ca5f33ef0266fef789e63d404956b2"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "题雷琴（二首） 一",
        "preface": "",
        "paragraphs": [
            "山虚水深，万籁萧萧。",
            "古无人踪，惟石嶕峣。"
        ],
        "notes": "",
        "id": "174eebdec9f49818c99059fd06d0c7e7"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "题雷琴（二首） 二",
        "preface": "",
        "paragraphs": [
            "洛水多清泚，崧高有白云。",
            "圣朝容隐逸，时得咏南薫。",
            "（《古今图书集成》）（宋姚宽《西溪丛语》卷上云：「长兄伯声云：洛中董氏蓄雷琴一张，中题云〖引前四言诗，略〗。",
            "状其声也。",
            "其外漆下隐有朱书云〖引后五言诗，略〗。",
            "此诗见《宋之问集》。",
            "」据此，应仅后首为宋之问作。",
            "又此为后人取宋诗题雷琴此拟题为《题雷琴》，误。",
            "雷琴因雷威所制而得名，雷威为大历间人，宋之问不及见。",
            "）。"
        ],
        "notes": "",
        "id": "112b899faf27a928cf88fee1e92f24f2"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "忆云门",
        "preface": "",
        "paragraphs": [
            "树闲烟不破，溪静鹭忘飞。",
            "更爱幽奇处，斜阳艳翠微。",
            "（见《会稽掇英总集》卷六）。"
        ],
        "notes": "",
        "id": "53a273fef4869434d1a8c5da21906d08"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "西施浣纱篇",
        "preface": "",
        "paragraphs": [
            "西施旧石在，苔藓日于滋。",
            "几处沾粧污，何年灭履綦？",
            "岸花羞慢脸，波月𢽾嚬眉。",
            "君将花月好，来比浣纱时。",
            "（影印本《诗渊》第一册第六三页）。"
        ],
        "notes": "",
        "id": "329ef57eac4ad02a6390183f42a5556a"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "潜珠篇",
        "preface": "",
        "paragraphs": [
            "夜光四寸今所无，闻有入海求大珠。",
            "大珠自爱潜不发，希世一见比明月。",
            "灵物变化讵可寻？几人皓首死闽越。",
            "泥蟠沙卧海底沉，何知结爱美人心。",
            "可怜曜乘十二乘，谁惜黄金七百金。",
            "越乡祈宝诚非易，涉险捐躯名与义。",
            "天生至宝自无伦，如何真伪人莫分。",
            "古来贵耳而贱目，恐君既见不及闻。",
            "世有南山采薇子，从来道气凌白云。",
            "今乃千里作一尉，无媒为献明圣君。",
            "（同前七一页）。"
        ],
        "notes": "",
        "id": "e4ed31ef2c0de78e9e26a5a83eb6bd6e"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "游嵩岳待寄诗诮之",
        "preface": "",
        "paragraphs": [
            "嵩峰高不极，上有玉瑯玕。",
            "佳游竟不至，何以慰长薚？",
            "（同前七四四页）。"
        ],
        "notes": "",
        "id": "49b952c53036f5e04ea6417331b9b223"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "钱江晓寄十三弟",
        "preface": "",
        "paragraphs": [
            "晓泊钱塘渚，开帘远望通。",
            "海云张野暗，山火彻江红。",
            "客泪常思北，边愁欲尽东。",
            "从来梦兄弟，未似昨宵中。",
            "（同前七五八页）。"
        ],
        "notes": "",
        "id": "169ce4954be6d5d71b1d586413cdd2c2"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "缑山诗",
        "preface": "",
        "paragraphs": [
            "缑山连嵩岑，近带洛阳陌。",
            "洛京游宦子，不知虚直宅。",
            "北入养龙谿，势如夏云积。",
            "褰涉穷水府，跻攀倚霞壁。",
            "柽栝穿虹𡸣，萝茑曳金碧。",
            "崟嵚天盖小，路转石门窄。",
            "还顾杳亏蔽，前瞻浩攒𤤐。",
            "态繁赏屡移，形变魂方惕。",
            "洞隐息心士，源潜度世客。",
            "渔樵或迷途，志刻述往迹。",
            "安仁寔载诞，子晋曾所历。",
            "王元拜隐侯，吾祖挹仙伯。",
            "永兴白华感，久列丹台籍。",
            "弊庐对石堂，虚坐留玉舄。",
            "洎余爱羽化，洗心向禅寂。",
            "志结颜始红，岁阑发已白。",
            "愧无兼济美，独营弱丧魄。",
            "归来缉衰暮，敦本事膏液。",
            "始愿期傥从，挥手弄烟策。",
            "（同前第三册第二〇八五页）。"
        ],
        "notes": "",
        "id": "7cc7b3474149179da893810af67735d3"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "北邙古墓",
        "preface": "",
        "paragraphs": [
            "君不见邙山苑外上宫坟，相接累累萦蔓草。",
            "宫亭远识南宫树，逶迤辗作南宫道。",
            "一朝形影化穷尘，昔时玉貌与朱唇。",
            "锦衾香覆青楼月，罗衣娇弄紫台云。",
            "越娃楚艳君不见，赵舞燕歌愁杀人。",
            "游鼙倐掩寂无晤，蛾眉何事须相妬。",
            "九重见日闭鸳鸯，三泉今夕开狐兔。",
            "驻马倚车望洛阳，御桥天阙遥相当。",
            "佳人死别无归日，可怜行路尽沾衣。",
            "（同前第二一八八页）。"
        ],
        "notes": "",
        "id": "e8ebd7b32d331e694920676a82999e78"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "陆浑南桃花汤",
        "preface": "",
        "paragraphs": [
            "氛氲桃花汤，去都三百里。",
            "远峰益稠沓，具物尽奇诡。",
            "借问采药人，冥奥从此始。",
            "汨吾尚清净，荤血久誓止。",
            "览彼□□鲜，自谓形骸滓。",
            "重敦永劫愿，无负神泉水。",
            "坐驰意屡惬，身践心益死。",
            "长妹梵筵众，拙妻道门子。",
            "提携游二山，岁暮此已矣。",
            "（同前第二一八八页）。"
        ],
        "notes": "",
        "id": "d17d30d9199e92265dd848cb10f54a65"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "花烛行",
        "preface": "",
        "paragraphs": [
            "帝城九门乘夜开，仙车百两自天来。",
            "列火东归暗行月，浮桥西渡响奔雷。",
            "龙楼锦障连连出，遥望梁台如昼日。",
            "梁台花烛见天人，平阳宾从绮罗春。",
            "共迎织女归春幄，俱送常娥下月轮。",
            "常娥月中君未见，红粉盈盈隔团扇。",
            "玉樽交引合欢杯，珠履共蹋鸳鸯荐。",
            "漏尽更深斗欲斜，可怜金翠满庭花。",
            "庭花灼灼歌秾李，此夕天孙嫁王子。",
            "结褵初出望园中，和鸣已入秦筲里。",
            "同心合带两相依，明日双朝入此微。",
            "共待洛城分曙色，更看天下凤凰飞。",
            "（同前第二册第一三九二页）。"
        ],
        "notes": "",
        "id": "450292cef548962efcc24afc9911cb09"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "卧闻嵩山钟",
        "preface": "",
        "paragraphs": [
            "卧闻嵩山钟，振衣步蹊樾。",
            "槁叶零宿雨，新鸿叫晴月。",
            "物改兴心换，夜凉清机发。",
            "昔事潘镇人，北岑采[薇]（微）蕨。",
            "倚岩顾我笑，谓我有仙骨。",
            "铭德在青春，徇禄去玄发。",
            "悔往自昭洗，练形归洞窟。",
            "（同前第一四三五页）。"
        ],
        "notes": "",
        "id": "2be5226e5fa317add0f28ac5a8b5ea8c"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "初承恩旨言放归舟",
        "preface": "",
        "paragraphs": [
            "一朝承凯泽，万里别荒陬。",
            "去国云南滞，还乡水北流。",
            "泪迎今日喜，梦换昨宵愁。",
            "自向归魂说，炎方不可留。",
            "（同前第一四九八页）。"
        ],
        "notes": "",
        "id": "6b7822ab1ff7ce4ccb1087f0833e4532"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "题九州院双鹤",
        "preface": "",
        "paragraphs": [
            "君门九重闭，中有天泉池。",
            "可怜双白鹤，飞下碧松枝。",
            "吹楼多清管，鸣舞共差池。",
            "常欲万里去，怀恩终在斯。",
            "（同前第四册第二八〇一页）。"
        ],
        "notes": "",
        "id": "b28f00a29dc755f030a830ef6bec40b9"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "江行见鸬鹚",
        "preface": "",
        "paragraphs": [
            "江畔鸬鹚鸟，迎霜处处飞。",
            "北看疑是雁，南客更思归。",
            "岭上行人绝，关中音信稀。",
            "故园今夜里，应为捣寒衣。",
            "（同前第二八二七页）。"
        ],
        "notes": "",
        "id": "83f97cdc1aaf6227a8355cf76d5f034c"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "陆浑水亭",
        "preface": "",
        "paragraphs": [
            "昔予登兹楼，感爱川岳奇。",
            "别来虽云远，夜梦常在斯。",
            "更以沈痼日，归卧南山陲。",
            "弊庐不可见，云林相蔽亏。",
            "（同前第五册第三一二八页）。"
        ],
        "notes": "",
        "id": "155a5bca2c4c3f82f28948c9cb9bd62d"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "宴郑协律山亭",
        "preface": "",
        "paragraphs": [
            "朝英退食回，追兴洛城隈。",
            "山瞻二室近，水自陆浑来。",
            "小径藤间入，高窗竹上开。",
            "砌花连菡萏，溪柳覆莓苔。",
            "舞席归云断，歌筵薄景催。",
            "可怜郊野际，长有故人杯。",
            "（同前第三四八五页）。"
        ],
        "notes": "",
        "id": "2cba662cd892cbb12ad09d4351e3cf8e"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "忆嵩山陆浑旧宅",
        "preface": "",
        "paragraphs": [
            "世德辞贵仕，天爵光道门。",
            "好仙宅二室，受药居陆浑。",
            "清白立家训，偃息为国藩。",
            "乔树南勿翦，弊庐北尚存。",
            "自惟实蒙陋，何颜称子孙。",
            "少秉阳许意，遭逢明圣恩。",
            "挥翰云龙署，参光天马辕。",
            "一身事扃闼，十载隔凉暄。",
            "陈力试叨进，祗宠固幽源。",
            "况以沈疾久，睽辞金马垣。",
            "天子犹未识，讵敢栖丘樊。",
            "昼怀秘书谷，夕梦子平村。",
            "撷芳岁云晏，投绋意弥敦。",
            "皇私傥以报，无负青春言。",
            "（同前第三五二九页）。"
        ],
        "notes": "",
        "id": "7f5e152c1dec0551e618a829a46354be"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "茅斋读书",
        "preface": "",
        "paragraphs": [
            "清轩临夕池，微迳入寒树。",
            "暝还探旧史，颇知古人趣。",
            "明一诱道心，吹万成世务。",
            "猎精自补阙，安能守章句？",
            "（同前第六册第四一四九页）。"
        ],
        "notes": "",
        "id": "cc28e9c5742b5555ce619932ac4948c8"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "题会福塔院诗",
        "preface": "",
        "paragraphs": [
            "如涌浮图近紫霄，芙蓉仙苑礼群僚。",
            "海天遥奉金轮日，尽遣祯祥归圣朝。",
            "（见清修《日下旧闻考》卷一二五引《宋延清集》）（按：此塔院清时称三塔寺，在永清县，其上有唐圣历元年石刻。",
            "）。"
        ],
        "notes": "",
        "id": "b77b54e1a85829f9ea17145c3afafa3c"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "陪王都督登楼诗",
        "preface": "",
        "paragraphs": [
            "晦日登楼望，江山一半天。",
            "（见宋乐史《太平寰宇记》卷一六二、王象之《舆地纪胜》卷一〇三《静江府》）（按：《全唐诗》卷五三《桂州陪王都督晦日宴逍遥楼》首二句云：「晦节高楼望，山川一半春。",
            "」此录二句当即其异文。",
            "因其出处甚早，有五字不同，韵脚亦异，故另录出。",
            "）。"
        ],
        "notes": "",
        "id": "7f9c5721356961e17abe6d7c12687985"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "则天挽歌",
        "preface": "",
        "paragraphs": [
            "还应鼎湖剑，千载忽同归。",
            "（见《十万卷楼丛书》本皎然《诗式》卷四）。"
        ],
        "notes": "",
        "id": "4e80120c33cd2d9fed3ae5ad7da29b28"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "夔州（题拟）",
        "preface": "",
        "paragraphs": [
            "路入巴渝通两蜀，江连荆楚接三川。",
            "（见佚名《锦绣花谷续集》卷十二「夔州」）。"
        ],
        "notes": "",
        "id": "2ea57651c1d768625d82bef14a4ce44f"
    },
    {
        "author": "宋之问",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "高树阴疎鸟不留。",
            "（见宋李壁《王荆文公诗笺注》卷二三《宜春苑》注引）。"
        ],
        "notes": "",
        "id": "5db928f1ddd6f4631c1484ad3befea4c"
    }
]