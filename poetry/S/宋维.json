[
    {
        "author": "宋维",
        "dynasty": "唐",
        "type": "诗",
        "rhythmic": "",
        "title": "题天申宫三首 一",
        "preface": "",
        "paragraphs": [
            "殿阙（《宜兴县志》作「阁」）盘空压巨鳌，洗然灵迹助风骚。",
            "玉龙卧久洞云冷，玄鹤唳频山月高。",
            "深谷羽童探石菌，晓堂真侣饮樱（《宜兴县志》作「仙」）桃。",
            "可怜不悟长生者，尘里区区改鬓毛。"
        ],
        "notes": "",
        "id": "28237e0026f881225040605bfadaf301"
    },
    {
        "author": "宋维",
        "dynasty": "唐",
        "type": "诗",
        "rhythmic": "",
        "title": "题天申宫三首 二",
        "preface": "",
        "paragraphs": [
            "中峰嘉树绿阴阴，洞里灵踪已遍寻。",
            "欲下山门又回首，数声清磬白云深。"
        ],
        "notes": "",
        "id": "5e65a52ee18dc76a68ec537a81c2b98a"
    },
    {
        "author": "宋维",
        "dynasty": "唐",
        "type": "诗",
        "rhythmic": "",
        "title": "题天申宫三首 三",
        "preface": "",
        "paragraphs": [
            "云岚满袖倚嵓扉，龙窟寒生夜睡迟。",
            "一曲朱弦谁与听，月斜风撼碧桃枝。",
            "（见洪武刻本《咸淳毘陵志》卷二十二，嘉庆二年刊宁楷等纂《宜兴县志》卷十收第一首。",
            "）（按：《四库全书》本《江南通志》卷一一九录宋干德进士有宋维。",
            "疑维初居江南，后北上应试。",
            "《毘陵志》归南唐，今从之。",
            "）。"
        ],
        "notes": "",
        "id": "c0fc25c3e7a35bb17afc1e91f13e63f6"
    }
]