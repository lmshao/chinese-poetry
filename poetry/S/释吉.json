[
    {
        "author": "释吉",
        "dynasty": "宋",
        "type": "诗",
        "rhythmic": "",
        "title": "示李朝请偈",
        "preface": "",
        "paragraphs": [
            "家贼恼人孰奈何，千圣回机祇为他。",
            "遍界遍空无影迹，无依无住绝笼罗。",
            "贼，贼，猛将雄兵收不得，疑杀天下老禅和，笑倒闹市古弥勒。",
            "休，休，不用将心向外求，回头瞥尔贼身露，和赃捉获世无俦。",
            "世无俦，真可仰，从兹不复夸伎俩。",
            "怗怗安家乐业时，万象森罗齐拊掌。"
        ],
        "notes": "",
        "id": "a9f7a293cf9bacfe7cf950a56af03f9c"
    }
]