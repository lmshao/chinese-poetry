[
    {
        "author": "释梵思",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "趯翻生死海，踏倒涅槃岸。",
            "世上无活人，黄泉无死汉。"
        ],
        "notes": "",
        "id": "df0b1c57fabf1c52e42e2bfb19f00c88"
    },
    {
        "author": "释梵思",
        "dynasty": "宋",
        "type": "诗",
        "rhythmic": "",
        "title": "颂古九首  其一",
        "preface": "",
        "paragraphs": [
            "春有百花秋有月，夏有凉风冬有雪。",
            "若无闲事在心头，便是人间好时节。"
        ],
        "notes": "",
        "id": "9dfa7fd849f1cfcd7ed7b515529a859b"
    },
    {
        "author": "释梵思",
        "dynasty": "宋",
        "type": "诗",
        "rhythmic": "",
        "title": "颂古九首  其二",
        "preface": "",
        "paragraphs": [
            "唤应寻常谁不晓，及乎按剑总茫然。",
            "分明好个神仙诀，父子从来不许传。"
        ],
        "notes": "",
        "id": "17d0f49007d1b854837356fac26f576b"
    },
    {
        "author": "释梵思",
        "dynasty": "宋",
        "type": "诗",
        "rhythmic": "",
        "title": "颂古九首  其三",
        "preface": "",
        "paragraphs": [
            "一喝非唯三日聋，龙威虎势也潜踪。",
            "从前汗马无人识，只要重论盖代功。"
        ],
        "notes": "",
        "id": "e71721af1cf66849ba9dc94482dfbb0b"
    },
    {
        "author": "释梵思",
        "dynasty": "宋",
        "type": "诗",
        "rhythmic": "",
        "title": "颂古九首  其四",
        "preface": "",
        "paragraphs": [
            "黄鹤楼前鹦鹉洲，夕阳西去水东流。",
            "要知诸佛居何处，风叶萧萧月满楼。"
        ],
        "notes": "",
        "id": "5d1d745d38ff19c8d4d8d8d1dd23d1b5"
    },
    {
        "author": "释梵思",
        "dynasty": "宋",
        "type": "诗",
        "rhythmic": "",
        "title": "颂古九首  其五",
        "preface": "",
        "paragraphs": [
            "摘杨花，摘杨花，打鼓弄琵琶。",
            "昨日栽茄子，今日种冬瓜。"
        ],
        "notes": "",
        "id": "ee10a849deb0bb16f1f9a099f33f51c0"
    },
    {
        "author": "释梵思",
        "dynasty": "宋",
        "type": "诗",
        "rhythmic": "",
        "title": "颂古九首  其六",
        "preface": "",
        "paragraphs": [
            "婆子几年寻剑客，赵州勘破有誵讹。",
            "解使不由来富贵，风流何在著衣多。"
        ],
        "notes": "",
        "id": "b116630003329875854faf5980070eb8"
    },
    {
        "author": "释梵思",
        "dynasty": "宋",
        "type": "诗",
        "rhythmic": "",
        "title": "颂古九首  其七",
        "preface": "",
        "paragraphs": [
            "杈下要分生死路，霍山直拔透重关。",
            "虽然赚我三千里，瞎却众生眼万千。"
        ],
        "notes": "",
        "id": "23df6cceb905c22d28b2092d5c376748"
    },
    {
        "author": "释梵思",
        "dynasty": "宋",
        "type": "诗",
        "rhythmic": "",
        "title": "颂古九首  其八",
        "preface": "",
        "paragraphs": [
            "春雪满空来，触处是花开。",
            "不知园里树，那个是真梅。"
        ],
        "notes": "",
        "id": "430e8a905633e7331f4ec0245f905917"
    },
    {
        "author": "释梵思",
        "dynasty": "宋",
        "type": "诗",
        "rhythmic": "",
        "title": "颂古九首  其九",
        "preface": "",
        "paragraphs": [
            "腊月二十五，云门一曲新。",
            "一回闻举著，笑杀洛阳人。"
        ],
        "notes": "",
        "id": "6eb8d9cd2a288bfd5377b9d333d3a795"
    }
]