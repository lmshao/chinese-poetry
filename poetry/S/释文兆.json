[
    {
        "author": "释文兆",
        "dynasty": "宋",
        "type": "诗",
        "rhythmic": "",
        "title": "幽圃",
        "preface": "",
        "paragraphs": [
            "远与村桥接，深春积雨时。",
            "兰芳人未采，花发蝶先知。",
            "草密封闲径，林疏露短篱。",
            "别来锄久废，身老恨归迟。"
        ],
        "notes": "",
        "id": "c33457e15fb47e0197ca98ed1b59f9c5"
    },
    {
        "author": "释文兆",
        "dynasty": "宋",
        "type": "诗",
        "rhythmic": "",
        "title": "江上书怀寄希昼",
        "preface": "",
        "paragraphs": [
            "扁舟宿江上，脉脉兴何穷。",
            "吴楚十年客，蒹葭一夜风。",
            "东林秋信断，南越石房空。",
            "向此都忘寐，君应与我同。"
        ],
        "notes": "",
        "id": "633a272dec9889065dff36e9dc49141b"
    },
    {
        "author": "释文兆",
        "dynasty": "宋",
        "type": "诗",
        "rhythmic": "",
        "title": "吊屈原呈王内翰",
        "preface": "",
        "paragraphs": [
            "抱清谁可群，委质在湘𣸣。",
            "今日不同楚，无人更似君。",
            "沧波沈夜魄，古庙聚寒云。",
            "吊罢踟蹰处，渔歌忍独闻。"
        ],
        "notes": "",
        "id": "a1d01a422ef3f18269b7e1fa56861ecc"
    },
    {
        "author": "释文兆",
        "dynasty": "宋",
        "type": "诗",
        "rhythmic": "",
        "title": "寄行肇上人",
        "preface": "",
        "paragraphs": [
            "诗禅同所尚，邂逅在长安。",
            "为客闲相似，趋时懒一般。",
            "分题秋阁迥，对坐夜堂寒。",
            "未遂归山计，流年鬓已干。"
        ],
        "notes": "",
        "id": "0a11d0e00a6d7420793677beaed904d0"
    },
    {
        "author": "释文兆",
        "dynasty": "宋",
        "type": "诗",
        "rhythmic": "",
        "title": "送史馆李学士任和州",
        "preface": "",
        "paragraphs": [
            "事主惟公直，承恩赴历阳。",
            "舟浮淮水远，路绕楚山长。",
            "馆谒僧侵月，郊迎吏蹋霜。",
            "下车难久滞，飞诏即征黄。"
        ],
        "notes": "",
        "id": "5355224fd2527b390fb9afb053cc78d6"
    },
    {
        "author": "释文兆",
        "dynasty": "宋",
        "type": "诗",
        "rhythmic": "",
        "title": "寄保暹师",
        "preface": "",
        "paragraphs": [
            "近闻高静趣，犹寄广陵居。",
            "夜会听琴阻，秋期看月疏。",
            "几成归越梦，久绝入梁书。",
            "四释分题处，年来一榻虚。"
        ],
        "notes": "",
        "id": "2435d066d15832e6a0aedf4cc0c0bee6"
    },
    {
        "author": "释文兆",
        "dynasty": "宋",
        "type": "诗",
        "rhythmic": "",
        "title": "巴峡闻猿",
        "preface": "",
        "paragraphs": [
            "倚棹望云际，寥寥出峡清。",
            "心如无一事，愁不在三声。",
            "带露诸峰迥，悬空片月明。",
            "何人同此听，彻晓得诗成。"
        ],
        "notes": "",
        "id": "c075f64e18cb0f14c466bbeaf85f6ee8"
    },
    {
        "author": "释文兆",
        "dynasty": "宋",
        "type": "诗",
        "rhythmic": "",
        "title": "送宇昭师",
        "preface": "",
        "paragraphs": [
            "相见又相别，无言感倍兴。",
            "诸峰微下雪，一路独行僧。",
            "午饭烟村磬，宵吟石屋灯。",
            "他方人请住，又得继南能。"
        ],
        "notes": "",
        "id": "9e76970d2165eb8c6424ead88a7d1a72"
    },
    {
        "author": "释文兆",
        "dynasty": "宋",
        "type": "诗",
        "rhythmic": "",
        "title": "莎庭",
        "preface": "",
        "paragraphs": [
            "苒苒从莎长，凄凉雨乍晴。",
            "穷秋要客步，落日乱蛩鸣。",
            "近接苔阶迥，遥连竹径平。",
            "杖痕兼鹤迹，来往自纵横。"
        ],
        "notes": "",
        "id": "2ae08b4319b2d34346adb2b2d6d72595"
    },
    {
        "author": "释文兆",
        "dynasty": "宋",
        "type": "诗",
        "rhythmic": "",
        "title": "送惟凤师之终南",
        "preface": "",
        "paragraphs": [
            "终南关内见，寒翠叠空虚。",
            "明代谁招隐，深秋自卜居。",
            "宵晴吟洞月，日晓饭溪蔬。",
            "此后嫌名出，应无入阙书。"
        ],
        "notes": "",
        "id": "4736a3b763976b01d5dccc92adf08072"
    },
    {
        "author": "释文兆",
        "dynasty": "宋",
        "type": "诗",
        "rhythmic": "",
        "title": "宿西山精舍",
        "preface": "",
        "paragraphs": [
            "西山乘兴宿，静称寂寥心。",
            "一径杉松老，三更雨雪深。",
            "草堂僧语息，云阁磬声沈。",
            "未遂长栖此，双峰晓待寻。"
        ],
        "notes": "",
        "id": "bd2c5628cd933bda36d13bb24d0dd6cf"
    },
    {
        "author": "释文兆",
        "dynasty": "宋",
        "type": "诗",
        "rhythmic": "",
        "title": "送简长师之洛",
        "preface": "",
        "paragraphs": [
            "动静非常态，超然西去心。",
            "水期经洛听，云约到嵩吟。",
            "斋访烟村远，禅依竹寺深。",
            "祇应风雅道，相府是知音。"
        ],
        "notes": "",
        "id": "ba2088657f55d3ac668826c61b2116e9"
    },
    {
        "author": "释文兆",
        "dynasty": "宋",
        "type": "诗",
        "rhythmic": "",
        "title": "赠天柱山盺禅老",
        "preface": "",
        "paragraphs": [
            "几年天柱居，韬光外浮世。",
            "禅心混沌先，诗思云霞际。",
            "山雪涤茶铛，谿泉濯祖毳。",
            "富德鄙利徒，贵道轻权势。",
            "竹牖晴长开，松扉夜不闭。",
            "霜严庭树萎，雨暴龛灯翳。",
            "红叶遇寒烧，白头逢暖剃。",
            "终期为近邻，清话素相契。"
        ],
        "notes": "",
        "id": "9b792dea2767ca68a33b1e20b1dd7615"
    },
    {
        "author": "释文兆",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "河分岗势司空曙，春入烧痕刘长卿。",
            "不是师兄偷古句，古人诗句犯师兄。"
        ],
        "notes": "",
        "id": "89c93a5eb8b6b3a1161d20487095c865"
    }
]