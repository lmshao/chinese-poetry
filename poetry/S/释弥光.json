[
    {
        "author": "释弥光",
        "dynasty": "宋",
        "type": "诗",
        "rhythmic": "",
        "title": "和学士吴元昭",
        "preface": "",
        "paragraphs": [
            "通身一穿金锁骨，正眼观来犹剩物。",
            "纵使当机觌面提，敢保居士犹未彻。"
        ],
        "notes": "",
        "id": "bdd5e1c8078a6ffc1b5fdb4b60f00ba3"
    },
    {
        "author": "释弥光",
        "dynasty": "宋",
        "type": "诗",
        "rhythmic": "",
        "title": "和参政李汉老",
        "preface": "",
        "paragraphs": [
            "胡床稳坐已通津，何处更寻不二门。",
            "八苦起时全体现，不知谁解报深恩。"
        ],
        "notes": "",
        "id": "8d8f07d3c86990f7d6ef82d2bab9c76f"
    },
    {
        "author": "释弥光",
        "dynasty": "宋",
        "type": "诗",
        "rhythmic": "",
        "title": "偈五首  其一",
        "preface": "",
        "paragraphs": [
            "一拶当机怒雷吼，惊起须弥藏北斗。",
            "洪波浩渺浪滔天，拈得鼻孔失却口。"
        ],
        "notes": "",
        "id": "a5e14ff4c606456cbbecb49f87af70a9"
    },
    {
        "author": "释弥光",
        "dynasty": "宋",
        "type": "诗",
        "rhythmic": "",
        "title": "偈五首  其二",
        "preface": "",
        "paragraphs": [
            "儿时曾向山前住，老大还归山上来。",
            "云外堂前逢蔡柳，大家拍掌笑咍咍。"
        ],
        "notes": "",
        "id": "10e26bda88481b0e03f38436c0f6d0d3"
    },
    {
        "author": "释弥光",
        "dynasty": "宋",
        "type": "诗",
        "rhythmic": "",
        "title": "偈五首  其三",
        "preface": "",
        "paragraphs": [
            "一九与二九，相逢不出手。",
            "冻得鸱吻头，面南看北斗。",
            "诸禅人，晓不晓，地炉火冷莫嫌寒，更有樵夫赤脚走。"
        ],
        "notes": "",
        "id": "e6c94e6ea3005bb325e4d05e63fef21e"
    },
    {
        "author": "释弥光",
        "dynasty": "宋",
        "type": "诗",
        "rhythmic": "",
        "title": "偈五首  其四",
        "preface": "",
        "paragraphs": [
            "今朝腊月二十，衲僧门风壁立。",
            "进前拟问如何，劈面老拳箭疾。"
        ],
        "notes": "",
        "id": "e872e23dd4d9252f94de75ec87ce888f"
    },
    {
        "author": "释弥光",
        "dynasty": "宋",
        "type": "诗",
        "rhythmic": "",
        "title": "偈五首  其五",
        "preface": "",
        "paragraphs": [
            "和风习习，膏雨微微。",
            "洗开柳眼，秀出花枝。",
            "衲僧闻得呵呵笑，也是宗门第八机。"
        ],
        "notes": "",
        "id": "4cc684e5c6f6cf935acb5e52370db4e5"
    },
    {
        "author": "释弥光",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "梦幻空花，何劳把捉。",
            "得失是非，一时放却。"
        ],
        "notes": "",
        "id": "a6dcfec8c6ebbf77efea50a6887dad0b"
    },
    {
        "author": "释弥光",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "一物不将来，两肩担不起。",
            "直下便承当，坐在屎窖里。"
        ],
        "notes": "",
        "id": "09aa3e13361d60264bee2b078ef4ebef"
    },
    {
        "author": "释弥光",
        "dynasty": "宋",
        "type": "诗",
        "rhythmic": "",
        "title": "颂古二首  其一",
        "preface": "",
        "paragraphs": [
            "生銕铸就昆仑儿，头轻脚重肚皮大。",
            "明眼衲僧萨普咤，九十日中看不破。",
            "看不破，笑倒嵩山破灶堕。"
        ],
        "notes": "",
        "id": "5c76f30331d491e31f10cf940358987a"
    },
    {
        "author": "释弥光",
        "dynasty": "宋",
        "type": "诗",
        "rhythmic": "",
        "title": "颂古二首  其二",
        "preface": "",
        "paragraphs": [
            "家家尽看野狐儿，见者虽多识者稀。",
            "百怪千妖俱扫迹，春风已到万年枝。"
        ],
        "notes": "",
        "id": "1d7dc5a30bdfe3722ab6538ace4e5297"
    }
]