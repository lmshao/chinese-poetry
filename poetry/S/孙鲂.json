[
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "杂曲歌辞 杨柳枝 一",
        "preface": "",
        "paragraphs": [
            "灵和风暖太昌春，舞线摇丝向昔人。",
            "何似晓来江雨后，一行如画隔遥津。"
        ],
        "notes": "",
        "id": "ec08abbeaec4b2664491b771483cb5e4"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "杂曲歌辞 杨柳枝 二",
        "preface": "",
        "paragraphs": [
            "彭泽初栽五树时，只应闲看一枝枝。",
            "不知天意风流处，要与佳人学画眉。"
        ],
        "notes": "",
        "id": "7ba05106249cc7133b7083ae0d670424"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "杂曲歌辞 杨柳枝 三",
        "preface": "",
        "paragraphs": [
            "暖傍离亭静拂桥，入流穿槛绿摇摇。",
            "不知落日谁相送，魂断千条与万条。"
        ],
        "notes": "",
        "id": "8caaa3ee10d42b540709f5f50d09254c"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "杂曲歌辞 杨柳枝 四",
        "preface": "",
        "paragraphs": [
            "春来绿树遍天涯，未见垂杨未可夸。",
            "晴日万株烟一阵，闲坊兼是莫愁家。"
        ],
        "notes": "",
        "id": "9d8d80c4fb876ca75d30e747c39fc6e6"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "杂曲歌辞 杨柳枝 五",
        "preface": "",
        "paragraphs": [
            "十首当年有旧词，唱青歌翠几无遗。",
            "未曾得向行人道，不为离情莫折伊。"
        ],
        "notes": "",
        "id": "f7c0f2ad4cf8515db008447859f9a923"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "甘露寺",
        "preface": "",
        "paragraphs": [
            "寒暄皆有景，孤绝画难形。",
            "地拱千寻崄，天垂四面青。",
            "昼灯笼鴈塔，夜磬彻渔汀。",
            "最爱僧房好，波光满户庭。"
        ],
        "notes": "",
        "id": "18d979c827595524a7e31c73eaa8d71e"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "题金山寺",
        "preface": "",
        "paragraphs": [
            "万古波心寺，金山名目新。",
            "天多剩得月，地少不生尘。",
            "过樐妨僧定，惊涛溅佛身。",
            "谁言张处士，题后更无人。"
        ],
        "notes": "",
        "id": "d0dd47448e10785ef6d6c666f438f6e8"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "杨柳枝词五首 一",
        "preface": "",
        "paragraphs": [
            "灵和风暖太昌春，舞线摇丝向昔人。",
            "何似晓来江雨后，一行如画隔遥津。"
        ],
        "notes": "",
        "id": "ec08abbeaec4b2664491b771483cb5e4"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "杨柳枝词五首 二",
        "preface": "",
        "paragraphs": [
            "彭泽初栽五树时，只应闲看一枝垂。",
            "不知天意风流处，要与佳人学画眉。"
        ],
        "notes": "",
        "id": "7ba05106249cc7133b7083ae0d670424"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "杨柳枝词五首 三",
        "preface": "",
        "paragraphs": [
            "暖傍离亭静拂桥，入流穿槛绿阴摇。",
            "不知落日谁相送，魂断千条与万条。"
        ],
        "notes": "",
        "id": "8caaa3ee10d42b540709f5f50d09254c"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "杨柳枝词五首 四",
        "preface": "",
        "paragraphs": [
            "春来绿树遍天涯，未见垂杨未可夸。",
            "晴日万株烟一阵，闲坊兼是莫愁家。"
        ],
        "notes": "",
        "id": "9d8d80c4fb876ca75d30e747c39fc6e6"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "杨柳枝词五首 五",
        "preface": "",
        "paragraphs": [
            "十首当年有旧词，唱青歌翠几无遗。",
            "未曾得向行人道，不谓离情莫折伊。"
        ],
        "notes": "",
        "id": "f7c0f2ad4cf8515db008447859f9a923"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "游子未归去，野花愁破心。",
            "划多灰渐冷，坐久席成痕。",
            "结宇孤峰上，安禅巨浪间。",
            "分开朝海浪，留住过江云。",
            "划多灰杂苍虬迹，坐久烟消宝鸭香。"
        ],
        "notes": "",
        "id": "691f122c6e356c0e14920e0d57e4d7a1"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "湖上望庐山",
        "preface": "",
        "paragraphs": [
            "辍櫂南湖首重回，笑青吟翠向崔嵬。",
            "天应不许人全见，长把云藏一半来。"
        ],
        "notes": "",
        "id": "39b0f1481541ba551243df90207e856f"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "题梅岭泉",
        "preface": "",
        "paragraphs": [
            "梅岭旧闻传，林亭势峞然。",
            "登临真不易，幽胜恐无先。",
            "楚野平千里，吴江曲一边。",
            "标形都大别，洞府岂知焉。",
            "飞阁横空去，征帆落面前。",
            "南雄雉堞峻，北壮凤台连。",
            "烂熳三春媚，参差百卉妍。",
            "风桃诸处锦，洛竹半溪烟。",
            "燕入晴梁语，莺从暖谷迁。",
            "石根朝霭碧，帘际晚霞鲜。",
            "迳柳行难约，庭莎醉好眠。",
            "清明时更异，造化意疑偏。",
            "不独宜韶景，尤须看暑天。",
            "药苗繁似结，萝蔓猛如编。",
            "珠亚垂枝果，冰澄汲井泉。",
            "粉墙蜩蜕落，丹槛雀雏颠。",
            "炎气微茫觉，清飙左右穿。",
            "云峰从勃起，葵叶岂劳扇。",
            "又见秋天丽，浑将夏日悬。",
            "红黰著霜树，香老卧池边。",
            "菱芡谁铺绣，莓苔自学钱。",
            "暗虫依砌响，明月逗帘圆。",
            "小砌滋新菊，高轩噪暮蝉。",
            "雨声寒飒飒，雁影晓联联。",
            "释此何堪玩，深冬更可怜。",
            "窗中看短景，树里见重川。",
            "冈阜分明出，杉松气概全。",
            "讴成白雪曲，吟是早梅篇。",
            "剏制谁人解，根基太守贤。",
            "或时留皂盖，尽日簇华筵。",
            "谁咏忧黎庶，狂游泥管弦。",
            "交加丰玉食，来去迸金船。",
            "侍从非常客，俳谐像列仙。",
            "画旗张赫奕，妖妓舞婵娟。",
            "罢宴心犹恋，将归兴尚牵。",
            "秪应愁逼夜，宁厌赏经年。",
            "孤贱今何幸，跻攀奈有缘。",
            "展眉惊豁达，徐步喜周旋。",
            "讽咏虽知苦，推功靡极玄。",
            "聊书四十韵，甘责未精专。"
        ],
        "notes": "",
        "id": "89817660ac4af363c9dea0746eea71f6"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "庐山瀑布",
        "preface": "",
        "paragraphs": [
            "有山来便有，万丈落云端。",
            "雾喷千岩湿，雷倾九夏寒。",
            "图中僧写去，湖上客回看。",
            "却羡为猨鹤，飞鸣近碧湍。"
        ],
        "notes": "",
        "id": "d0be5c94946064a99eb0e0976c1a1a3b"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "意态天生异，转看看转新。",
            "百花休放艳，三月始为春。",
            "蝶死难离槛，莺狂不避人。",
            "其如豪贵地，清醒复何因。"
        ],
        "notes": "",
        "id": "d930baf9227e150f546ccea786345fde"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "主人司空后亭牡丹",
        "preface": "",
        "paragraphs": [
            "佳卉挺芳辰，夭容乃绝伦。",
            "望开从隔岁，愁过即无春。",
            "体物真英气，余花似庶人。",
            "蜂攒知眷恋，鸟语亦殷勤。",
            "况在豪华地，宁同里巷尘。",
            "酷怜应丧德，多赏奈怡神。",
            "忌秽栽时土，尝甜折处津。",
            "绕行那识倦，围坐岂辞频。",
            "入梦殊巫峡，临池胜洛滨。",
            "乐喧丝杂竹，露渍卯连寅。",
            "饮兴尤思满，吟情自合新。",
            "怕风惟怯夜，忧雨不经旬。",
            "栏槛为良援，亭台是四邻。",
            "虽非能伐性，争免碍还淳。",
            "鬬艳何惭蜀，矜繁未让秦。",
            "私心期一日，许近看逡巡。"
        ],
        "notes": "",
        "id": "c4fc6e0e0d117305805bf6367e9d2431"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "看牡丹二首 一",
        "preface": "",
        "paragraphs": [
            "莫将红粉比秾华，红粉那堪比此花。",
            "隔院闻香谁不惜，出栏呈艳自应夸。",
            "北方有态须倾国，西子能言亦丧家。",
            "输我一枝和晓露，真珠帘外向人斜。"
        ],
        "notes": "",
        "id": "0571d25822371b167624cc30845b7c0c"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "看牡丹二首 二",
        "preface": "",
        "paragraphs": [
            "看花长到牡丹月，万事全忘自不知。",
            "风促乍开方可惜，雨淋将谢可堪悲。",
            "闲年对坐浑成偶，醉后抛眠恐负伊。",
            "也拟便休还改过，迢迢争奈一年期。"
        ],
        "notes": "",
        "id": "a85a0186db7ee077757317d390b76940"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "题未开牡丹",
        "preface": "",
        "paragraphs": [
            "青苞虽小叶虽疎，贵气高情便有余。",
            "浑未盛时犹若此，算应开日合何如。",
            "寻芳蝶已栖丹槛，衬落苔先染石渠。",
            "无限风光言不得，一心留在暮春初。"
        ],
        "notes": "",
        "id": "f647c68118efee8fc9dcecd02dced853"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "主人司空见和未开牡丹輙却奉和",
        "preface": "",
        "paragraphs": [
            "把笔临芳不自怡，首征章句促妖期。",
            "已惊常调言多鄙，遽捧高吟媿可知。",
            "绝代贞名应愈重，千金方笑更难移。",
            "狂歌狂醉犹堪羡，大拙当时是老时。"
        ],
        "notes": "",
        "id": "95b387e667d757ca6c961525edac0202"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "又题牡丹上主人司空",
        "preface": "",
        "paragraphs": [
            "一年芳胜一年芳，爱重贤侯意异常。",
            "手辟红房看阔狭，自张青幄盖馨香。",
            "白疑美玉无多润，紫觉灵芝不是祥。",
            "秪恐梦征他日去，又须疑向凤池傍。"
        ],
        "notes": "",
        "id": "01b2a48d20db6eb02bbf984896ef246d"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "牡丹落后有作",
        "preface": "",
        "paragraphs": [
            "未发先愁有一朝，如今零落更魂销。",
            "青丛别后无多色，红线穿来已半焦。",
            "蓄恨绮罗犹眷眷，薄情蜂蝶去飘飘。",
            "明年虽道还期在，争奈凭栏乍寂寥。"
        ],
        "notes": "",
        "id": "b27b4fe49fad408c938bda41f55d04ed"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "柳絮咏",
        "preface": "",
        "paragraphs": [
            "年年三月里，随处自悠扬。",
            "雨过浑疑尽，风来特地狂。",
            "入花蜂有碍，遮水燕无妨。",
            "苦是添离思，青门道路长。"
        ],
        "notes": "",
        "id": "756f088819381e4de01e40380052cb76"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "甘露寺紫薇花",
        "preface": "",
        "paragraphs": [
            "蜀葵鄙下兼全落，菡萏清高且未开。",
            "赫日迸光飞蝶去，紫薇擎艳出林来。",
            "闻香不称从僧舍，见影尤思在酒杯。",
            "谁笑晚芳为贱劣，便饶春丽已尘埃。",
            "牵吟过夏惟忧尽，立看移时亦忘回。",
            "惆怅寓居无好地，嬾能分取一枝栽。"
        ],
        "notes": "",
        "id": "c0c13d1250d57925e2b1635a22abb4a5"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "芳草",
        "preface": "",
        "paragraphs": [
            "何处不相见，烟苗捧露心。",
            "萋萋绿远水，苒苒在空林。",
            "野吹闲摇阔，游人醉卧深。",
            "南朝古城里，碑石又应沈。"
        ],
        "notes": "",
        "id": "822535426a263fe6b2d00136ee3d1e7b"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "春苔",
        "preface": "",
        "paragraphs": [
            "底物最牵吟，秋苔独自寻。",
            "何时连夜雨，叠翠满松阴。",
            "湘岸荒祠静，吴宫古砌深。",
            "侯门还可惜，长被马蹄侵。"
        ],
        "notes": "",
        "id": "4257017aa7080329e6d5cf7c3d3dfbac"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "老松",
        "preface": "",
        "paragraphs": [
            "郁郁复苍苍，秋风韵更长。",
            "空心应有□，老叶不知霜。",
            "子落生深涧，阴清背夕阳。",
            "如逢东岱雨，犹得覆秦王。"
        ],
        "notes": "",
        "id": "380bbbcfd2ab107f61d9defbd0d0885b"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "柳 一",
        "preface": "",
        "paragraphs": [
            "茏葱二月初，青软自相纡。",
            "意态花犹少，风流木更无。",
            "影繁晴陌上，烟重古城隅。",
            "炀帝河声里，几番荣又枯。"
        ],
        "notes": "",
        "id": "d0c80c38dfc4565554fa3b0a595b9898"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "柳 二",
        "preface": "",
        "paragraphs": [
            "数树新栽在画桥，春来犹自长长条。",
            "东风多事刚牵引，已解纤纤学舞腰。"
        ],
        "notes": "",
        "id": "e97bf9a6d5894a3392ffb3b1e0208473"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "柳 三",
        "preface": "",
        "paragraphs": [
            "金堤堤上一林烟，况近清明二月天。",
            "别有数枝遥望见，画桥南面拂秋千。"
        ],
        "notes": "",
        "id": "145e8af0569b2ad1ed08929b623bb7a0"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "柳 四",
        "preface": "",
        "paragraphs": [
            "春物牵情不奈何，就中杨柳态难过。",
            "也知是处无花去，争奈看时未觉多。"
        ],
        "notes": "",
        "id": "00776e2cb9cb5e845d52584a42e08e93"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "柳 五",
        "preface": "",
        "paragraphs": [
            "小眉初展绿条稠，露压烟蒙不自由。",
            "莫是折来偏属意，依稀相似是风流。"
        ],
        "notes": "",
        "id": "612f45d6dd815edcf244ee4af3d761a1"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "柳 六",
        "preface": "",
        "paragraphs": [
            "九衢春霁湿云凝，着地毶毶碍马行。",
            "拟折无端抛又恋，乱穿来去羡黄莺。"
        ],
        "notes": "",
        "id": "bdccae0bc345c10013b2f3119faca3ac"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "柳 七",
        "preface": "",
        "paragraphs": [
            "千树阴阴盖御沟，雪花金穗思悠悠。",
            "先朝事后应无也，惟是荒根逐碧流。"
        ],
        "notes": "",
        "id": "8a6da99a143b61526b2570cf84ef8c3e"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "柳 八",
        "preface": "",
        "paragraphs": [
            "摇荡和风恃赖春，蘸流遮路逐年新。",
            "颠狂絮落还堪恨，分外欺凌寂寞人。"
        ],
        "notes": "",
        "id": "6fc44def0aedf7f60f86c8d6c278b9f3"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "柳 九",
        "preface": "",
        "paragraphs": [
            "暖催春促吐芳芽，伴雨从风处处斜。",
            "莫道玄功无定配，不然争得见桃花。"
        ],
        "notes": "",
        "id": "98011fa8758ef3ce53e9b547d6938c5e"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "柳 十",
        "preface": "",
        "paragraphs": [
            "小池前后碧江滨，窣翠抛青烂熳春。",
            "不是和风为擡举，可能开眼向行人。"
        ],
        "notes": "",
        "id": "87fd1a0a8e40176fb50d890b8884136b"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "柳 十一",
        "preface": "",
        "paragraphs": [
            "深绿依依配浅黄，两般颜色一般香。",
            "到头嬝娜成何事，秪解年年断客肠。"
        ],
        "notes": "",
        "id": "38fb3846661dcad53d5b9fb9345b232b"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "看桑",
        "preface": "",
        "paragraphs": [
            "簇簇互相遮，闲看实可嗟。",
            "藉多虽是叶，栽盛不如花。",
            "春绿暗连麦，秋干暮立鸦。",
            "旧乡曾种得，经乱属谁家。"
        ],
        "notes": "",
        "id": "2124cef9eb231800f00efe50df5b7a39"
    },
    {
        "author": "孙鲂",
        "dynasty": "唐",
        "type": "诗",
        "rhythmic": "",
        "title": "简寂观",
        "preface": "",
        "paragraphs": [
            "[廊]（郎）殿与云连，紫霄苍翠边。",
            "自然应有药，谁敢道无仙？",
            "藓色吞崖径，松声让瀑泉。",
            "未能长息去，岂便是前缘！（见《吉石盦丛书》本《庐山记》卷四。",
            "「廊」字从《殷礼在斯堂丛书》本改。",
            "）。"
        ],
        "notes": "",
        "id": "1070f26e0b9a4248e1dc27d74353ca77"
    }
]