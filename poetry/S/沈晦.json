[
    {
        "author": "沈晦",
        "dynasty": "宋",
        "type": "诗",
        "rhythmic": "",
        "title": "题独秀山",
        "preface": "",
        "paragraphs": [
            "老鹤下遥天，昂昂在林表。",
            "霜毛临野人，逸气秋天杳。",
            "矫矫颜始安，不受冠带绕。",
            "清真自嵇阮，一醉万事了。",
            "读书空谷中，生刍白驹皎。",
            "长哦五君咏，极目送飞鸟。"
        ],
        "notes": "",
        "id": "8b1a764c5fde523eb301a28373d520b4"
    },
    {
        "author": "沈晦",
        "dynasty": "宋",
        "type": "诗",
        "rhythmic": "",
        "title": "竹溪",
        "preface": "",
        "paragraphs": [
            "寒流穿清閟，支径入翠微。",
            "山深古木合，林静珍禽飞。",
            "居人本避世，游客亦忘机。",
            "归路晚烟暝，新月照柴扉。"
        ],
        "notes": "",
        "id": "0e854595b776504d777f20f0db9772ef"
    },
    {
        "author": "沈晦",
        "dynasty": "宋",
        "type": "诗",
        "rhythmic": "",
        "title": "游松阳百仞山",
        "preface": "",
        "paragraphs": [
            "山头白云如擘絮，竹鸡无声鸠唤妇。",
            "团团朝日在林梢，寒日梨花谿口路。",
            "一峰独秀横溪阴，青林倒影千丈深。",
            "上有白龙蛰幽洞，岁旱往往能为霖。",
            "如今寂寞空山里，古屋荒坛冷红紫。",
            "会看前度种花人，他年来作巢居子。"
        ],
        "notes": "",
        "id": "e2e4a73b6e920f1940bdc2c683d24c79"
    },
    {
        "author": "沈晦",
        "dynasty": "宋",
        "type": "诗",
        "rhythmic": "",
        "title": "竹山㟯岭",
        "preface": "",
        "paragraphs": [
            "九月乱山中，崎岖处处同。",
            "谿流因雨涨，木叶着霜红。",
            "人迹千岩绝，松声万壑空。",
            "寻幽自可问，不复欢途穷。"
        ],
        "notes": "",
        "id": "7649b0d9d957ddf956ccfeae6e7ea015"
    },
    {
        "author": "沈晦",
        "dynasty": "宋",
        "type": "诗",
        "rhythmic": "",
        "title": "松阳上方山居五首  其一",
        "preface": "",
        "paragraphs": [
            "月余树影穿窗入，雨过山泉遶舍鸣。",
            "野寺中宵人不睡，蒲团布衲悟无生。"
        ],
        "notes": "",
        "id": "6155b62fbbcea9384813cea3443651b9"
    },
    {
        "author": "沈晦",
        "dynasty": "宋",
        "type": "诗",
        "rhythmic": "",
        "title": "松阳上方山居五首  其二",
        "preface": "",
        "paragraphs": [
            "山中寒早野阴薄，惨惨黄昏欲雨时。",
            "市远无人与沽酒，地炉松火自烧梨。"
        ],
        "notes": "",
        "id": "ee4c42d77d456b94766b88375d3c18a1"
    },
    {
        "author": "沈晦",
        "dynasty": "宋",
        "type": "诗",
        "rhythmic": "",
        "title": "松阳上方山居五首  其三",
        "preface": "",
        "paragraphs": [
            "天畔群峰一草亭，半溪烟雨花冥冥。",
            "老翁投老得此景，日与谿山同醉醒。"
        ],
        "notes": "",
        "id": "21a32c043e65dc8ff8e7263ae072f9f5"
    },
    {
        "author": "沈晦",
        "dynasty": "宋",
        "type": "诗",
        "rhythmic": "",
        "title": "松阳上方山居五首  其四",
        "preface": "",
        "paragraphs": [
            "此生真与世相忘，投老生涯寄上方。",
            "洗足关门枕书睡，连山松桧雨浪浪。"
        ],
        "notes": "",
        "id": "2eb310fb16fe22540ae3a06e0aa889cd"
    },
    {
        "author": "沈晦",
        "dynasty": "宋",
        "type": "诗",
        "rhythmic": "",
        "title": "松阳上方山居五首  其五",
        "preface": "",
        "paragraphs": [
            "学道空山水月深，丹成初试马蹄金。",
            "犹余一勺丹泉水，洗尽人间名利心。"
        ],
        "notes": "",
        "id": "24b35e2ae7d04d5aa61427030d9d7927"
    },
    {
        "author": "沈晦",
        "dynasty": "宋",
        "type": "诗",
        "rhythmic": "",
        "title": "侍先人游石桥",
        "preface": "",
        "paragraphs": [
            "一别台山四十年，石桥风景尚依然。",
            "慈颜不见身空老，感恨多如涧底泉。"
        ],
        "notes": "",
        "id": "f7755f56c80a70676e7f1b3ea357ee87"
    },
    {
        "author": "沈晦",
        "dynasty": "宋",
        "type": "诗",
        "rhythmic": "",
        "title": "留题紫岩寺  其一",
        "preface": "",
        "paragraphs": [
            "松岭枫冈势接连，梵宫危傍紫岩前。",
            "夜深钟磬敲清月，日暮楼台锁淡烟。",
            "大抵登临须有分，不因迁谪到无缘。",
            "一程已见佳山水，何惮东川路五千。"
        ],
        "notes": "",
        "id": "d58a621826371b1973f15f6ddeabc948"
    },
    {
        "author": "沈晦",
        "dynasty": "宋",
        "type": "诗",
        "rhythmic": "",
        "title": "留题紫岩寺  其二",
        "preface": "",
        "paragraphs": [
            "为爱溪山著意寻，因行每每便登临。",
            "寒窗夜久陪僧话，一阵西风月满林。"
        ],
        "notes": "",
        "id": "149b259c4608c1b33cf3519d5592d49d"
    },
    {
        "author": "沈晦",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "五岭炎蒸地，从来着逐臣。"
        ],
        "notes": "",
        "id": "bacedfd41b24d3bd2deb0868753f068f"
    },
    {
        "author": "沈晦",
        "dynasty": "宋",
        "type": "词",
        "rhythmic": "小重山",
        "title": "",
        "preface": "",
        "paragraphs": [
            "湖上秋来莲荡空。",
            "年华都付与，木芙蓉。",
            "采菱舟子两相逢。",
            "双媚靥，一笑与谁浓。",
            "斜日落溟濛。",
            "鸳鸯飞起处，水无踪。",
            "望湖楼上两三峰。",
            "人不见，林外数声钟。"
        ],
        "notes": "",
        "id": "95a730584a1d61f71c8cb28941d48eb5"
    }
]