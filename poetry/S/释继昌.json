[
    {
        "author": "释继昌",
        "dynasty": "宋",
        "type": "诗",
        "rhythmic": "",
        "title": "偈四首  其一",
        "preface": "",
        "paragraphs": [
            "五陵公子争夸富，百衲高僧不厌贫。",
            "近来世俗多颠倒，只重衣衫不重人。"
        ],
        "notes": "",
        "id": "2b569cb71425df84927a97623a2c98a4"
    },
    {
        "author": "释继昌",
        "dynasty": "宋",
        "type": "诗",
        "rhythmic": "",
        "title": "偈四首  其二",
        "preface": "",
        "paragraphs": [
            "木佛不度火，甘露台前逢达磨。",
            "惆怅洛阳人未来，面壁九年空冷坐。"
        ],
        "notes": "",
        "id": "f1c6b7c6dc56cde735688058c9978055"
    },
    {
        "author": "释继昌",
        "dynasty": "宋",
        "type": "诗",
        "rhythmic": "",
        "title": "偈四首  其三",
        "preface": "",
        "paragraphs": [
            "金佛不度炉，坐叹劳生走道途。",
            "不向华山图上看，岂知潘阆倒骑馿。"
        ],
        "notes": "",
        "id": "7db1c6b1292a68f817262a346782853a"
    },
    {
        "author": "释继昌",
        "dynasty": "宋",
        "type": "诗",
        "rhythmic": "",
        "title": "偈四首  其四",
        "preface": "",
        "paragraphs": [
            "泥佛不度水，一道灵光照天地。",
            "堪羡玄沙老古锥，不要南山要鼈鼻。"
        ],
        "notes": "",
        "id": "23556c76256770e54a3f2c503386e36a"
    }
]