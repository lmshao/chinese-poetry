[
    {
        "author": "释清旦",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "三世诸佛不知有，一一面南看北斗。",
            "狸奴白牯却知有，云外金毛正哮吼。",
            "个中隠显现全身，头头透脱无前后。",
            "拨转机轮向上关，八角磨盘空里走。"
        ],
        "notes": "",
        "id": "2d28ce19fe6f9f08b59e40c107ba82b2"
    },
    {
        "author": "释清旦",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "三脚馿子弄蹄行，步步相随不相到。",
            "树头惊起双双鱼，拈来一老一不老。",
            "为怜松竹引清风，其柰出门便是草。",
            "因唤檀郎识得渠，大机大用都推倒。",
            "烧香勘证见根源，粪埽堆头拾得宝。",
            "丛林浩浩谩商量，劝君莫谤先师好。"
        ],
        "notes": "",
        "id": "f24b7cc6a7fff7909b2007a33c9f3585"
    },
    {
        "author": "释清旦",
        "dynasty": "宋",
        "type": "诗",
        "rhythmic": "",
        "title": "颂古四首  其一",
        "preface": "",
        "paragraphs": [
            "世尊拈花，迦叶微笑。",
            "天际二轮，更相互照。",
            "若能截断老瞿昙，闭目黄河只一跳。"
        ],
        "notes": "",
        "id": "79f005a5177d8d7a0c3fd1301bf14803"
    },
    {
        "author": "释清旦",
        "dynasty": "宋",
        "type": "诗",
        "rhythmic": "",
        "title": "颂古四首  其二",
        "preface": "",
        "paragraphs": [
            "荆棘林中宣妙义，蒺藜园里放毫光。",
            "千言万语无人会，又逐流鶑过短墙。"
        ],
        "notes": "",
        "id": "efdfc24bea1b337b7de0fa15bf4ca1eb"
    },
    {
        "author": "释清旦",
        "dynasty": "宋",
        "type": "诗",
        "rhythmic": "",
        "title": "颂古四首  其三",
        "preface": "",
        "paragraphs": [
            "谁道先师无此语，焦尾大虫元是虎。",
            "胡蜂不恋旧时窠，猛将岂在家中死。",
            "急著眼，却回顾。",
            "若会截流那下去，匝地清风随步举。"
        ],
        "notes": "",
        "id": "e50f04a9e7907fe83f41a85dcf1d5b82"
    },
    {
        "author": "释清旦",
        "dynasty": "宋",
        "type": "诗",
        "rhythmic": "",
        "title": "颂古四首  其四",
        "preface": "",
        "paragraphs": [
            "崄崖之处，无处插嘴。",
            "去却药忌，露当门齿。",
            "杈下放身舍命，个里如龙得水。",
            "三千里外赚吾来，捋虎须兮捉虎尾。"
        ],
        "notes": "",
        "id": "805faaa835bbc8847ed939a3d6a0bf2e"
    }
]