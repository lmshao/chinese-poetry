[
    {
        "author": "宋煜",
        "dynasty": "宋",
        "type": "诗",
        "rhythmic": "",
        "title": "铁桥峰",
        "preface": "",
        "paragraphs": [
            "拄杖何年掷向空，云端隠约化晴虹。",
            "此桥端的通霄汉，谁与同游访月宫。"
        ],
        "notes": "",
        "id": "a33ec65953fe55698e90950d583a9837"
    },
    {
        "author": "宋煜",
        "dynasty": "宋",
        "type": "诗",
        "rhythmic": "",
        "title": "题朱明洞",
        "preface": "",
        "paragraphs": [
            "涧流一一抱峰回，面面林峦锦帐开。",
            "我品洞天居第七，只应题作小蓬莱。"
        ],
        "notes": "",
        "id": "986be7ba5e4f84322cd4ad8f35ceca3f"
    },
    {
        "author": "宋煜",
        "dynasty": "宋",
        "type": "诗",
        "rhythmic": "",
        "title": "蝴蝶洞",
        "preface": "",
        "paragraphs": [
            "阴深古木护涟漪，洞里藏春人不知。",
            "不是桃源深有路，如向蝴蝶满璚枝。"
        ],
        "notes": "",
        "id": "557f3be812c77328fe809e59a4498f66"
    },
    {
        "author": "宋煜",
        "dynasty": "宋",
        "type": "诗",
        "rhythmic": "",
        "title": "石臼洞",
        "preface": "",
        "paragraphs": [
            "清泉一派水潺潺，石穴端然一臼安。",
            "洗药炼丹仙已去，只留踪迹与人看。"
        ],
        "notes": "",
        "id": "18efb72be1291e5871e74cf1a70d8422"
    },
    {
        "author": "宋煜",
        "dynasty": "宋",
        "type": "诗",
        "rhythmic": "",
        "title": "遗衣坛",
        "preface": "",
        "paragraphs": [
            "驾鹤乘鸾归紫府，仙凡从此不相干。",
            "要传当日飞升事，收拾遗衣为结坛。"
        ],
        "notes": "",
        "id": "dc282f6ce97a8454c116e7cfcb973dfe"
    },
    {
        "author": "宋煜",
        "dynasty": "宋",
        "type": "诗",
        "rhythmic": "",
        "title": "朱子庵",
        "preface": "",
        "paragraphs": [
            "仙人自昔好楼居，怪石棱层倚碧虚。",
            "见说通天中有路，世间何处觅飙车。"
        ],
        "notes": "",
        "id": "a046cbfdea55ef3bb4620d8306c03e4f"
    },
    {
        "author": "宋煜",
        "dynasty": "宋",
        "type": "诗",
        "rhythmic": "",
        "title": "黄野人庵",
        "preface": "",
        "paragraphs": [
            "淮南鸡犬上云端，底事先生独世间。",
            "上界应嫌官府足，不如平地且骖鸾。"
        ],
        "notes": "",
        "id": "5ec240a1fa4784fff4421409580d6ac1"
    },
    {
        "author": "宋煜",
        "dynasty": "宋",
        "type": "诗",
        "rhythmic": "",
        "title": "竹符",
        "preface": "",
        "paragraphs": [
            "仙篆元非世俗书，笔端会把鬼神驱。",
            "当年笔迹今何在，洞客争传竹叶符。"
        ],
        "notes": "",
        "id": "2542c2f8b2eb65f2f6ad6b1cc5045b27"
    }
]