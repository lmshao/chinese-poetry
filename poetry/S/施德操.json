[
    {
        "author": "施德操",
        "dynasty": "宋",
        "type": "诗",
        "rhythmic": "",
        "title": "论子美渊明诗",
        "preface": "",
        "paragraphs": [
            "子美学古胸，万卷鬰含蓄。",
            "遇事时一麾，百怪森动目。",
            "渊明淡无事，空洞抚便腹。",
            "物色入眼来，指点诗句足。",
            "彼直发其藏，义但随所瞩。",
            "二老诗中雄，同人不同曲。"
        ],
        "notes": "",
        "id": "4412def004faacfe3c4344e8de8920ea"
    },
    {
        "author": "施德操",
        "dynasty": "宋",
        "type": "诗",
        "rhythmic": "",
        "title": "题东庵广福禅院",
        "preface": "",
        "paragraphs": [
            "何处登临眼最明，雪峰佳处一川平。",
            "潮随海月生时上，峰在云天静处横。",
            "幢盖神扶乔木影，风雷井闭古泉声。",
            "灵踪凿尽翻惆怅，何日游山报道成。"
        ],
        "notes": "",
        "id": "9f6dfeeade04201a77d138c289e3dbd6"
    },
    {
        "author": "施德操",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "春风两岸客来往，红日一川莺去留。"
        ],
        "notes": "",
        "id": "d6224f78f72cb3ff74b11f4379ebc92a"
    }
]