[
    {
        "author": "邵叶",
        "dynasty": "宋",
        "type": "诗",
        "rhythmic": "",
        "title": "击瓯楼",
        "preface": "",
        "paragraphs": [
            "驻旌元帅遗风在，击缶高人逸兴酣。",
            "水转巴文清溜急，山连蒙岫翠光涵。"
        ],
        "notes": "",
        "id": "fb03ac3783042064d1c3413c165291ee"
    },
    {
        "author": "邵叶",
        "dynasty": "宋",
        "type": "诗",
        "rhythmic": "",
        "title": "麓阴亭",
        "preface": "",
        "paragraphs": [
            "山腰路转响湾泉，一径悠然陟翠巅。",
            "满眼祥云绕法供，刊岩瑞像俨金仙。",
            "元戎孝感诸天护，古木歌题峭壁镌。",
            "俯仰岩亭尽幽绝，夜深灯火更流连。"
        ],
        "notes": "",
        "id": "3e66209b6146cf7628f63daa8aaf1438"
    }
]