[
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其一",
        "preface": "",
        "paragraphs": [
            "扶持临济正法眼，出手还它勇毅人。",
            "利物应机全体用，丛林又见一番新。"
        ],
        "notes": "",
        "id": "1744066e40c84de5bf81c5b4f8ce206a"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其二",
        "preface": "",
        "paragraphs": [
            "客从南方来，报我天童老。",
            "撞破太虚空，全身入荒草。",
            "而今子细思量，令人哭不成哭笑不成笑，寥寥目断千峰晓。"
        ],
        "notes": "",
        "id": "25b43cc958be14b33236b4cb676934b3"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其三",
        "preface": "",
        "paragraphs": [
            "山润石含玉，林秀渊藏珠。",
            "珠玉两交辉，情穷意难极。"
        ],
        "notes": "",
        "id": "5453bda311502e4387a45233f3d1434c"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其四",
        "preface": "",
        "paragraphs": [
            "一夏九十日，今朝喜告毕。",
            "二千年前事，切忌更寻觅。"
        ],
        "notes": "",
        "id": "891950a504a15a94d1f017bb61583fe0"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其五",
        "preface": "",
        "paragraphs": [
            "暑威尚炽，喜见新秋。",
            "潘阆倒骑馿子，梵志翻著袜头。",
            "堪悲堪笑，自唱自酬。",
            "有时乘好月，特地过沧洲。"
        ],
        "notes": "",
        "id": "ed1e72b97a372befbad7a8105cd3ac83"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其六",
        "preface": "",
        "paragraphs": [
            "大家共住吃茎虀，熟煮烂炊。",
            "粗餐易饱，细嚼难饥。",
            "泠淡没滋味，从来少人知，此意明明说向谁。"
        ],
        "notes": "",
        "id": "dec7c7a2e91c1d6b68d7a1c135826195"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其七",
        "preface": "",
        "paragraphs": [
            "今朝又见开炉，浩浩诸方暖热。",
            "卧龙冷落门庭，也要人前细说。",
            "夜静更阑炭也无，衲衣破处冰侵骨。"
        ],
        "notes": "",
        "id": "1473b37a41da6b32f6b3815507730d52"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其八",
        "preface": "",
        "paragraphs": [
            "杨岐鬭胜不鬭劣，秀峰鬭劣不鬭胜。",
            "秀峰乍住没亲疎，个个尽怀沧海珠。",
            "满眼湖山看不足，释迦弥勒是他奴。"
        ],
        "notes": "",
        "id": "0a4f7f444827a058175b8a3403f10aed"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其九",
        "preface": "",
        "paragraphs": [
            "马祖升堂，百丈卷席。",
            "正令不行，拗曲作直。"
        ],
        "notes": "",
        "id": "44dfc0ac61f1f64fcfc7af4618140883"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其一○",
        "preface": "",
        "paragraphs": [
            "首夏初临，薰风乍扇。",
            "急景如梭，万化千变。",
            "惟有拄杖子，黑轮皴，没思算。",
            "解道厨库揖僧堂，三门朝佛殿。"
        ],
        "notes": "",
        "id": "1a43ec963231e42ff53a1b3571db86f9"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其一一",
        "preface": "",
        "paragraphs": [
            "寒食清明节，韶光映林樾。",
            "垅上标坟人，眼中流出血。",
            "生灭本无踪，时人当自决。",
            "君不见水潦曾经马师踏，直至而今笑不彻。"
        ],
        "notes": "",
        "id": "e5974f3ffaf929885ba8a7545f9e3fde"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其一二",
        "preface": "",
        "paragraphs": [
            "今朝五月端午，不用书符呪语。",
            "只将者个拄杖，用作降魔铁杵。",
            "楚大夫活捉狞龙，张天师倒骑猛虎。",
            "触翻东海鲤鱼，直得倾盆下雨。"
        ],
        "notes": "",
        "id": "2d95997308da3860097444692b054ab0"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其一三",
        "preface": "",
        "paragraphs": [
            "一夏九十日，今朝喜圆满。",
            "拈得巩县茶瓶，摵碎饶州瓷碗。",
            "冷笑布袋，平欺懒瓒。",
            "天堂不拘，地狱不管。",
            "空腹高心担片板，无端瞎却顶门眼。"
        ],
        "notes": "",
        "id": "891950a504a15a94d1f017bb61583fe0"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其一四",
        "preface": "",
        "paragraphs": [
            "这僧问处，字义炳然。",
            "藏主无言，文不加点。",
            "还它老成人，扶持正法眼。"
        ],
        "notes": "",
        "id": "a4da0981db2b8ebb807997950e9a8283"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其一五",
        "preface": "",
        "paragraphs": [
            "插一茎草建梵刹，画出规模何太窄。",
            "争似亦庵新建立，容尽十方云水客。",
            "鹫岭风高，少林月白。",
            "光明寂照遍河沙，万古流辉有张拙。"
        ],
        "notes": "",
        "id": "fc92c1546cd943ad25f551b12135b53a"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其一六",
        "preface": "",
        "paragraphs": [
            "鹧鸪啼处百花香，日暖风和春昼长。",
            "昨夜虚空开口笑，祥光瑞气满华堂。"
        ],
        "notes": "",
        "id": "4286c1b443dc6dc336294050173fd67e"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其一七",
        "preface": "",
        "paragraphs": [
            "二千年前公案，今朝重为提撕。",
            "同住大光明藏，无修无证无为，脑后依前欠一槌。"
        ],
        "notes": "",
        "id": "9ea01d9400ab6e64719dd31b894a8fce"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其一八",
        "preface": "",
        "paragraphs": [
            "今朝五月端午节，千妖百怪尽消灭。",
            "艾虎桃符相耳语，摇头不肯向人说。",
            "无端被者主杖子，对众一时俱漏泄。"
        ],
        "notes": "",
        "id": "2d95997308da3860097444692b054ab0"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其一九",
        "preface": "",
        "paragraphs": [
            "晓来鹊噪一声声，象驾峥嵘喜见临。",
            "款听琅琅终日语，异苗翻秀映丛林。"
        ],
        "notes": "",
        "id": "2248ae023efcf57a4a9b6337fab7ca3b"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其二○",
        "preface": "",
        "paragraphs": [
            "达磨西来事，今人谩度量。",
            "天河争起浪，月桂不闻香。",
            "达磨西来事，今人谩度量。",
            "人贫智短，马瘦毛长。"
        ],
        "notes": "",
        "id": "a852f3c243a89d20f40c3851b707873d"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其二一",
        "preface": "",
        "paragraphs": [
            "天气或晴或雨，白云乍卷乍舒。",
            "行脚汉奔南走北似信不信，老臊胡游梁历魏似有似无。"
        ],
        "notes": "",
        "id": "edaac47bcccd69f6cfc8a9297f725fc1"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其二二",
        "preface": "",
        "paragraphs": [
            "办能开饭店，谁怕肚皮宽，说甚方便不方便。",
            "先入南湖门，次入南湖室。",
            "吞底热铁丸，吃底洋铜汁。",
            "本色人到来，沙糖更浇蜜。"
        ],
        "notes": "",
        "id": "7e7cf4ccfae867484d0c34c2b930b781"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其二三",
        "preface": "",
        "paragraphs": [
            "诸法寂灭相，不可以言宣。",
            "老来不著便，过犯已弥天。"
        ],
        "notes": "",
        "id": "61a7fc5d7452b39c37843f5539ddf195"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其二四",
        "preface": "",
        "paragraphs": [
            "诸人知处良遂知，良遂知处人不知。",
            "王维已死无人画，留得青山对落晖。"
        ],
        "notes": "",
        "id": "b576698c109b7822b529d7022869a180"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其二五",
        "preface": "",
        "paragraphs": [
            "尧仁广被三千界，舜德长敷亿万年。",
            "珍重圣恩何以报，只凭一炷海檀烟。"
        ],
        "notes": "",
        "id": "51e760676d264109e1afdb6edbec92b1"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其二六",
        "preface": "",
        "paragraphs": [
            "有问冬来事，京师出大黄。",
            "汉家勋业在，樊哙与张良。"
        ],
        "notes": "",
        "id": "5871d0150f05c9741e65d378e0ed6418"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其二七",
        "preface": "",
        "paragraphs": [
            "夤缘于此得安闲，屈指三年一瞬间。",
            "好是今朝乘快便，又携藜杖过它山。"
        ],
        "notes": "",
        "id": "82857176b3db843742d5bbb626d4c23e"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其二八",
        "preface": "",
        "paragraphs": [
            "常独行，常独步。",
            "咄，莫来拦我毬门路。"
        ],
        "notes": "",
        "id": "9cea7df527e4aaf1d7904fb151179823"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其二九",
        "preface": "",
        "paragraphs": [
            "百不知，百不会。",
            "似兀如痴，随群逐隧，谁云赵璧无瑕颣。"
        ],
        "notes": "",
        "id": "512fc5b658fd3727dd5ff39a5dcf7ac6"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其三○",
        "preface": "",
        "paragraphs": [
            "智慧弓，坚固箭，射破虚空成两片。",
            "海门斜去两三行，惊起暮天沙上雁。",
            "牛头没，马头回，铁壁银山一拶开。",
            "上苑玉池方解冻，湖光潋滟映崔嵬。",
            "却笑普通年远事，不从葱岭带将来。"
        ],
        "notes": "",
        "id": "61ea66d095227388e7132b663f95e9fb"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其三一",
        "preface": "",
        "paragraphs": [
            "大小雪窦，错下名言。",
            "若人知得落著，许他吃著大虫胆。"
        ],
        "notes": "",
        "id": "ce298e7df4f76c50ea899d56f6a573f2"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其三二",
        "preface": "",
        "paragraphs": [
            "卧病恰旬余，气力无一铢。",
            "皮穿筋骨露，勉强且支梧。",
            "无盐无米，谁为分疎。",
            "拄杖子起来，泻出百斛明珠。",
            "各请点检仓库，毕竟是有是无。",
            "山僧不免随后念个苏噜苏噜。"
        ],
        "notes": "",
        "id": "1f0bee4bf793694bf43ab1716dd93d22"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其三三",
        "preface": "",
        "paragraphs": [
            "雪子落纷纷，乌盆变白盆。",
            "忽然日头出，依旧是乌盆。"
        ],
        "notes": "",
        "id": "8c4c0fb6f4f18e66c236cdf58a5cffda"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其三四",
        "preface": "",
        "paragraphs": [
            "十五日已前明似镜，十五日已后黑如漆。",
            "正当十五日，鶑迁乔木频频语，蝶恋芳丛对对飞。"
        ],
        "notes": "",
        "id": "6590ddca5c39a8ae1724a9c1abb7f828"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其三五",
        "preface": "",
        "paragraphs": [
            "一切数句非数句，与吾灵觉何交涉。",
            "字义炳然，当阳一决。"
        ],
        "notes": "",
        "id": "73623ad4efa7be49130d2cbc5835540c"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其三六",
        "preface": "",
        "paragraphs": [
            "心镜明鉴无碍，豁然莹彻周沙界。",
            "万象森罗不覆藏，一颗圆光非内外。"
        ],
        "notes": "",
        "id": "a709e904df535dcad19d2095ad93b2dc"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其三七",
        "preface": "",
        "paragraphs": [
            "黄檗山头吃棒，大愚肋下筑拳。",
            "佛法的的大意，犹隔十万八千。"
        ],
        "notes": "",
        "id": "2943a32817ac291f56519ab78756bff6"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其三八",
        "preface": "",
        "paragraphs": [
            "大人具大见，大智得大用。",
            "胸中怀六合，掌内握乾坤。"
        ],
        "notes": "",
        "id": "5e088b7ec3de4faa6811403259d3f75f"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其三九",
        "preface": "",
        "paragraphs": [
            "世出世间希有事，显发须还过量人。",
            "出没卷舒惊世梦，蓬莱山色又重新。"
        ],
        "notes": "",
        "id": "f520bc94097eb181f4effc627f8c488e"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其四○",
        "preface": "",
        "paragraphs": [
            "不坐空王殿，不挂本来衣。",
            "何须更恁么，切忌未生时。"
        ],
        "notes": "",
        "id": "250018c34e2292f33116a6a65f9f9032"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其四一",
        "preface": "",
        "paragraphs": [
            "只个垂垂白发僧，一生两度受皇恩。",
            "只凭少室无私句，地久天长祝圣君。"
        ],
        "notes": "",
        "id": "ff8b3a9ef58b090d7ef31d833b4a78f4"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其四二",
        "preface": "",
        "paragraphs": [
            "天上月圆，人间月半。",
            "子细看来，从头错算。",
            "姮娥昨夜失金针，撼动玉楼寻不见。"
        ],
        "notes": "",
        "id": "e2e6593fbe2a2f02fca774be0040e1b2"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其四三",
        "preface": "",
        "paragraphs": [
            "不是心，不是佛，不是物。",
            "忍俊不禁，为诸人做个瞥脱。",
            "流水暗销溪畔石，劝人除却是非难。"
        ],
        "notes": "",
        "id": "1705ae086f370aa43ec5e00555e56ae0"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其四四",
        "preface": "",
        "paragraphs": [
            "节届书云，阴极阳升。",
            "冰河发焰，枯木抽英。",
            "惟有拄杖子，依旧黑轮皴。",
            "不迁不变，无辱无荣。",
            "笑杀当年面壁人。"
        ],
        "notes": "",
        "id": "ddad89c425eb71c7619de3591a86320b"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其四五",
        "preface": "",
        "paragraphs": [
            "兴化打克宾，猛虎蓦腰骑。",
            "养子不及父，家门一世衰。"
        ],
        "notes": "",
        "id": "c6da40fca998c542a20abeba971e6f6f"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其四六",
        "preface": "",
        "paragraphs": [
            "种种性相义，我及十方佛。",
            "乃能知是事，昼见日，夜见月。",
            "坐卧经行，曾无间歇，吽吽，有甚交涉。"
        ],
        "notes": "",
        "id": "c4b766148be48af9defdf667778642e2"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "偈颂四十二首  其四七",
        "preface": "",
        "paragraphs": [
            "旧岁夜来去，去从何处去。",
            "新年今日来，来从何处来。",
            "既无来，又无去，铁壁银山成指注。"
        ],
        "notes": "",
        "id": "ead58fb28a7217a46803678550c7214b"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "达磨赞",
        "preface": "",
        "paragraphs": [
            "梁皇殿前不能把定，少林山下风波愈盛。",
            "若解谨初护末，不到图形画影。"
        ],
        "notes": "",
        "id": "ebfe1c030411936b932e3cb5cd9d3179"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "六祖赞",
        "preface": "",
        "paragraphs": [
            "飏下采樵斧，直入堆坊舂。",
            "一脚踏到底，黄梅信息通。"
        ],
        "notes": "",
        "id": "0bfdaca582f2b6f6020db3082abe1f54"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "临济赞",
        "preface": "",
        "paragraphs": [
            "揎拳捋肘，只有一个。",
            "电卷星飞，抬头蹉过。"
        ],
        "notes": "",
        "id": "ffae578763c5acb0200dc8349113cc9e"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "布袋赞",
        "preface": "",
        "paragraphs": [
            "散诞不拘仪轨，街头走到街尾。",
            "逢人大笑呵呵，那个知渠肚里。"
        ],
        "notes": "",
        "id": "3b7e59fca5e54639e62161abfbc571b5"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "定光赞",
        "preface": "",
        "paragraphs": [
            "天涯海角俱行徧，鬼面神头只自谩。",
            "却忆当年旧风月，杖头挑出与人看。"
        ],
        "notes": "",
        "id": "80523c6d9a17a22545de89bd0430a871"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "戢庵居士请赞济颠",
        "preface": "",
        "paragraphs": [
            "瞎堂之子，附马之后。",
            "出处行藏，一向漏逗。",
            "是圣是凡莫测，掣颠掣狂希有。",
            "一拳拳碎虚空，惊得须弥倒走。"
        ],
        "notes": "",
        "id": "b6520700832ed5d50792a95abc749e80"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "周正字请赞亡母宜人王氏真",
        "preface": "",
        "paragraphs": [
            "画得十分，依前不是。",
            "端坐北堂，琅琅仁义。",
            "文殊罔明把手行，入定出定恣游戏。"
        ],
        "notes": "",
        "id": "484ff549473d20953e8ba762d788b090"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "戢庵居士持寿像求赞",
        "preface": "",
        "paragraphs": [
            "似僧有发，似俗无尘。",
            "淡默自处，惟德与邻。",
            "曾向凤池亲圣训，更来鹿苑夺芳春。"
        ],
        "notes": "",
        "id": "160d4238cf0bcb39a511f2c720f70997"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "性长老写师真请赞",
        "preface": "",
        "paragraphs": [
            "顽无所知，说无照对。",
            "弄假像真，遭人笑怪。",
            "花擘临济黄檗，佛法未梦见在。",
            "在在在，是处清风动天籁。"
        ],
        "notes": "",
        "id": "3cebfc94e383f2d34f013782e6b3f6eb"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "本禅人请赞",
        "preface": "",
        "paragraphs": [
            "学道不根，参禅莽卤。",
            "似恁趣向乖疎，如何传灯继祖。",
            "本禅画出人前，转见和泥合土。",
            "就中更有些子誵讹，焦尾大虫元来是虎。"
        ],
        "notes": "",
        "id": "a7b735fd0935c9e8556ab275e56addea"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "禅人请赞",
        "preface": "",
        "paragraphs": [
            "错错错，徒名邈。",
            "画得十成，欠蹄少角，一任天下人贬剥。"
        ],
        "notes": "",
        "id": "38ab0a4ffd152b1f8f50396760b0b5b0"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "寄蒋山如一翁",
        "preface": "",
        "paragraphs": [
            "悠悠世路绝跻攀，卧看白云空往还。",
            "惟有同参一句子，肯将容易混尘寰。"
        ],
        "notes": "",
        "id": "b77d8f3445336cd0739404907599c797"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "寄王承务",
        "preface": "",
        "paragraphs": [
            "经年相别无他嘱，莫只波波意里求。",
            "病去药除消息尽，红尘堆里等闲游。"
        ],
        "notes": "",
        "id": "d9936a1b1a530d3b485c0a9a974db98b"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "送虎丘首座住庵",
        "preface": "",
        "paragraphs": [
            "剑池拾得丰城剑，凛凛寒光射斗牛。",
            "为报不平平底事，草庵蓬户也风流。"
        ],
        "notes": "",
        "id": "2f68c9a70a3c16c3edced9a1898d6d6b"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "示禅人写华严经",
        "preface": "",
        "paragraphs": [
            "毗卢大经卷，尘识久埋藏。",
            "上人笔端力，掇出放毫光。",
            "笑他自城游历，自倒自起自忙。",
            "江天月晓，梦破斜阳。",
            "一印印定，无法商量。"
        ],
        "notes": "",
        "id": "c3c3703e60da08299e75ff341513631b"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "示楞严座王",
        "preface": "",
        "paragraphs": [
            "见犹离见非真见，还尽八还无可还。",
            "木落霜天山骨露，不知谁识老瞿昙。"
        ],
        "notes": "",
        "id": "57dbf9528b0cc2d7bce9f4b17dcb7f6f"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "示南华行者",
        "preface": "",
        "paragraphs": [
            "黄梅会里七千指，虎骤龙驰空点胸。",
            "碓蹯老卢愚且拙，坤维占断最高峰。"
        ],
        "notes": "",
        "id": "03b957bba655adfd3b2be10f7b466163"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "自诒",
        "preface": "",
        "paragraphs": [
            "宴坐白云里，经行碧嶂中。",
            "游人穷不到，幽鸟自怱怱。"
        ],
        "notes": "",
        "id": "162174b71a15c862cbd701785a03c84f"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "临终偈",
        "preface": "",
        "paragraphs": [
            "末后一句，已成忉怛。",
            "写出人前，千错万错。"
        ],
        "notes": "",
        "id": "4f4317b60f9fe6fc9758ac6f76b7f8d4"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "颂古三首  其一",
        "preface": "",
        "paragraphs": [
            "应无所住以生心，大地山河一发沉。",
            "从此别开穷世界，新州柴把贵如金。"
        ],
        "notes": "",
        "id": "e943252df3edeb823b4414a0909023a5"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "颂古三首  其二",
        "preface": "",
        "paragraphs": [
            "师姑元是女人作，百衲禅僧多罔措。",
            "雁囘沙塞口啣芦，燕遶红梁浑不顾。"
        ],
        "notes": "",
        "id": "766d5a83cb036bd69e0e9f7465d6178e"
    },
    {
        "author": "释祖先",
        "dynasty": "宋",
        "type": "诗",
        "rhythmic": "",
        "title": "颂古三首  其三",
        "preface": "",
        "paragraphs": [
            "岩头一拶，虚空迸裂。",
            "父子不传，神仙妙诀。"
        ],
        "notes": "",
        "id": "065a9cb2c1da8a21ebe7032f45771708"
    }
]