[
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "过桥遭攧有省作偈",
        "preface": "",
        "paragraphs": [
            "我有明珠一颗，久被尘劳关锁。",
            "今朝尘尽光生，照破山河万朵。"
        ],
        "notes": "",
        "id": "a05c1d8faf78c150ac993646fd43ba99"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "偈七首  其一",
        "preface": "",
        "paragraphs": [
            "鸟有双翼，飞无远近。",
            "首出一隅，行无前后。"
        ],
        "notes": "",
        "id": "e2d688e19be57b17e9a8f3679fa908ff"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "偈七首  其二",
        "preface": "",
        "paragraphs": [
            "忌口自然诸病减，多情未免有时劳。",
            "贫居动便成违顺，落得清闲一味高。"
        ],
        "notes": "",
        "id": "8baaa8cda80954b0d176b9ed13017064"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "偈七首  其三",
        "preface": "",
        "paragraphs": [
            "泥佛不度水，木佛不度火。",
            "金佛不度炉，真佛内里坐。"
        ],
        "notes": "",
        "id": "23556c76256770e54a3f2c503386e36a"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "偈七首  其四",
        "preface": "",
        "paragraphs": [
            "佛身充满于法界，普现一切群生前。",
            "随缘赴感靡不周，而常处此菩提座。"
        ],
        "notes": "",
        "id": "5bc9cc12ea195c300cee313b8b03863d"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "偈七首  其五",
        "preface": "",
        "paragraphs": [
            "他人住处我不住，他人行处我不行。",
            "不是为人难共聚，大都缁素要分明。"
        ],
        "notes": "",
        "id": "d4754ff0b999c80ecc96ae054ea28a2c"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "偈七首  其六",
        "preface": "",
        "paragraphs": [
            "诸人法眼藏，千圣莫能当。",
            "为君通一线，光辉满大唐。",
            "须弥走入海，六月降严霜。",
            "法华虽恁道，无句得商量。"
        ],
        "notes": "",
        "id": "5fa50b60f363defc41917320e61bb9ff"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "偈七首  其七",
        "preface": "",
        "paragraphs": [
            "丝毫有趣皆能进，毕竟无归若可当。",
            "逐日退身行兴尽，忽然得见本爷娘。"
        ],
        "notes": "",
        "id": "1bb898f2cb5910598bdbec1163166f9c"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "答郭祥正居士",
        "preface": "",
        "paragraphs": [
            "藏身不用缩头，歛迹何须收脚。",
            "金乌半夜辽天，玉免赶他不著。"
        ],
        "notes": "",
        "id": "b433abb83215f93875aa115cc4e9e9cd"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "颂",
        "preface": "",
        "paragraphs": [
            "一拳拳倒黄鹤楼，一趯趯翻鹦鹉洲。",
            "有意气时添意气，不风流处也风流。"
        ],
        "notes": "",
        "id": "c9725434806e29c7aa19b2c375b8b1d2"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "为郭功甫偈  其一",
        "preface": "",
        "paragraphs": [
            "牛来山中，水足草足。",
            "牛出山去，东触西触。"
        ],
        "notes": "",
        "id": "9667841ae0f2b7fbdfbbcbb753dbbef0"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "为郭功甫偈  其二",
        "preface": "",
        "paragraphs": [
            "上大人，丘乙己。",
            "化三千，可知礼。"
        ],
        "notes": "",
        "id": "9298493f690409463171ce31a5c8534b"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "一文大光钱，买得个油糍。",
            "吃放肚里了，当下便不饥。"
        ],
        "notes": "",
        "id": "53121bd52dd143076df65b460a67e53d"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "北斗藏身因缘偈",
        "preface": "",
        "paragraphs": [
            "九衢公子游花惯，未第贫儒感慨多。",
            "冷地看他人富贵，等闲无奈幞头何。"
        ],
        "notes": "",
        "id": "afc0955bff1c96c9859601e639555aae"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "蝇子透窗偈",
        "preface": "",
        "paragraphs": [
            "为爱寻光纸上钻，不能透处几多般。",
            "忽然撞著来时路，始觉平生被眼瞒。"
        ],
        "notes": "",
        "id": "de1dba0de3c1806857f0db38d2f0b8ae"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "异乡风俗客不恶，但欲南音来耳边。"
        ],
        "notes": "",
        "id": "7a90495cea095ac388a4401395e73e82"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "不似大梅老，贪随鼯鼠声。"
        ],
        "notes": "",
        "id": "d8cf87c21df5e74d64f6363ea5811ff6"
    }
]