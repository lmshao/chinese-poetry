[
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "过桥遭攧有省作偈",
        "preface": "",
        "paragraphs": [
            "我有明珠一颗，久被尘劳关锁。",
            "今朝尘尽光生，照破山河万朵。"
        ],
        "notes": "",
        "id": "cdb3e10614e362e6573699497b1b2ef8"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "偈七首  其一",
        "preface": "",
        "paragraphs": [
            "鸟有双翼，飞无远近。",
            "首出一隅，行无前后。"
        ],
        "notes": "",
        "id": "3b55d0fe05d176d4fc3344e71313e785"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "偈七首  其二",
        "preface": "",
        "paragraphs": [
            "忌口自然诸病减，多情未免有时劳。",
            "贫居动便成违顺，落得清闲一味高。"
        ],
        "notes": "",
        "id": "54a90aaf81f1e75929f2ad0fed62e8d3"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "偈七首  其三",
        "preface": "",
        "paragraphs": [
            "泥佛不度水，木佛不度火。",
            "金佛不度炉，真佛内里坐。"
        ],
        "notes": "",
        "id": "89a362bb76307ed48798f4951fe2811c"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "偈七首  其四",
        "preface": "",
        "paragraphs": [
            "佛身充满于法界，普现一切群生前。",
            "随缘赴感靡不周，而常处此菩提座。"
        ],
        "notes": "",
        "id": "72fb3d166777d27b0be3779bd1bd584c"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "偈七首  其五",
        "preface": "",
        "paragraphs": [
            "他人住处我不住，他人行处我不行。",
            "不是为人难共聚，大都缁素要分明。"
        ],
        "notes": "",
        "id": "6f1617d8468fa3db6bd81976d73413d8"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "偈七首  其六",
        "preface": "",
        "paragraphs": [
            "诸人法眼藏，千圣莫能当。",
            "为君通一线，光辉满大唐。",
            "须弥走入海，六月降严霜。",
            "法华虽恁道，无句得商量。"
        ],
        "notes": "",
        "id": "03dc6d08c2e393ea4e17517b78fd2d16"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "偈七首  其七",
        "preface": "",
        "paragraphs": [
            "丝毫有趣皆能进，毕竟无归若可当。",
            "逐日退身行兴尽，忽然得见本爷娘。"
        ],
        "notes": "",
        "id": "47a022bb34f65a4c20e417518bbfa783"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "答郭祥正居士",
        "preface": "",
        "paragraphs": [
            "藏身不用缩头，歛迹何须收脚。",
            "金乌半夜辽天，玉免赶他不著。"
        ],
        "notes": "",
        "id": "f9ec765f9f939b8dc10b65878535f58d"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "颂",
        "preface": "",
        "paragraphs": [
            "一拳拳倒黄鹤楼，一趯趯翻鹦鹉洲。",
            "有意气时添意气，不风流处也风流。"
        ],
        "notes": "",
        "id": "bf24f3a112f5142a68ccb679816629ec"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "为郭功甫偈  其一",
        "preface": "",
        "paragraphs": [
            "牛来山中，水足草足。",
            "牛出山去，东触西触。"
        ],
        "notes": "",
        "id": "08fdb361e11e78ecf1bcf4fcb33c788c"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "为郭功甫偈  其二",
        "preface": "",
        "paragraphs": [
            "上大人，丘乙己。",
            "化三千，可知礼。"
        ],
        "notes": "",
        "id": "4c705f65dda957016eca5a6f11e66397"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "一文大光钱，买得个油糍。",
            "吃放肚里了，当下便不饥。"
        ],
        "notes": "",
        "id": "0712d0698bd756aec6c9f7626d23d695"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "北斗藏身因缘偈",
        "preface": "",
        "paragraphs": [
            "九衢公子游花惯，未第贫儒感慨多。",
            "冷地看他人富贵，等闲无奈幞头何。"
        ],
        "notes": "",
        "id": "a9cd28022c250cba6b507b324cdc071d"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "蝇子透窗偈",
        "preface": "",
        "paragraphs": [
            "为爱寻光纸上钻，不能透处几多般。",
            "忽然撞著来时路，始觉平生被眼瞒。"
        ],
        "notes": "",
        "id": "be1053c0d4e276964cb0e5d9e3d01d6c"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "异乡风俗客不恶，但欲南音来耳边。"
        ],
        "notes": "",
        "id": "508f1ce931048b64d3bbe44ec13c3f83"
    },
    {
        "author": "释守端",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "不似大梅老，贪随鼯鼠声。"
        ],
        "notes": "",
        "id": "2a7e332a07eca1c243e705001fa16bdf"
    }
]