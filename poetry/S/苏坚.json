[
    {
        "author": "苏坚",
        "dynasty": "宋",
        "type": "诗",
        "rhythmic": "",
        "title": "清江曲",
        "preface": "",
        "paragraphs": [
            "属玉双飞水满塘，菰蒲深处浴鸳鸯。",
            "白苹满棹归来晚，秋著芦花一岸霜。",
            "扁舟系岸依林樾，萧萧两鬓吹华髪。",
            "万事不理醉复醒，长占烟波弄明月。"
        ],
        "notes": "",
        "id": "1ab5cd7e43858d9fbb61da1c51ed3628"
    },
    {
        "author": "苏坚",
        "dynasty": "宋",
        "type": "诗",
        "rhythmic": "",
        "title": "后清江曲",
        "preface": "",
        "paragraphs": [
            "层波渺渺山苍苍，轻霜殒木莲叶黄。",
            "呼儿极浦下笭箵，社瓮欲熟浮蛆香。",
            "轻蓑淅沥鸣秋雨，日暮乘流自相语。",
            "一笛清风万事休，白鸟翩翩落烟渚。"
        ],
        "notes": "",
        "id": "2d1635f7ab8819c3b04fb80dfd71e198"
    },
    {
        "author": "苏坚",
        "dynasty": "宋",
        "type": "诗",
        "rhythmic": "",
        "title": "重过石井",
        "preface": "",
        "paragraphs": [
            "登临萧寺几回头，石怪林深山自秋。",
            "地布黄金长照日，泉溜碧玉暗通沟。",
            "浚穿地脉疑无底，静啮崖根更不流。",
            "多谢老僧勤供佛，井华晓汲注瓷瓯。"
        ],
        "notes": "",
        "id": "6bcb9c401a84410c3a5d0ebceac52865"
    },
    {
        "author": "苏坚",
        "dynasty": "宋",
        "type": "诗",
        "rhythmic": "",
        "title": "题金相寺三首  其一",
        "preface": "",
        "paragraphs": [
            "丈室十一尺，闽山数百层。",
            "春风近梅柳，腊水漫沟塍。"
        ],
        "notes": "",
        "id": "e3a60b318346b4028124dfc78a30ec58"
    },
    {
        "author": "苏坚",
        "dynasty": "宋",
        "type": "诗",
        "rhythmic": "",
        "title": "题金相寺三首  其二",
        "preface": "",
        "paragraphs": [
            "已爱观音远俗尘，鹫峰林壑更清新。",
            "不辞遍历安禅地，要使溪山识主人。"
        ],
        "notes": "",
        "id": "ea4938456967cb88599f3606110253a2"
    },
    {
        "author": "苏坚",
        "dynasty": "宋",
        "type": "诗",
        "rhythmic": "",
        "title": "题金相寺三首  其三",
        "preface": "",
        "paragraphs": [
            "隐约开旸谷，坐看云气升。",
            "地神如献秀，一色露山棱。"
        ],
        "notes": "",
        "id": "127c353676cd74978b8b78ff1834e2d0"
    },
    {
        "author": "苏坚",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "我梦扁舟浮震泽。"
        ],
        "notes": "",
        "id": "2fed6e2f9e4dd8bfdcb0f7bcb6d9f57d"
    }
]