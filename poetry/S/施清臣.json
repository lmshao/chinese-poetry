[
    {
        "author": "施清臣",
        "dynasty": "宋",
        "type": "诗",
        "rhythmic": "",
        "title": "诗二首  其一",
        "preface": "",
        "paragraphs": [
            "花里蝶，花里休。",
            "蓼中虫，蓼中死。",
            "人生甜苦皆是缘，法只可随顺应之。"
        ],
        "notes": "",
        "id": "0e35cae71c7801ee4ca356479a631557"
    },
    {
        "author": "施清臣",
        "dynasty": "宋",
        "type": "诗",
        "rhythmic": "",
        "title": "诗二首  其二",
        "preface": "",
        "paragraphs": [
            "一蓑一笠一孤舟，万里江山独自游。",
            "有人问我红尘事，笑入芦花不点头。"
        ],
        "notes": "",
        "id": "252055aa4094e0858e03547d12278202"
    },
    {
        "author": "施清臣",
        "dynasty": "宋",
        "type": "诗",
        "rhythmic": "",
        "title": "绯桃",
        "preface": "",
        "paragraphs": [
            "衣裁缃缬态纤秾，犹在瑶池半醉中。",
            "嫌近清明时节冷，趁渠新火一番红。"
        ],
        "notes": "",
        "id": "fc09932bb01a43e61a7ae329c344e6e3"
    },
    {
        "author": "施清臣",
        "dynasty": "宋",
        "type": "诗",
        "rhythmic": "",
        "title": "湖景",
        "preface": "",
        "paragraphs": [
            "一曲新腔紫玉箫，护晴簷幙窣兰桡。",
            "柳迷远近花张锦，小泊危红第六桥。"
        ],
        "notes": "",
        "id": "014e1d1d3d1e82b73565daae972c7056"
    },
    {
        "author": "施清臣",
        "dynasty": "宋",
        "type": "诗",
        "rhythmic": "",
        "title": "牵牛花",
        "preface": "",
        "paragraphs": [
            "一泓天水染朱衣，生怕红埃透日飞。",
            "急整离离苍玉佩，晓云光里渡河归。"
        ],
        "notes": "",
        "id": "41ceb59c1392b11b5c6ebb813c8e9dd3"
    },
    {
        "author": "施清臣",
        "dynasty": "宋",
        "type": "诗",
        "rhythmic": "",
        "title": "夜蛾儿",
        "preface": "",
        "paragraphs": [
            "碧服银须粉扑衣，又随雪柳趁灯辉。",
            "怕寒还恋南华梦，凝伫钗头未肯飞。"
        ],
        "notes": "",
        "id": "a8d3443c202c6f354e5eb99ce76f02a2"
    }
]