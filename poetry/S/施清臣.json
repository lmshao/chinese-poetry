[
    {
        "author": "施清臣",
        "dynasty": "宋",
        "type": "诗",
        "rhythmic": "",
        "title": "诗二首  其一",
        "preface": "",
        "paragraphs": [
            "花里蝶，花里休。",
            "蓼中虫，蓼中死。",
            "人生甜苦皆是缘，法只可随顺应之。"
        ],
        "notes": "",
        "id": "99f1b49a9046bf4fa72c8d62bb287e69"
    },
    {
        "author": "施清臣",
        "dynasty": "宋",
        "type": "诗",
        "rhythmic": "",
        "title": "诗二首  其二",
        "preface": "",
        "paragraphs": [
            "一蓑一笠一孤舟，万里江山独自游。",
            "有人问我红尘事，笑入芦花不点头。"
        ],
        "notes": "",
        "id": "6570ab9b758f9f5ae96476915fd99ec4"
    },
    {
        "author": "施清臣",
        "dynasty": "宋",
        "type": "诗",
        "rhythmic": "",
        "title": "绯桃",
        "preface": "",
        "paragraphs": [
            "衣裁缃缬态纤秾，犹在瑶池半醉中。",
            "嫌近清明时节冷，趁渠新火一番红。"
        ],
        "notes": "",
        "id": "ee014b67b663bb0ce801fe57a08045b9"
    },
    {
        "author": "施清臣",
        "dynasty": "宋",
        "type": "诗",
        "rhythmic": "",
        "title": "湖景",
        "preface": "",
        "paragraphs": [
            "一曲新腔紫玉箫，护晴簷幙窣兰桡。",
            "柳迷远近花张锦，小泊危红第六桥。"
        ],
        "notes": "",
        "id": "7bda3b1629959b1e9c8c6a96e2c391c2"
    },
    {
        "author": "施清臣",
        "dynasty": "宋",
        "type": "诗",
        "rhythmic": "",
        "title": "牵牛花",
        "preface": "",
        "paragraphs": [
            "一泓天水染朱衣，生怕红埃透日飞。",
            "急整离离苍玉佩，晓云光里渡河归。"
        ],
        "notes": "",
        "id": "848c291c8e1ff7b9bf1971eb9b585136"
    },
    {
        "author": "施清臣",
        "dynasty": "宋",
        "type": "诗",
        "rhythmic": "",
        "title": "夜蛾儿",
        "preface": "",
        "paragraphs": [
            "碧服银须粉扑衣，又随雪柳趁灯辉。",
            "怕寒还恋南华梦，凝伫钗头未肯飞。"
        ],
        "notes": "",
        "id": "c8fc1b8dbe25082d7803ec8860a27e60"
    }
]