[
    {
        "author": "释简长",
        "dynasty": "宋",
        "type": "诗",
        "rhythmic": "",
        "title": "夜感",
        "preface": "",
        "paragraphs": [
            "无眠动归心，寒灯坐将灭。",
            "长恐浮云生，夺我西窗月。"
        ],
        "notes": "",
        "id": "35ce040d77a3c3f838b830bb5e3dd229"
    },
    {
        "author": "释简长",
        "dynasty": "宋",
        "type": "诗",
        "rhythmic": "",
        "title": "怀卢叔微",
        "preface": "",
        "paragraphs": [
            "病起启秋匣，素琴生尘埃。",
            "朱弦愁零落，古意工徘徊。",
            "子期不我至，独上高高台。"
        ],
        "notes": "",
        "id": "4a58924fee36bc4a5fd2ae02270a5d7d"
    },
    {
        "author": "释简长",
        "dynasty": "宋",
        "type": "诗",
        "rhythmic": "",
        "title": "赠峡山清伦师",
        "preface": "",
        "paragraphs": [
            "褰衣汲灵水，混涤巾履尘。",
            "烟霭霁杉竹，澄凝此心神。",
            "高僧洒真雨，泽彼寒草春。",
            "华月写空印，清霜肃斋身。",
            "犹言振金策，归作耶溪邻。"
        ],
        "notes": "",
        "id": "e8d096e03453a3b6c01c0f5c7b76a91c"
    },
    {
        "author": "释简长",
        "dynasty": "宋",
        "type": "诗",
        "rhythmic": "",
        "title": "步春谣",
        "preface": "",
        "paragraphs": [
            "春景欲饶物，客心独优柔。",
            "藉兹徘徊芳，彊起寂寞游。",
            "新愁来易积，旧欢去难收。",
            "步春不得侣，不如步高秋。"
        ],
        "notes": "",
        "id": "4832cc398fd6383401386c5d7428d961"
    },
    {
        "author": "释简长",
        "dynasty": "宋",
        "type": "诗",
        "rhythmic": "",
        "title": "送方仲荀",
        "preface": "",
        "paragraphs": [
            "行客心如何，借剑为君歌。",
            "雨昏山未开，花尽春无多。",
            "欲知贫别情，涕泪空滂沱。"
        ],
        "notes": "",
        "id": "f1b89ca167437a4d2426f24c20662fc6"
    },
    {
        "author": "释简长",
        "dynasty": "宋",
        "type": "诗",
        "rhythmic": "",
        "title": "晚次江陵",
        "preface": "",
        "paragraphs": [
            "楚路接江陵，倦行愁问程。",
            "异乡无旧识，多难足离情。",
            "落日悬秋树，寒芜上废城。",
            "前山不可望，断续暮猿声。"
        ],
        "notes": "",
        "id": "5528d356f79e82a05b41c17806670c8d"
    },
    {
        "author": "释简长",
        "dynasty": "宋",
        "type": "诗",
        "rhythmic": "",
        "title": "书行肇师壁",
        "preface": "",
        "paragraphs": [
            "禅径秋苔合，寒窗带雨痕。",
            "心真冥自契，句好与谁论。",
            "露冷蛩声咽，风微叶影翻。",
            "白云如有意，终日在前轩。"
        ],
        "notes": "",
        "id": "eb584c67f2eb3218a7ef6dabf6bb9c1f"
    },
    {
        "author": "释简长",
        "dynasty": "宋",
        "type": "诗",
        "rhythmic": "",
        "title": "寄丁学士",
        "preface": "",
        "paragraphs": [
            "想极南溟外，江园草树秋。",
            "浮生如寄梦，几夕是离愁。",
            "仙馆闲明月，星车背远流。",
            "祇应西掖吏，时复望沧洲。"
        ],
        "notes": "",
        "id": "8077cf9c5bbeed4c58ca1950ec562fcd"
    },
    {
        "author": "释简长",
        "dynasty": "宋",
        "type": "诗",
        "rhythmic": "",
        "title": "李氏山庄留别",
        "preface": "",
        "paragraphs": [
            "鹤氅轻冠冕，谁人不羡君。",
            "松斋秋掩月，石窦醉眠云。",
            "远墅灶烟合，寒原驿路分。",
            "前行鞭瘦马，余恨暂离群。"
        ],
        "notes": "",
        "id": "dbc129b6082374b34ec17608cf8dbeda"
    },
    {
        "author": "释简长",
        "dynasty": "宋",
        "type": "诗",
        "rhythmic": "",
        "title": "赠郝礼丞",
        "preface": "",
        "paragraphs": [
            "住近城西寺，门无俗客登。",
            "朝回帘卷雪，吟冷砚生冰。",
            "鸟影罇中过，茶烟竹际凝。",
            "遥思来夜月，虚阁与谁凭。"
        ],
        "notes": "",
        "id": "a856aa39fc4de212ac673948aaecbb37"
    },
    {
        "author": "释简长",
        "dynasty": "宋",
        "type": "诗",
        "rhythmic": "",
        "title": "感王太守见访",
        "preface": "",
        "paragraphs": [
            "行春拥隼旟，十里访禅居。",
            "煮茗沙泉白，调琴竹阁虚。",
            "致君公望重，对客宦情疏。",
            "向夕回轩冕，林僧识佩鱼。"
        ],
        "notes": "",
        "id": "96e0666152463811ae78422bb384ee8b"
    },
    {
        "author": "释简长",
        "dynasty": "宋",
        "type": "诗",
        "rhythmic": "",
        "title": "宿许山人别业",
        "preface": "",
        "paragraphs": [
            "岚霁景初分，溪桥对石门。",
            "犬声知远客，烧影见前村。",
            "古木秋生菌，空山夜答猿。",
            "几因留我宿，静话极诗源。"
        ],
        "notes": "",
        "id": "a3f9dcd0628c61afefdf479b4300e9af"
    },
    {
        "author": "释简长",
        "dynasty": "宋",
        "type": "诗",
        "rhythmic": "",
        "title": "送僧南归",
        "preface": "",
        "paragraphs": [
            "渐老念乡国，先归独羡君。",
            "吴山全接汉，江树半藏云。",
            "振锡林烟断，添瓶涧月分。",
            "重栖上方夜，孤狖雪中闻。"
        ],
        "notes": "",
        "id": "0f862b8156ed81126f55afeb537ca425"
    },
    {
        "author": "释简长",
        "dynasty": "宋",
        "type": "诗",
        "rhythmic": "",
        "title": "送居寿师西游",
        "preface": "",
        "paragraphs": [
            "迢递咸秦路，东风送子游。",
            "几程看日落，孤影背河流。",
            "古戍烟微敛，遥峰雨半收。",
            "行行吟此景，应不念沧洲。"
        ],
        "notes": "",
        "id": "f16d6bba20dda3ffafc2dbdb5fa53a13"
    },
    {
        "author": "释简长",
        "dynasty": "宋",
        "type": "诗",
        "rhythmic": "",
        "title": "送行禅师",
        "preface": "",
        "paragraphs": [
            "南国山重叠，归心向石门。",
            "寄禅依鸟道，绝食过渔村。",
            "楚雪黏瓶冻，江沙溅衲昏。",
            "白云深隐处，枕上海涛翻。"
        ],
        "notes": "",
        "id": "d1b829667582709a45726c28c075b44d"
    },
    {
        "author": "释简长",
        "dynasty": "宋",
        "type": "诗",
        "rhythmic": "",
        "title": "送僧游五台山",
        "preface": "",
        "paragraphs": [
            "五峰横绝汉，寒翠倚苍冥。",
            "积雪无烦暑，高杉碍落星。",
            "碛雪簷外见，边角坐中听。",
            "师到栖禅夜，龙湫独灌瓶。"
        ],
        "notes": "",
        "id": "891a63267ee005f2119efb6a40e54f25"
    },
    {
        "author": "释简长",
        "dynasty": "宋",
        "type": "诗",
        "rhythmic": "",
        "title": "暮春言怀寄浙东转运黄工部",
        "preface": "",
        "paragraphs": [
            "花落前林春又残，舍深苍藓拥柴关。",
            "十年霜雪独为客，万里梦魂空到山。",
            "溪竹旧怜同性直，岭云终约伴身闲。",
            "遥思谢傅多公暇，应徧留题水石闲。"
        ],
        "notes": "",
        "id": "c252b740734d0f51e81e48768ff41bfc"
    },
    {
        "author": "释简长",
        "dynasty": "宋",
        "type": "诗",
        "rhythmic": "",
        "title": "赠浩律师",
        "preface": "",
        "paragraphs": [
            "浩也毘尼学，精于玉帐严。",
            "蚁酣停扫砌，燕乳记钩帘。",
            "茶鼎敲冰煮，花壶漉水添。",
            "梦回池草绿，忍践绿纤纤。"
        ],
        "notes": "",
        "id": "0d1e014a36727d5e3f63b0a21c609a0c"
    },
    {
        "author": "释简长",
        "dynasty": "宋",
        "type": "诗",
        "rhythmic": "",
        "title": "寄云水禅师",
        "preface": "",
        "paragraphs": [
            "千峰耸寒翠，古刹凌秋云。",
            "高人敛幽迹，世事何由闻。",
            "禅石抱苍藓，祖衣含净氛。",
            "有时溪上步，自与鸟猿群。"
        ],
        "notes": "",
        "id": "0740ff780f9c12ba9d7ed909c701f7bf"
    },
    {
        "author": "释简长",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "烟垒沉寒笛，霜空击雕。"
        ],
        "notes": "",
        "id": "c040de5e3e9c91fc82d6cfd7a9c40e59"
    }
]