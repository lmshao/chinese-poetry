[
    {
        "author": "孙氏",
        "dynasty": "宋",
        "type": "诗",
        "rhythmic": "",
        "title": "与周默",
        "preface": "",
        "paragraphs": [
            "雨集枯池时渐满，藤笼老木一翻新。",
            "如今且悦目前景，粧点亭台随分春。"
        ],
        "notes": "",
        "id": "9c4b3ba439f4c201187df00df2e7a3a3"
    },
    {
        "author": "孙氏",
        "dynasty": "唐",
        "type": "诗",
        "rhythmic": "",
        "title": "闻琴",
        "preface": "",
        "paragraphs": [
            "玉指朱弦轧复清，湘妃愁怨最难听。",
            "初疑飒飒凉风劲，又似萧萧暮雨零。",
            "近比流泉来碧嶂，远如玄鹤下青冥。",
            "夜深弹罢堪惆怅，露湿丛兰月满庭。"
        ],
        "notes": "",
        "id": "c599acd6c24e252ee2d1cbfaec677586"
    },
    {
        "author": "孙氏",
        "dynasty": "唐",
        "type": "诗",
        "rhythmic": "",
        "title": "白蜡烛诗",
        "preface": "",
        "paragraphs": [
            "景胜银釭香比兰，一条白玉偪人寒。",
            "他时紫禁春风夜，醉草天书仔细看。"
        ],
        "notes": "",
        "id": "5e921254a1fc50383226d04963d27a0d"
    },
    {
        "author": "孙氏",
        "dynasty": "唐",
        "type": "诗",
        "rhythmic": "",
        "title": "谢人送酒",
        "preface": "",
        "paragraphs": [
            "谢将清酒寄愁人，澄澈甘香气味真。",
            "好是绿窗风月夜，一杯摇荡满怀春。"
        ],
        "notes": "",
        "id": "02f47a51bbaab24b405bc94d5cdd52d0"
    }
]