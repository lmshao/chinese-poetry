[
    {
        "author": "释显忠",
        "dynasty": "宋",
        "type": "诗",
        "rhythmic": "",
        "title": "闲居",
        "preface": "",
        "paragraphs": [
            "竹里编茅倚石根，竹茎疏处见前村。",
            "闲眠尽日无人到，自有清风为扫门。"
        ],
        "notes": "",
        "id": "d66f0b7b70f1217b9b2a5057df0c8df2"
    },
    {
        "author": "释显忠",
        "dynasty": "宋",
        "type": "诗",
        "rhythmic": "",
        "title": "过溪口广慈院",
        "preface": "",
        "paragraphs": [
            "五马重来谿口寺，惟将属吏与门僧。",
            "盘云野径行千里，送目危台上百层。",
            "岩桧影寒犹带雪，谿流声涩未销冰。",
            "寻常地远无因到，空愧躬良二老朋。"
        ],
        "notes": "",
        "id": "5e80b50065530d5f11aaea07a0f6aa62"
    },
    {
        "author": "释显忠",
        "dynasty": "宋",
        "type": "诗",
        "rhythmic": "",
        "title": "南明山宝相寺十五题 三生像",
        "preface": "",
        "paragraphs": [
            "胜域将垂迹，先闻钟梵声。",
            "术阤犹未降，宣老已三生。",
            "山接天门险，岩开月殿明。",
            "善财何处去，楼阁自峥嵘。"
        ],
        "notes": "",
        "id": "f87230978ea46290c0db9e652cf49da0"
    },
    {
        "author": "释显忠",
        "dynasty": "宋",
        "type": "诗",
        "rhythmic": "",
        "title": "南明山宝相寺十五题 三层阁",
        "preface": "",
        "paragraphs": [
            "像身高百尺，阁道耸三层。",
            "欲得亲瞻向，还须最上登。",
            "烟霞封宝墄，星斗挂觚棱。",
            "已自甘香火，人闲去不能。"
        ],
        "notes": "",
        "id": "183c6a01cfaacbcedc55624ebdcbe705"
    },
    {
        "author": "释显忠",
        "dynasty": "宋",
        "type": "诗",
        "rhythmic": "",
        "title": "南明山宝相寺十五题 隐岳岩",
        "preface": "",
        "paragraphs": [
            "融结自何时，曾为几陵谷。",
            "不见昔贤踪，空遗此岩腹。",
            "一径𣃁烟蓁，千里老云木。",
            "寻常人到稀，虎豹暗栖宿。"
        ],
        "notes": "",
        "id": "bf86c5676a5b328ee8903ab31d4cdec2"
    },
    {
        "author": "释显忠",
        "dynasty": "宋",
        "type": "诗",
        "rhythmic": "",
        "title": "南明山宝相寺十五题 石城山",
        "preface": "",
        "paragraphs": [
            "谿尽见石城，寺在石城里。",
            "崖缺露遥村，门开对寒水。",
            "况非雉堞成，无以金汤比。",
            "梵众此安栖，俗驾来有几。"
        ],
        "notes": "",
        "id": "1ab8d18fbdc2c5624ec5fb879da2a9b6"
    },
    {
        "author": "释显忠",
        "dynasty": "宋",
        "type": "诗",
        "rhythmic": "",
        "title": "南明山宝相寺十五题 白云庄",
        "preface": "",
        "paragraphs": [
            "堪爱仙庄近翠岑，杖藜时得去游寻。",
            "牛羊数点烟云远，鸡犬一声桑柘深。",
            "高下闲田如布局，东西流水若鸣琴。",
            "更听野老谈农事，忘却人间万种心。"
        ],
        "notes": "",
        "id": "59432a948222207e6bfe817628be5262"
    },
    {
        "author": "释显忠",
        "dynasty": "宋",
        "type": "诗",
        "rhythmic": "",
        "title": "南明山宝相寺十五题 夹谿塘",
        "preface": "",
        "paragraphs": [
            "南溪北溪深，横塘截流过。",
            "清影照人寒，澄耀分鉴破。",
            "沙明鸥鹭驯，草密牛羊卧。",
            "不见直钩翁，狂歌遣谁和。"
        ],
        "notes": "",
        "id": "c517b8ca8c9b7b68f3f897fb4a2c4aa9"
    },
    {
        "author": "释显忠",
        "dynasty": "宋",
        "type": "诗",
        "rhythmic": "",
        "title": "南明山宝相寺十五题 柔亭",
        "preface": "",
        "paragraphs": [
            "孤亭枕长谿，谿光照亭槛。",
            "无人弄潺湲，终日对平淡。",
            "猨鸟去难呼，藤萝垂可揽。",
            "薄暮众山昏，霜风起葭菼。"
        ],
        "notes": "",
        "id": "a14ee01b17e97f5f6ddb583a1031dec9"
    },
    {
        "author": "释显忠",
        "dynasty": "宋",
        "type": "诗",
        "rhythmic": "",
        "title": "南明山宝相寺十五题 石狻猊",
        "preface": "",
        "paragraphs": [
            "亭除两狻猊，一仰复一俯。",
            "告天与叩地，似欲诉忧苦。",
            "世传知𫖮死，二兽来瞻睹。",
            "逡巡化为石，堙没在深土。",
            "事怪固难诘，但见形可取。",
            "风雨驳苍苔，万古万万古。"
        ],
        "notes": "",
        "id": "bcbd1cadbc12f68c30787491d4dc11bd"
    },
    {
        "author": "释显忠",
        "dynasty": "宋",
        "type": "诗",
        "rhythmic": "",
        "title": "南明山宝相寺十五题 齐相井",
        "preface": "",
        "paragraphs": [
            "南明山足势欲尽，正是新崖东胁隈。",
            "不知泉自那峰出，皆谓井因齐相开。",
            "甘滑堪预郦经载，渊渟疑俟桑苎来。",
            "神蛟往往此潜蛰，旱岁莫测生风雷。"
        ],
        "notes": "",
        "id": "2d9dd74fbbbdbf91c7fe72fef3e728dd"
    },
    {
        "author": "释显忠",
        "dynasty": "宋",
        "type": "诗",
        "rhythmic": "",
        "title": "南明山宝相寺十五题 齐相书堂",
        "preface": "",
        "paragraphs": [
            "异代终难问，遗名不可穷。",
            "山中丞相去，林下学堂空。",
            "映雪功休比，冲天志莫同。",
            "故基兰蕙满，犹自起华风。"
        ],
        "notes": "",
        "id": "6b83bfb6a761ce8a80f47d2367995912"
    },
    {
        "author": "释显忠",
        "dynasty": "宋",
        "type": "诗",
        "rhythmic": "",
        "title": "南明山宝相寺十五题 白莲庵",
        "preface": "",
        "paragraphs": [
            "谁将白莲子，固向峰顶栽。",
            "非学远公社，兼无陶令来。",
            "去世迹何旷，诛茅心已灰。",
            "不知岁月改，但见此花开。"
        ],
        "notes": "",
        "id": "14fc9448fdbf02891988d7ad29d62e46"
    },
    {
        "author": "释显忠",
        "dynasty": "宋",
        "type": "诗",
        "rhythmic": "",
        "title": "南明山宝相寺十五题 石缝梅",
        "preface": "",
        "paragraphs": [
            "根埋山骨几百载，但怪生物偏有私。",
            "春前受气地犹冷，雪里暗开人未知。",
            "自将孤石比坚性，不与众木争芳姿。",
            "惆怅无言为真赏，栏干独倚觉多时。"
        ],
        "notes": "",
        "id": "2a44aa676a721d74904bcaa259b82b88"
    },
    {
        "author": "释显忠",
        "dynasty": "宋",
        "type": "诗",
        "rhythmic": "",
        "title": "南明山宝相寺十五题 锯解峰",
        "preface": "",
        "paragraphs": [
            "苍山巍不倚，中裂势难图。",
            "始铸阴阳锯，谁开造化𬬻。",
            "藤摇疑落屑，树折若分符。",
            "漏出飞泉影，长垂一带孤。"
        ],
        "notes": "",
        "id": "f6ff3ac983c763a79a3fdd114861dff2"
    },
    {
        "author": "释显忠",
        "dynasty": "宋",
        "type": "诗",
        "rhythmic": "",
        "title": "南明山宝相寺十五题 仙髻峰",
        "preface": "",
        "paragraphs": [
            "首出众峰间，盘龙势孤耸。",
            "云映鬓光浮，月生梳影动。",
            "可握谓新沐，未巾疑乍拢。",
            "幸免旦斯理，谁复惭种种。"
        ],
        "notes": "",
        "id": "1277020e63d4d552c97d714a8e3665f8"
    },
    {
        "author": "释显忠",
        "dynasty": "宋",
        "type": "诗",
        "rhythmic": "",
        "title": "南明山宝相寺十五题 白鹇坞",
        "preface": "",
        "paragraphs": [
            "朝看白鹇从坞出，暮看白鹇从坞归。",
            "森森绿树两峰下，片片白云初日飞。",
            "因知野性恋山谷，咫尺之间还见稀。"
        ],
        "notes": "",
        "id": "cc47f5e5cd774971dbd03a961e3ecead"
    },
    {
        "author": "释显忠",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "咄咄咄，海底鱼龙尽枯竭。",
            "三脚虾蟆飞上天，脱壳乌龟火中活。"
        ],
        "notes": "",
        "id": "159300866e0af82ad53f501aa16bae1c"
    }
]