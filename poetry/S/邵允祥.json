[
    {
        "author": "邵允祥",
        "dynasty": "宋",
        "type": "诗",
        "rhythmic": "",
        "title": "上吴平章",
        "preface": "",
        "paragraphs": [
            "啮雪沙场倦牧羝，空山流涕冷凄凄。",
            "上林不见朝来雁，函谷空闻夜半鸡。",
            "沽酒每怀浇管鲍，买丝端拟绣夷齐。",
            "忠贞反被忠贞误，愿借元龙百丈梯。"
        ],
        "notes": "",
        "id": "ea1f9dbb7625d90e0309eb6d76cdef26"
    },
    {
        "author": "邵允祥",
        "dynasty": "宋",
        "type": "诗",
        "rhythmic": "",
        "title": "上王平章",
        "preface": "",
        "paragraphs": [
            "武陵春暖浩无涯，城下楼船陌上车。",
            "礼乐远传吴季札，衣冠旧是汉长沙。",
            "秋高剑气横千里，夜静书声启万家。",
            "非是避秦前日路，行人何必问桃花。"
        ],
        "notes": "",
        "id": "3f3c8a0830c04a2d72c97423a1200390"
    }
]