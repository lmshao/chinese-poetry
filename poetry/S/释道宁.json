[
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其一",
        "preface": "",
        "paragraphs": [
            "宝座既登，清风四起。",
            "要津把断，凡圣俱亡。",
            "放一线道，别露风规。",
            "具眼禅人，一任施设。"
        ],
        "notes": "",
        "id": "7b367cd14b83fcd2d91c0cdf332331f4"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其二",
        "preface": "",
        "paragraphs": [
            "风搅长空，春云四起。",
            "六臂三头，徒夸唇觜。",
            "匝地普天，全非伴侣。",
            "等闲拈出与君看，直下分明须荐取。"
        ],
        "notes": "",
        "id": "8c3f71fedeeb485a19e694fdb6a74bba"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其三",
        "preface": "",
        "paragraphs": [
            "没弦琴韵，罕遇知音。",
            "无影林中，难寻足迹。",
            "同声同气，方辨端倪。",
            "不是当家，徒劳侧耳。"
        ],
        "notes": "",
        "id": "e66b9fae79940a8077c406943c090bfe"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其四",
        "preface": "",
        "paragraphs": [
            "数声归笛离春浦，一片孤帆过洞津。",
            "到岸舍舟常式事，何须更问渡头人。"
        ],
        "notes": "",
        "id": "34dd57470a549e25cbae8abb21ef440a"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其五",
        "preface": "",
        "paragraphs": [
            "棋逢敌手，密行难藏。",
            "琴遇知音，希声乃布。",
            "摩竭正令，同道方知。",
            "捏聚放开，悟迷一决。"
        ],
        "notes": "",
        "id": "1d8a11cb4e5938adb6080bf6e8f42078"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其六",
        "preface": "",
        "paragraphs": [
            "父母所生口，何妨为子说。",
            "莫将闲事挂心头，便是人间好时节。"
        ],
        "notes": "",
        "id": "4d08e314059aec5f8caf290cb7e47048"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其七",
        "preface": "",
        "paragraphs": [
            "子只见风清月白，焉知洞里花香。",
            "曾看江上弄潮人，未闻爱水嫌波浪。"
        ],
        "notes": "",
        "id": "51af39d1154ef964efe222b96d7dea7b"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其八",
        "preface": "",
        "paragraphs": [
            "千圣不传，诸祖秘语。",
            "不惜眉毛，为君亲举。",
            "衲子擡眸，白云万里。"
        ],
        "notes": "",
        "id": "657280ce6efe4e5652b5b4e6624d330a"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其九",
        "preface": "",
        "paragraphs": [
            "报慈一要，凡圣同妙。",
            "犬吠馿鸣，龙吟虎啸。",
            "道吾乐神，师巫祭庙。",
            "雨过山青，云收日照。",
            "拾得与寒山，不觉呵呵笑。",
            "休休，他年自有知音，岂待今朝说破。"
        ],
        "notes": "",
        "id": "db4ec117f114f1dccfb7d94b215fd910"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其一〇",
        "preface": "",
        "paragraphs": [
            "晷运推移，日南长至。",
            "分明一道恩光，照彻十方三世。",
            "全彰诸祖玄关，漏泄衲僧巴鼻。",
            "灵云刚道无疑，弥勒徒夸授记。",
            "争如李四张三，相贺街头巷尾。",
            "不是海印发光，亦非楞严三昧。",
            "林下高人，休要瞌睡。",
            "令余暗里笑舒眉，直是清风动天地。"
        ],
        "notes": "",
        "id": "e5bd5358da162d4abddf9acaf9003afc"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其一一",
        "preface": "",
        "paragraphs": [
            "宗门奥旨，造者还稀。",
            "体用无私，随流得妙。",
            "有时互为主，伴敲唱玄风。",
            "有时对面藏，身难窥影迹。",
            "要津把断，凡圣迷源。",
            "利物垂慈，等闲入艸。"
        ],
        "notes": "",
        "id": "59127c02cc84bd7e2003ecaee6671402"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其一二",
        "preface": "",
        "paragraphs": [
            "荡荡无迂曲，明明透古今。",
            "问无别语，答岂异音。",
            "一人张帆，一人把柁。",
            "铁笛横吹，渔歌唱和。",
            "啐啄同时，知音几个。",
            "顺水逆流归去来，到岸方谙不恁么。",
            "不恁么，为君宣，甜如砂蜜，苦似黄连。",
            "若不同床卧，焉知被底穿。"
        ],
        "notes": "",
        "id": "7508283afd61f9767cddcc55f5131e6b"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其一三",
        "preface": "",
        "paragraphs": [
            "解语非干舌，能言不是声。",
            "非声非舌用，方乃号圆成。",
            "妙造如如旨，还家罢问程。"
        ],
        "notes": "",
        "id": "1ad8c5e182618966e1816f6f04d892a6"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其一四",
        "preface": "",
        "paragraphs": [
            "数日寺门浩浩，全身走入荒艸。",
            "五湖高士安禅，休要别处寻讨。",
            "廊下喏诺分明，阶前斛斟叫噪。",
            "劳生日用无私，般若光中虚老。",
            "灯笼暗地攒眉，露柱低头懊恼。",
            "令予冷眼偷看，不觉呵呵笑倒。",
            "三钱买个郑州梨，元来是青州枣。"
        ],
        "notes": "",
        "id": "3ae6f027a01af660b0d12aa3438ac190"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其一五",
        "preface": "",
        "paragraphs": [
            "春山青，春水渌，啼鸟落花清耳目。",
            "一带平原画不成，妙印无羁岂拘束。"
        ],
        "notes": "",
        "id": "ff32b2fe4e96b0516f2349302bbc3a94"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其一六",
        "preface": "",
        "paragraphs": [
            "闻声不悟道，见色岂明心。",
            "大冶红炉里，真𨱎不博金。"
        ],
        "notes": "",
        "id": "08169e7d6a808a1705bf5775af786b69"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其一七",
        "preface": "",
        "paragraphs": [
            "难中之难，妙中之妙。",
            "千圣攒眉，是何关要。"
        ],
        "notes": "",
        "id": "5bbe2d201381c5ab947963351f932f64"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其一八",
        "preface": "",
        "paragraphs": [
            "薰风乍扇，云雾顿开。",
            "杲日腾空，森罗互显。",
            "如镜照像，不碍光辉。",
            "汝等诸人，二六时中。",
            "发宣前尘，凭何印可。",
            "这里荐得，无明界内，古佛家风。",
            "荆棘林中，衲僧巴鼻。",
            "大地山河，借你出气。",
            "借水献花常式事，傍观犹笑老婆心。"
        ],
        "notes": "",
        "id": "fa5ffa2995dd02e550fe25a16b9b662e"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其一九",
        "preface": "",
        "paragraphs": [
            "宗门妙旨，海口难宣。",
            "简要提撕，知音罕遇。",
            "事无一向，理出多门。",
            "岂不见道，有句无句，如藤倚树。",
            "树倒藤枯，句归何处。",
            "深秋帘外千家雨，落日楼前一笛风。"
        ],
        "notes": "",
        "id": "559046e837b80fb07ba090b3d0a3234b"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其二〇",
        "preface": "",
        "paragraphs": [
            "春风浩浩，春鸟喃喃。",
            "山花开似锦，涧水湛如蓝。",
            "大圆镜里，扣己而参，便恁么去也太无端。",
            "文殊去后无消息，休问前三与后三。"
        ],
        "notes": "",
        "id": "ac55554b935992a69f6b3e7361fbeba4"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其二一",
        "preface": "",
        "paragraphs": [
            "枯木岩前，道人不顾。",
            "尘劳界内，衲子兴悲。",
            "恋著玄关，全亏大用。",
            "灰身灭智，岂是良图。",
            "裂破面门，救诸苦趣。",
            "为祥为瑞，今正是时。",
            "捞龙趁凤男儿事，浅种深耕效仰山。"
        ],
        "notes": "",
        "id": "1b48ae6898dda274b502d96ef50c0380"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其二二",
        "preface": "",
        "paragraphs": [
            "曙色才分烟气消，严风括地不相饶。",
            "炉中幸有无烟炭，莫学丹霞把佛烧。",
            "恩大不知何以报，寥寥千载古风清。"
        ],
        "notes": "",
        "id": "8027416cd4bb5c05fd80c2b1c60f80d2"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其二三",
        "preface": "",
        "paragraphs": [
            "大道无私，要由心悟。",
            "心无形状，全物而彰。",
            "妙契斯关，万缘俱备。"
        ],
        "notes": "",
        "id": "970e43ec1c39737a018b7ccb2acdd9e6"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其二四",
        "preface": "",
        "paragraphs": [
            "同阬无异土，千古少人知。",
            "月下休相唤，还从旧路归。"
        ],
        "notes": "",
        "id": "ea66e5baa6ba7406b5e597f1fc354134"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其二五",
        "preface": "",
        "paragraphs": [
            "人从卞州来，不得东京信。",
            "陕路既相逢，到底难亲觐。",
            "抚掌笑呵呵，解佩空王印。"
        ],
        "notes": "",
        "id": "6d1a7add099315806a3f4382b6d11a5f"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其二六",
        "preface": "",
        "paragraphs": [
            "先贤垂范早涉离，微言无展事句里。",
            "藏机百千诸佛知，黄鹤楼前握手归。",
            "夏雨落绵绵，民歌尧舜天。",
            "千山增翠色，万壑锁青烟。",
            "唯有禅家无一事，饥来吃饭困来眠。",
            "路逢死蛇莫打杀，没底篮子盛将归。"
        ],
        "notes": "",
        "id": "c4598a723e9465b0e5b3e7f625389523"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其二七",
        "preface": "",
        "paragraphs": [
            "阴云弥四野，心地长尘埃。",
            "试请回光看，生从何处来。"
        ],
        "notes": "",
        "id": "c5fe95c1052dc1a6c7f48950a9c34679"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其二八",
        "preface": "",
        "paragraphs": [
            "丛林浩浩，谁是知音。",
            "马祖堂中，盘山回首。",
            "云门会里，明教翻身。",
            "彼此一时，孰分优劣。",
            "入鄽不露迹，随处是家风。",
            "浅种与深耕，秋冬收颗粒。",
            "从他五湖衲子，端坐无疑。",
            "日高一钵和罗饭，禅道是非都不知。",
            "尘中辨主，闹里求人。",
            "两手扶犁，镢头边事。",
            "陋巷不骑金镫马，回来却著破襕衫。"
        ],
        "notes": "",
        "id": "d4113facc92a12f8cb5d9974cf3c3552"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其二九",
        "preface": "",
        "paragraphs": [
            "数日滂沱雨，今朝仿佛晴。",
            "烟云消散尽，天地廓然清。",
            "簷前鹊噪，林里鶑鸣。",
            "岭外牧童歌野径，江边渔父钓长鲸。",
            "禅家高卧无余事，渴饮饥飧贺大平。",
            "两彩一赛，凡圣齐收。",
            "若作佛法商量，大似抱赃叫屈。"
        ],
        "notes": "",
        "id": "643c737255a8e0bba26e0c1023380cc0"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其三〇",
        "preface": "",
        "paragraphs": [
            "报慈一言，千圣不传。",
            "即时妙会，火里生莲。",
            "路遥知马力，岁久见人心。"
        ],
        "notes": "",
        "id": "e7f8c53aa9b980b7ee438fca14aa4020"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其三一",
        "preface": "",
        "paragraphs": [
            "琉璃殿上，古佛舒光。",
            "明月堂前，昙华布影。",
            "不用南询弥勒，何须东觅文殊。",
            "华藏门开，任君瞻仰。",
            "或舒或卷，尘尘普现色身。",
            "或放或收，处处毗卢境界。",
            "不舒不卷，寂尔无根。",
            "不放不收，是真常住。",
            "丝毫无碍，统摄圣凡。",
            "自利兼他，古今不坠。",
            "夜半不须敲玉户，天明凤子笑衔花。"
        ],
        "notes": "",
        "id": "5a8d414f98c4ac26bbe896404575e6aa"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其三二",
        "preface": "",
        "paragraphs": [
            "透脱玄关，更无凝滞。",
            "一瞖落眼，空华乱坠。"
        ],
        "notes": "",
        "id": "134241e672ed20ed332bdb172363ca48"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其三三",
        "preface": "",
        "paragraphs": [
            "塑不就，画不成。",
            "锋芒不动，海晏河清。",
            "五湖衲子，抖擞精神。",
            "为君通一线，教子快平生。",
            "夜来春睡重，一觉到天明。"
        ],
        "notes": "",
        "id": "624de298e2a0464a582541ce965c6452"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其三四",
        "preface": "",
        "paragraphs": [
            "衲子玄关，群生命脉。",
            "锋芒未兆，便好承当。",
            "文彩才彰，翻成影事。",
            "空劫已前，乾坤未剖。",
            "凝然一片，非圣非凡。",
            "不涉熏修，岂从外有。"
        ],
        "notes": "",
        "id": "de17133626d231f3f9a66e0ed4409bb4"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其三五",
        "preface": "",
        "paragraphs": [
            "焚香提起经来读，便是拈华付嘱心。",
            "此外别求玄妙解，悠悠千古少知音。"
        ],
        "notes": "",
        "id": "e145d72b777757e407d4e320c66db7bf"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其三六",
        "preface": "",
        "paragraphs": [
            "选得幽居惬野情，终年无送复无迎。",
            "有时直上孤峰顶，月下披云啸一声。"
        ],
        "notes": "",
        "id": "e757fee6b9e94cb7c0d48a19526ada56"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其三七",
        "preface": "",
        "paragraphs": [
            "摩竭掩室，非是通方。",
            "浄名杜词，未为作略。",
            "总不恁么，罕遇知音。",
            "方便门中，随宜举唱。"
        ],
        "notes": "",
        "id": "f43d40be58c7eaffaf0d13c94150d217"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其三八",
        "preface": "",
        "paragraphs": [
            "苏州有，常州有。",
            "月白风清，天长地久。",
            "路著旧乡关，金毛善哮吼。",
            "父慈子孝少人知，回首面南看北斗。"
        ],
        "notes": "",
        "id": "4fd386774266939ab607cab8a477dcb0"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其三九",
        "preface": "",
        "paragraphs": [
            "丈夫儿，自家断，日用无私休计算。",
            "被他指点谩商量，到底死生打不辨。",
            "长生路上少人行，轮转修途空懊叹。",
            "万境中，须这汉。",
            "出没卷舒无系缚，浅种深耕谁委知，沩山水牯骑来惯。",
            "头角分明在目前，五湖衲子擡眸看。",
            "玉笛一声风雨寒，万两黄金终不换。"
        ],
        "notes": "",
        "id": "e2a8e55332595e375aca38e578911d13"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其四〇",
        "preface": "",
        "paragraphs": [
            "释主拈花，强生枝节。",
            "头陀微笑，眼里添尘。",
            "目击道存，翻成途辙。",
            "隔江招扇，早涉崎岖。",
            "劝君不用镌顽石，路上行人口似碑。"
        ],
        "notes": "",
        "id": "ac1a4d10fa3d45965f6c669955cc3401"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其四一",
        "preface": "",
        "paragraphs": [
            "宗门奥旨，祖室玄枢。",
            "不遇当人，翻成影响。"
        ],
        "notes": "",
        "id": "0d3667819ab0541779fffba70660e708"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其四二",
        "preface": "",
        "paragraphs": [
            "著眼看，休比拟。",
            "几回抛向众人前，八臂那咤提不起。"
        ],
        "notes": "",
        "id": "dba0dd05e95940231fc81f8fd6a59522"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其四三",
        "preface": "",
        "paragraphs": [
            "衲僧蹊径，千眼莫窥。",
            "鸟道无私，经行岂碍。",
            "要关在手，通变刹那。",
            "一味醍醐，莫嫌淡薄。",
            "有时毗卢藏内，优钵华开。",
            "嗅之不闻，是何境界。",
            "灵山仿佛，少室依稀。",
            "抖擞提撕，人天兼济。"
        ],
        "notes": "",
        "id": "aad242d5bd16cde31d174ee3a5528e44"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其四四",
        "preface": "",
        "paragraphs": [
            "纵横问答有来由，缘木求鱼卒未休。",
            "若妙旨寻知见会，还同拨火觅浮沤。",
            "诸佛子，著眼看。",
            "严霜晓露，彻骨清寒。",
            "匝地普天，通同实际。",
            "休问得皮得髓，徒夸见浅见深。",
            "从来一道恩冤，何以自家退屈。",
            "山僧对此，忍俊不禁。",
            "闲引少林无孔笛，为君吹起小阳春。",
            "满眼觑不见，满耳听不闻。",
            "一堂风冷淡，千古意分明。"
        ],
        "notes": "",
        "id": "c3e41ec961e424583f7c0d02a303c151"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其四五",
        "preface": "",
        "paragraphs": [
            "秋风秋雨颇相宜，万水千山木叶飞。",
            "堪笑灵云回首处，何须花发始忘机。",
            "秋风萧索，秋山叶落。",
            "秋雨霖漓，秋天寥廓。",
            "祖师心印全彰，灵云鼻孔穿却。",
            "分明一道恩光，旷劫无形寂寞。",
            "五湖衲子急归来，休向途中乱穿凿。",
            "莫穿凿，体用从来非自他，作者不求无病药。"
        ],
        "notes": "",
        "id": "7156ffdb27d15cbb271137fdfa2e96c2"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其四六",
        "preface": "",
        "paragraphs": [
            "金乌当午，文彩全彰。",
            "玉兔沈辉，影像俱寂。",
            "通同实际，一体无诸。",
            "不落今时，识情罔测。",
            "混融凡圣，佛眼难窥。",
            "髑髅常干世界，鼻孔摩触家风。"
        ],
        "notes": "",
        "id": "0dcdcd7ca6af04ccd0ed08660753ce89"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其四七",
        "preface": "",
        "paragraphs": [
            "灵山标榜，五指舒光。",
            "少室真规，断肱立雪。",
            "尘中辨主，盘山踪迹犹存。",
            "杓柄舀来，象骨家风尚在。",
            "流通密旨，建立法幢。",
            "全藉高人，方能巨济。",
            "然后玄关大启，四海一家。",
            "任他六臂三头，到此也应拱手。",
            "须弥顶上非凡木，白藕峰前得处高。"
        ],
        "notes": "",
        "id": "942d9fb60cba8c348355073167217b33"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其四八",
        "preface": "",
        "paragraphs": [
            "全提正令，匝地风生。",
            "把定要津，孰分优劣。",
            "三玄料简，未称衲僧。",
            "五位君臣，殊乖道体。",
            "平实无事，诳謼闾阎。",
            "入理深谈，黏皮带骨。",
            "纤毫不动，空劫已前。",
            "数量难该，凭何话会。",
            "几回抛向众人前，千眼大悲觑不见。"
        ],
        "notes": "",
        "id": "0d6add72d7a4704be08501873e71cc18"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其四九",
        "preface": "",
        "paragraphs": [
            "正法眼藏，十圣那知。",
            "秘密玄风，三贤罔测。",
            "灵机湛寂，体妙希夷。",
            "不落今时，岂该数量。",
            "捞笼品类，陶铸群情。",
            "三世诸佛，异口同宣。",
            "六代祖师，亚肩垂示。",
            "琅函玉偈，徧满龙宫。",
            "海角天涯，潜敷奥义。",
            "或瞻或礼，迥脱根尘。",
            "若见若闻，俱成种智。",
            "回光照彻，契本幽微。",
            "印古印今，非前非后。",
            "圆伊独露，方号流通。",
            "超出化门，是真常住。",
            "衲僧孔窍，放过一著。",
            "檀那分上，又且如何。",
            "寿山隠隠侵云际，福海滔滔似镜平。"
        ],
        "notes": "",
        "id": "88a980c28692d73a8e10bd00b616cc0d"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其五〇",
        "preface": "",
        "paragraphs": [
            "祖师妙旨，觌面无私。",
            "该括古今，何尝欠少。",
            "自是根机不等，见有差殊。",
            "方便门开，为君举唱。"
        ],
        "notes": "",
        "id": "f2e0fc6738ea56f42e00a2ffbbb8e09f"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其五一",
        "preface": "",
        "paragraphs": [
            "有利无利，不离行市。",
            "师子嚬呻，象王游戏。",
            "洎乎检点将来，未是衲僧巴鼻。"
        ],
        "notes": "",
        "id": "e382c3e70d03835b1ab5fbd2d59ad1b0"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其五二",
        "preface": "",
        "paragraphs": [
            "此生西天，斯晨禁足。",
            "依旧夜短昼长，是处山青水渌。",
            "都来一个虚空，不用强生节目。",
            "争如攃手便归来，六六元来三十六。",
            "殷勤为报道中人，恋著玄关即拘束。"
        ],
        "notes": "",
        "id": "b0e451c170d574fd6a1005fb69f1c522"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其五三",
        "preface": "",
        "paragraphs": [
            "毗卢影里，般若光中。",
            "互为主伴，法界融通。",
            "白云片片，帝网重重。",
            "形分万派，月印寒空。",
            "道人活计，古佛家风。",
            "自他兼济，无功之功。",
            "高著眼，莫狐疑。",
            "卷舒自在，今正是时。",
            "路逢剑客须呈剑，不是诗人莫献诗。"
        ],
        "notes": "",
        "id": "e4729934b3ad13ab9c88e3ffbabeccb1"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其五四",
        "preface": "",
        "paragraphs": [
            "云容叆叇，舒卷长空。",
            "乍雨乍晴，为祥为瑞。",
            "敷荣万物，积翠千山。",
            "大事皎然，辉腾今古。",
            "英灵衲子，使合知时。",
            "蒙懂禅人，云何话会。",
            "数片白云生宇宙，普天无处不垂阴。"
        ],
        "notes": "",
        "id": "2189a8bb03d633d9bdd2e3928f603c02"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其五五",
        "preface": "",
        "paragraphs": [
            "出家佛子，物外高流。",
            "挈锡携缾，访寻知识。",
            "须是踏著自己稳实田地，方解茆庵石室折脚铛儿。",
            "煮粥煎茶，接待往来，随家丰俭。",
            "未到如斯境界，不可虚延岁月。",
            "二六时中，收视返听。",
            "子细揣摩，是何面目。"
        ],
        "notes": "",
        "id": "bd316fd8a7c82bc4b324517d40fbbd4d"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其五六",
        "preface": "",
        "paragraphs": [
            "旷劫洞然，孤光皎洁。",
            "不涉功勋，是何时节。",
            "布袋痴憨，丰干饶舌。",
            "大悲千眼觅无踪，体妙虚玄百非绝。"
        ],
        "notes": "",
        "id": "40f6db0c66efc663b364008736064810"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其五七",
        "preface": "",
        "paragraphs": [
            "涅槃城里，求是安身。",
            "十字街头，何妨出手。",
            "放行把住，通变由人。",
            "五位君臣，徒夸作略。",
            "三玄宾主，谩逞锋机。",
            "直截无私，殊乖妙用。",
            "设使四十九年，三百余会。",
            "琅函玉偈，海藏龙宫。",
            "检点将来，呼为切脚。",
            "儒门弟子无人识，碧眼胡僧笑点头。"
        ],
        "notes": "",
        "id": "92420f501263de1a68b03346512b0068"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其五八",
        "preface": "",
        "paragraphs": [
            "白藕峰前，纤尘不立。",
            "报慈门下，水泄难通。",
            "既是纤尘不立，水泄不通。",
            "五叶一华分布后，寥寥千古散清风。"
        ],
        "notes": "",
        "id": "bbb28296c14415531ed77208ecfd362c"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其五九",
        "preface": "",
        "paragraphs": [
            "永嘉一宿，道播寰区。",
            "招扇隔江，法流四海。",
            "乾坤未剖，谁是知音。",
            "空劫已前，何人印可。",
            "向上一路，千圣不传。",
            "透脱斯关，方能妙用。",
            "慈云叆叇，舒卷湘江。",
            "不假风雷，滂沛甘泽。",
            "三艸二木，并获敷荣。",
            "青山不锁长飞势，沧海合知来处高。"
        ],
        "notes": "",
        "id": "818da9a363c21f054405924c837ea2d9"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其六〇",
        "preface": "",
        "paragraphs": [
            "全提密印，千圣迷踪。",
            "肘后灵符，三贤结舌。",
            "平高就下，乃可宣扬。",
            "略露风规，急须著眼。",
            "雪峰父子，或舒或卷，今古无伦。",
            "或抑或扬，凡圣罔测。",
            "重关壁立，谁解流通。",
            "龙向洞中衔雨出，凤从花里带香归。"
        ],
        "notes": "",
        "id": "f2c9edbf08ec3d7424edd17faf479e47"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其六一",
        "preface": "",
        "paragraphs": [
            "从前日月，依旧山川。",
            "泻碧堆青，辉腾今古。",
            "曾无间断，岂有亏盈。",
            "几般云色出峰顶，一样泉声落槛前。"
        ],
        "notes": "",
        "id": "4a6f2ed6d3bfde89156b3477d03c454b"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其六二",
        "preface": "",
        "paragraphs": [
            "历历分明，堂堂显露。",
            "师子翻身，象王回顾。",
            "若能这里会观瞻，瞥转玄关无别事。"
        ],
        "notes": "",
        "id": "9c8b16c5c1d346858297d13525352ad6"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其六三",
        "preface": "",
        "paragraphs": [
            "报慈一隔，佛祖命脉。",
            "放去收来，圣凡罔测。",
            "隔不隔，若为陈。",
            "担取诗书归旧隠，野花啼鸟一般春。"
        ],
        "notes": "",
        "id": "f8ed8e8c2b8272b4f38bdd62ccc825ac"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其六四",
        "preface": "",
        "paragraphs": [
            "千尺丝纶直下浮，芦湾深处浪花麤。",
            "捞虾樚蚬无心恋，还有金鳞上钓无。",
            "摇头摆尾，跃浪冲波。",
            "不顾丝纶，便请吞钩。"
        ],
        "notes": "",
        "id": "dc690f1c5174300b754e9524dbd93a93"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其六五",
        "preface": "",
        "paragraphs": [
            "摩竭正令，未免崎岖。",
            "少室垂慈，早伤风骨。",
            "腰囊挈锡，辜负平生。",
            "炼行灰心，递相钝致。",
            "争似春雨晴，春山青。",
            "白云三片五片，黄鸟一声两声。",
            "千眼大悲看不足，王维虽巧画难成。",
            "直饶便恁么，犹是涉途程。",
            "人从卞州来，不得东京信。"
        ],
        "notes": "",
        "id": "3105cdcbe730118543e7cdc56b92336b"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其六六",
        "preface": "",
        "paragraphs": [
            "长老未离方丈里，鼓声先为剖圆音。",
            "眼闻耳见非他事，何必驱驰向外寻。"
        ],
        "notes": "",
        "id": "ac52412f2fef5ba8865e5bc1a9678df8"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其六七",
        "preface": "",
        "paragraphs": [
            "灵山瞬目，早是周遮。",
            "良马窥鞭，岂为英俊。",
            "岩间宴坐，天帝散花。",
            "无说无闻，藏头露影。",
            "少林面壁，计较未成。",
            "立雪断肱，辜他衲子。",
            "黄梅呈颂，胜负偏枯。",
            "半夜传衣，瞒人不少。",
            "从上来事，合作么生。",
            "岂假人天众前摇唇鼓舌，竞锐争锋。",
            "互立主宾，交参问答。",
            "检点将来，弥天过犯。",
            "不因檀信方敲唱，争见龙华会里人。"
        ],
        "notes": "",
        "id": "77cd62c687c4eccdf4c19b7f871ee883"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十九首  其六八",
        "preface": "",
        "paragraphs": [
            "行脚高士，拨草瞻风。",
            "未透目前关，难明心地印。"
        ],
        "notes": "",
        "id": "969cde67ee9155cd6175d12972ef2cdb"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其一",
        "preface": "",
        "paragraphs": [
            "春风习习，春日熙熙。",
            "鸟啼东岭上，花发树南枝。",
            "园林并紫陌，赏玩颇相宜。",
            "行人半醉半醒，游客似憨似痴。",
            "或歌或舞，或笑或悲。",
            "头头尽是吾家事，处处全彰妙总持。",
            "因甚把住，特地生疑。",
            "辜他古德，努力披陈。",
            "不省这个意，修行徒苦辛。"
        ],
        "notes": "",
        "id": "8a3420c642215c562efd793ff41163c7"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其二",
        "preface": "",
        "paragraphs": [
            "不是风动，不是幡动，仁者心动。",
            "大小老卢，好与三十棒。",
            "只知穿靴，不觉袴绽。",
            "鸟啼处处皆相似，花落不闻流水声。"
        ],
        "notes": "",
        "id": "7bd1b759deb16e61ce4ce1a43111a1c4"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其三",
        "preface": "",
        "paragraphs": [
            "未透祖师关，时光如箭急。",
            "白发皓然生，新年又五日。"
        ],
        "notes": "",
        "id": "5d889d7c1c82fb7514b87b5a14c373ca"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其四",
        "preface": "",
        "paragraphs": [
            "等闲垂手去，八面清风生。",
            "大悲不展手，通身是眼睛。"
        ],
        "notes": "",
        "id": "79733efdb0d969b02d21b60d2458173d"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其五",
        "preface": "",
        "paragraphs": [
            "开门待知识，知识不来过。",
            "知识既过，凭何施设。",
            "金果早朝猨摘去，玉花晚后凤衔来。"
        ],
        "notes": "",
        "id": "ecf0a0b6655d708176e65b8dd51e2430"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其六",
        "preface": "",
        "paragraphs": [
            "南北东西万万千，赵州待客岂徒然。",
            "莫嫌冷淡无滋味，惯把脂麻一例煎。"
        ],
        "notes": "",
        "id": "3651159976961b2d624e6f627e873d49"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其七",
        "preface": "",
        "paragraphs": [
            "报慈家风，淡薄厨堂。",
            "诸事萧索，唯有金刚。",
            "眼睛四海，禅人𫜪嚼。",
            "𫜪得破，旷劫无明。",
            "须臾销铄，天上人间，自在快乐。",
            "𫜪不破，成结缚。",
            "六用门头，尘缘竞作。",
            "你𫜪嚼，闲处著。",
            "灿烂无瑕，光明闪烁。",
            "几回觌面相呈，自是诸人讳却。"
        ],
        "notes": "",
        "id": "b6a734ed41eeef88bea16b708c0a5124"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其八",
        "preface": "",
        "paragraphs": [
            "真不掩伪，曲不藏直。",
            "句里明人，言中辨的。",
            "处处总持，头头弥勒。",
            "拟议思量，当门荆棘。"
        ],
        "notes": "",
        "id": "d4addb3c64bc3a51b85f184953f07410"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其九",
        "preface": "",
        "paragraphs": [
            "禅人莫莽卤，二月又初五。",
            "透彻祖师关，一句该今古。",
            "春色无高下，园林花木红。",
            "总持门大启，何处觅圆通。",
            "休问迷逢达磨，须知垂手尘中。",
            "踏翻厚地，刺破虚空。",
            "人天牓样，佛祖家风。",
            "敢与龙王鬭富，自他兼济何穷。",
            "翻身不露迹，直上妙高峰。",
            "渠无面目，三界为家。",
            "解把过头杖，逢春点异花。"
        ],
        "notes": "",
        "id": "04d092a6a8d777d1cb1b0c9cda26cbcf"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其一〇",
        "preface": "",
        "paragraphs": [
            "时光迅速，不与人期。",
            "刹那异世，早见岁除。",
            "未明心地，难免狐疑。",
            "设使问似百川竞注，答如大海吞流。",
            "古佛堂中，都用不著。"
        ],
        "notes": "",
        "id": "04873343b8e4d2aa26a8bc3199509c00"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其一一",
        "preface": "",
        "paragraphs": [
            "问答尖新逞峻机，如将画餠要充饥。",
            "纵经尘劫空劳力，争似忘言合大虚。",
            "万古碧潭空界月，再三捞摝始应知。"
        ],
        "notes": "",
        "id": "4cc87b825333b95641ec70bda651045b"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其一二",
        "preface": "",
        "paragraphs": [
            "熙熙风景不相饶，免见丹霞把佛烧。",
            "莫谓开炉无一事，汾阳扇子手中摇。",
            "祖师密旨，杳绝纤埃。",
            "应用无私，匪亏时节。",
            "寒时寒，热时热。",
            "木佛放光明，院主生忻悦。",
            "绢扇足风凉，衲僧摇不彻。",
            "分明漏泄天机，底事因何不瞥。",
            "若也玄关拨转，自然心眼豁开。",
            "方信普通年远事，岂从葱岭带将来。"
        ],
        "notes": "",
        "id": "08d619f9fb9406a2528bf29ac8bf24d1"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其一三",
        "preface": "",
        "paragraphs": [
            "兵随印转，将逐符行。",
            "把断要关，不通音信。"
        ],
        "notes": "",
        "id": "895448a768a9b6bdc9c1e65752f1b6ad"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其一四",
        "preface": "",
        "paragraphs": [
            "以字不是八不成，无言童子笑忻忻。",
            "优昙华现人间瑞，鼻孔通天嗅不闻。",
            "日月不到处，特地好乾坤。"
        ],
        "notes": "",
        "id": "a4823368d0b7b2779e656ee135ca1b7e"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其一五",
        "preface": "",
        "paragraphs": [
            "湘山青，湘水碧。",
            "上下四维，东西南北。",
            "处处释迦，头头弥勒。",
            "啐啄同时，无劳外觅。"
        ],
        "notes": "",
        "id": "a96a7958807068d9284e709851085038"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其一六",
        "preface": "",
        "paragraphs": [
            "此方真教体，清浄在音声。",
            "欲入三摩提，实从闻中证。"
        ],
        "notes": "",
        "id": "8856b454022e9b561b5820f528de5db6"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其一七",
        "preface": "",
        "paragraphs": [
            "滂沱天际雨，嘹喨寺亭钟。",
            "耳目不到处，翻怜面壁翁。"
        ],
        "notes": "",
        "id": "3fc90a81f63b0c950c959d84efa82a74"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其一八",
        "preface": "",
        "paragraphs": [
            "暗里抽横骨，明中坐舌头。",
            "偏圆不到处，万古及千秋。"
        ],
        "notes": "",
        "id": "a2e9cca68ba8c4d69f4d19750c497165"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其一九",
        "preface": "",
        "paragraphs": [
            "先贤垂范，流落人间。",
            "日久岁深，禅人不顾。",
            "语非玄妙，直透重关。",
            "画缾打破，渌水青山。",
            "莫讶报慈多冷淡，得盘桓处且盘桓。"
        ],
        "notes": "",
        "id": "12572203f9535a075b5d5c9cd000dbf3"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其二〇",
        "preface": "",
        "paragraphs": [
            "凛凛玄风，尘尘三昧。",
            "信手拈来，曾无障碍。",
            "不用安排，素非憎爱。",
            "透过斯关，逍遥自在。"
        ],
        "notes": "",
        "id": "b478db3852dba0e7245f428a68c1f147"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其二一",
        "preface": "",
        "paragraphs": [
            "先贤垂范，巧妙临时。",
            "解烹露地白牛，惯炊黍米香饭。",
            "煮野菜羹，唱邨田乐。",
            "更深夜静，与众分冬。"
        ],
        "notes": "",
        "id": "d90e5457cfd123937108f05d339fb07d"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其二二",
        "preface": "",
        "paragraphs": [
            "大家东𫜪西𫜪，忽然𫜪著一个。",
            "始知是处绿杨堪系马，家家门庭透长安。",
            "坐断千圣舌头，露出平生光彩。",
            "莫嫌冷淡无滋味，一饱能忘万劫饥。"
        ],
        "notes": "",
        "id": "5b91a610128f499dcb51d1e71ba4f080"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其二三",
        "preface": "",
        "paragraphs": [
            "药山老汉慎初护末，佛眼难窥。",
            "院主狭路相逢，等闲蹉过。",
            "至今千古之下，挂人齿牙。"
        ],
        "notes": "",
        "id": "1ef007a029795bbdc12470b95987ae8f"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其二四",
        "preface": "",
        "paragraphs": [
            "三八念诵，五日一参。",
            "古佛标牓，今人可观。",
            "通方上士，不用颟顸。",
            "如石含玉，似地擎山。",
            "直下会得，也大无端。",
            "明暗一条今古路，依俙屈曲隔烟岚。"
        ],
        "notes": "",
        "id": "396c0637d629970a5f3f98c4772671d4"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其二五",
        "preface": "",
        "paragraphs": [
            "祖师门下，妙旨无私。",
            "不堕物机，混融凡圣。",
            "所以涅槃城里，作者犹嗤。",
            "明月堂前，道人不顾。",
            "灰身灭智，岂是丈夫。",
            "避色逃声，何名作者。",
            "捞龙打凤，须信男儿。",
            "露刃藏锋，还他开士。",
            "化城抹过，宝所非遥。",
            "独步坤维，何人境界。",
            "打破画缾归去后，南山下雨北山云。"
        ],
        "notes": "",
        "id": "d58353a5e5f9850cd2ada92ab2d0614f"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其二六",
        "preface": "",
        "paragraphs": [
            "漏泄春消息，梅花徧界开。",
            "千峰无异色，平地绝纤埃。",
            "莫谓白牛无觅处，普贤招手待君来。",
            "急回首，不须猜。",
            "乾坤都一片，何用更徘徊。"
        ],
        "notes": "",
        "id": "d3384b4826e937d69a77714a46ee2f37"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其二七",
        "preface": "",
        "paragraphs": [
            "大道无私，遇缘展缩。",
            "年年四月，今朝普请，方来禁足。",
            "寒山亸袖舞三台，拾得横琴弹一曲。",
            "一二三，四五六。",
            "夏雨布长空，清声发幽谷。",
            "直饶不堕宫商，也是强生节目。",
            "争如野外农夫，击壤高歌鼓腹。",
            "不学禅律威仪，免见蜡人随逐。",
            "丹凤不栖无影树，直透烟霄意自殊。"
        ],
        "notes": "",
        "id": "7daf5a31226833ad7fe5c6a04064a715"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其二八",
        "preface": "",
        "paragraphs": [
            "乾坤之内，宇宙之中。",
            "高悬舜日，大扇尧风。",
            "祝一人之寿算，祈万世之穹隆。",
            "唯吾家佛子受赐颇多，物外优游凭何祝。"
        ],
        "notes": "",
        "id": "e11e541ab2cc9b3cae0da33eb51a57e5"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其二九",
        "preface": "",
        "paragraphs": [
            "是法住法位，世间相常住。",
            "南山叆叇生云，北山滂沱下雨。",
            "通身是口，阿师比拟。",
            "徒夸唇觜，把定放行。",
            "目前火急便还家，莫认殊乡为故里。",
            "官不容针，私通车马。",
            "幸对人天，何妨诘问。"
        ],
        "notes": "",
        "id": "9a258c96e7092030aef7dfd177a8f033"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其三〇",
        "preface": "",
        "paragraphs": [
            "浩浩尘中，善能垂手。",
            "悲智冥符，古今希有。",
            "深入总持门，气宇冲斗牛。",
            "目连鹙子，攒眉妙德，空生缄口。",
            "一句无私，扫际窠臼。"
        ],
        "notes": "",
        "id": "f13e0b7cd2b3c3adfb6e35181f8a77e8"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其三一",
        "preface": "",
        "paragraphs": [
            "徧界不曾藏，通身无影像。",
            "相逢莫讶太愚痴，旷劫至今无伎俩。",
            "无伎俩，少人知。",
            "大体还他肌骨好，何须照镜画娥眉。"
        ],
        "notes": "",
        "id": "00ada68f5db5e12ffe3c6c28a81a3105"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其三二",
        "preface": "",
        "paragraphs": [
            "经入藏，禅归海。",
            "未足衲僧亲道底，拂袖前行归去来，击碎重关门大启。",
            "长安夜夜家家月，几处笙歌几处愁。"
        ],
        "notes": "",
        "id": "0ea7b3879c57eb97750a2d96f46b6d92"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其三三",
        "preface": "",
        "paragraphs": [
            "空王门下，法令当行。",
            "列局分司，利生为务。",
            "无明海内，驾起慈舟。",
            "入我山中，盛栽忍草。",
            "伶俜游子，诱引还家。",
            "直指衣中，久怀至宝。",
            "获解脱道，证本圆常。",
            "报佛深恩，方名垂手。",
            "不伤风化，物义两全。",
            "金殿玉堂留不住，披毛戴角又重来。"
        ],
        "notes": "",
        "id": "3ae9d82bce41c2f31156c00ae532cf31"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其三四",
        "preface": "",
        "paragraphs": [
            "人天普集，龙象交参。",
            "大事全彰，云何不顾。",
            "须待提纲举要，鼓唱玄风。",
            "蔟锦攒花，以为谛当。",
            "都无所益，枉费心机。",
            "奈缘中下之流，无由凑泊。"
        ],
        "notes": "",
        "id": "a93069e962bddf11f2efabc07181f5ab"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其三五",
        "preface": "",
        "paragraphs": [
            "全提要妙，三藏绝诠。",
            "海印舒光，该罗法界。",
            "有情无情，炳然应现。",
            "有时南州北郡，买卖交关。",
            "有时看风把柁，顺水行船。",
            "有时酒肆茶坊，迎宾待客。",
            "有时投壶走马，歌笑围棋。",
            "种种多般，要源流出。",
            "玄关瞥转，大用现前。",
            "一槩无私，平等大道。",
            "始知诸佛转法轮，群生解差别。",
            "目击便归来，秤锤浑是铁。",
            "如斯告报，正属化门，不犯锋楞。",
            "善吉岩前草不生，侨尸谩把天花散。"
        ],
        "notes": "",
        "id": "291f5200d37540a8c5e23787774f6467"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其三六",
        "preface": "",
        "paragraphs": [
            "空空至理，杳绝纤埃。",
            "功勋不到，妙叶难该。",
            "不落是非中，有无争敢和。",
            "何劳指注，便请承当。",
            "过后追风，徒夸好手。"
        ],
        "notes": "",
        "id": "8907a01289c9f5195c1fa0ab1275ed51"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其三七",
        "preface": "",
        "paragraphs": [
            "应机不妙，展事难谐。",
            "检点将来，弄巧成拙。"
        ],
        "notes": "",
        "id": "25641a5d63f496b210fbdef7d2d947d1"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其三八",
        "preface": "",
        "paragraphs": [
            "禅家流，勿忌讳。",
            "干木随身，逢场作戏。",
            "有时高卧白云，有时持盂闹市。",
            "有时爱抚没弦琴，有时善宣无量义。",
            "有时似痴似𫘤，有时为祥为瑞。",
            "不是碧眼胡，亦非傅大士。",
            "住，住，他年自有知音知，何必清风动天地。"
        ],
        "notes": "",
        "id": "06f741d06edc2dd301e871fbbe6daf76"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其三九",
        "preface": "",
        "paragraphs": [
            "秋日耀长空，秋江浸虚碧。",
            "伤嗟门外人，处处寻弥勒。",
            "蓦路忽抬头，相逢不相识。",
            "剪尽霜前竹，临谿不化龙。"
        ],
        "notes": "",
        "id": "47af42f507326ab27b40eb112530c8c7"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其四〇",
        "preface": "",
        "paragraphs": [
            "万里无云，长天一色。",
            "不落古今，那该彼此。",
            "要津把断，风骨旋生。",
            "设使灵山密付，谩说拈华少室，亲传徒夸得髓。",
            "师子窟中无异兽，象王行处绝狐踪。"
        ],
        "notes": "",
        "id": "a82708728fbaa13f96a9101e9152ec3f"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其四一",
        "preface": "",
        "paragraphs": [
            "薄𠜱明月碎清风，浅种深耕莫大功。",
            "破二作三横竖算，四方八面用无穷。"
        ],
        "notes": "",
        "id": "d3d090ce1e3727db9f9971ca969c2e76"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其四二",
        "preface": "",
        "paragraphs": [
            "诸佛放光明，助发实相义。",
            "言下合无生，为祥复为瑞。"
        ],
        "notes": "",
        "id": "7cce1cbf14011b112918970d69d589ac"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其四三",
        "preface": "",
        "paragraphs": [
            "灵山顾视，迦叶亲闻。",
            "白藕峰前，卢公契旨。",
            "直饶针芥相投，未免随波逐浪。",
            "俱成胜负，犹涉驱驰。",
            "争似青天为幕，夜月为钩。",
            "卧藤萝下，块石枕头。",
            "踏得故关田地稳，不风流处也风流。"
        ],
        "notes": "",
        "id": "efa34436e71403a9c637f00be7cf87a5"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其四四",
        "preface": "",
        "paragraphs": [
            "云收天际，雾卷长空。",
            "坐立俨然，谁家风月。",
            "这里荐得，早涉崎岖。",
            "更待商量，般雪填井。",
            "不许夜行刚把火，直须当道与人看。"
        ],
        "notes": "",
        "id": "a8383e3c0db4c102d3505958caa75a68"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其四五",
        "preface": "",
        "paragraphs": [
            "先贤垂范，语真如弦。",
            "衲子奔波，刚然不顾。",
            "粉骨碎身未足酬，一句了然超百亿。"
        ],
        "notes": "",
        "id": "b7c9a0633ee8e91ef5757698f3721f21"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其四六",
        "preface": "",
        "paragraphs": [
            "田中稻子已焦黄，颗粒圆成不并常。",
            "妙手及时收拾后，五湖龙象济饥疮。",
            "剑为不平离宝匣，药因救病出金缾。"
        ],
        "notes": "",
        "id": "8985393a2c9acc812c3d48a65402043c"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其四七",
        "preface": "",
        "paragraphs": [
            "一人发真归源，十方虚空，悉皆销殒。",
            "浑家不是不进步，无奈当门荆棘生。"
        ],
        "notes": "",
        "id": "1f51aab7bc4d207eed0e4977b1c6e1c1"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其四八",
        "preface": "",
        "paragraphs": [
            "高提祖印，独耀寰区。",
            "坐却舌头，圣凡罔测。",
            "声前要旨，妙叶难该。",
            "句后玄关，金针双锁。",
            "通人分上，肯受提撕。",
            "蒙懂禅流，徒夸作略。",
            "设使五湖衲子，四海高人。",
            "问似龙飞凤舞，答如玉转珠回。",
            "向本分事中，白云万里。",
            "诸缘不涉，岂落今时。",
            "混沌未分全体现，乾坤才剖失便宜。"
        ],
        "notes": "",
        "id": "225d97826f2e6cb4569eedf1d7f5d087"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其四九",
        "preface": "",
        "paragraphs": [
            "妙孤峰顶，竟日不逢。",
            "菩提场中，随处合会。",
            "孰谓祖师关棙险，等闲拈出与人看。"
        ],
        "notes": "",
        "id": "3f3587b0bbc2e026063b9826218d1df5"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其五〇",
        "preface": "",
        "paragraphs": [
            "兔走乌飞，暗移时节。",
            "入夏早三旬，衲僧彻未彻。",
            "休寻向上关，莫问西来诀。",
            "健则松径闲行，困则堂中便歇。",
            "恩光一道皎然，旷劫未尝生灭。",
            "无物可并雌黄，教我云何剖说。",
            "回头踏著自家乡，始信秤锤浑是铁。"
        ],
        "notes": "",
        "id": "924fb5a89f5c962c771f3c777787fa20"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其五一",
        "preface": "",
        "paragraphs": [
            "形名未兆，早涉戈矛。",
            "是非锋起，彻底风流。",
            "左旋右转，海印全收。",
            "枯木堂前，徒话会无。",
            "明山上，任优游。",
            "君不见，一叶落时天下秋。"
        ],
        "notes": "",
        "id": "80bb643f417b11a9eeb9fac74dba5a95"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其五二",
        "preface": "",
        "paragraphs": [
            "门外春将暮，园林华木残。",
            "灵云消息在，游子莫颟顸。",
            "云舒四野，雨泻长空。",
            "花落花开，春来春去。",
            "往复本非移易，迷悟岂有差殊。",
            "急回首，不须疑。",
            "嫩竹抽新笋，寒松长旧枝。",
            "灵云亲悟处，眉上更安眉。"
        ],
        "notes": "",
        "id": "4dbc851e13490cf9454508a7489dafb8"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其五三",
        "preface": "",
        "paragraphs": [
            "生也不知，死也不会。",
            "不知不会，逍遥自在。",
            "南北东西，曾无罣碍。",
            "露地白牛无觅处，火里蝍蟟飞上天。"
        ],
        "notes": "",
        "id": "9b330e25bcffbbe0f6960af37e41ec9e"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其五四",
        "preface": "",
        "paragraphs": [
            "古今不异，达者同归。",
            "踏著斯关，自他兼济。",
            "山僧不惜眉毛，重为诸人指注。",
            "休，休，大丈夫儿合自由。",
            "急急修，莫悠悠，看看便是结交头。",
            "莫学陵田栽晚稻，一阵霜风无可收。"
        ],
        "notes": "",
        "id": "8eb55e0b9f24ab0db493b88ac70fa04b"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其五五",
        "preface": "",
        "paragraphs": [
            "大道皎然，本无迷悟。",
            "杳忘三际，超越上乘。",
            "透古透今，非玄非妙。",
            "通同法界，一种平怀。",
            "古路无私，何人措足。"
        ],
        "notes": "",
        "id": "a95c8ff58105072fbd315ab9c45f4309"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其五六",
        "preface": "",
        "paragraphs": [
            "赵州老汉，大似因风吹火。",
            "顺水飏帆，击碎斯关。",
            "尘中物外，凡则全凡，圣则全圣。",
            "若能如是解，通达事理竟。",
            "其或涯际未分，路逢死蛇莫打杀，没底篮子盛将归。"
        ],
        "notes": "",
        "id": "35655a6f3fd2f7ec396c7b82ac5acf96"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其五七",
        "preface": "",
        "paragraphs": [
            "滔滔法海，清浊混流。",
            "湛湛禅河，鱼龙变化。",
            "杳杳无涯际，澄澄彻底寒。",
            "短棹孤舟，徒夸好手。",
            "长竿画舫，方称男儿。",
            "风浪掀天，云雷匝界。",
            "丝纶便掷，不顾危亡。",
            "灵鳌锦尾上钩来，跛鼈盲龟随浪去。",
            "满船装载，月渚芦湾。",
            "共乐升平，同歌道泰。",
            "从前祖业，岂假外求。",
            "截流到岸之人，且道是何面目。",
            "须弥顶上非凡木，白藕峰前得处高。"
        ],
        "notes": "",
        "id": "8186eb3bb4de3b69fac72c9949a6e84b"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其五八",
        "preface": "",
        "paragraphs": [
            "未离兜率，已降王宫。",
            "未出母胎，度人已毕。",
            "日日日从东畔出，朝朝鸡向五更啼。",
            "虽然不是桃源洞，春至桃花亦满蹊。"
        ],
        "notes": "",
        "id": "da4772596c67d8d0693f312531017b53"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其五九",
        "preface": "",
        "paragraphs": [
            "毗蓝园内，右脇降生。",
            "七步周行，四方目顾。",
            "天上天下，唯我独尊。",
            "大似贪观天上月，失却掌中珠。",
            "天生伎俩能奇怪，末上输他弄一场。"
        ],
        "notes": "",
        "id": "4c1ae7faa3da055688c5f595929b72e1"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其六〇",
        "preface": "",
        "paragraphs": [
            "灵山密旨，迦叶非闻。",
            "少室玄言，神光道听。",
            "拈华得髓，尽是虚名。",
            "妙用无私，匪从外有。",
            "放行也，皇风荡荡，帝道平平。",
            "收来也，海晏河清，民歌率土。",
            "不收不放，共乐升平。",
            "金轮统御三千界，山岳齐呼万岁声。"
        ],
        "notes": "",
        "id": "db38202f6f4f9253a55fba73e2210231"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其六一",
        "preface": "",
        "paragraphs": [
            "露地白牛烹却了，清风细切亦虚传。",
            "报慈此夜凭何献，一碗麤汤直万千。",
            "两手持来如得用，不须辛苦走山川。"
        ],
        "notes": "",
        "id": "7ebf1a6d74466455627ec7953469d03b"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其六二",
        "preface": "",
        "paragraphs": [
            "要行便行，要住即住。",
            "翻身踏破太虚空，推倒妙峰无影树。",
            "古佛位中留不住，夜来和雨宿寒谿。"
        ],
        "notes": "",
        "id": "325ae9a34dd79f6e82a774249c423bfa"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "偈六十三首  其六三",
        "preface": "",
        "paragraphs": [
            "见月休观指，还家罢问程。",
            "此是古人语，丹青画不成。",
            "只如一夜风雷，连宵春雨。",
            "三方及四维，上下亦复尔。",
            "慈门大启，今古历然。",
            "踏得故关田地稳，始知千圣不曾传。"
        ],
        "notes": "",
        "id": "9dd3eb3d76955b06b0ba27dac114be43"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "颂古十六首  其一",
        "preface": "",
        "paragraphs": [
            "前箭犹轻后箭深，行人何事苦沉吟。",
            "翻身若解看方便，始信真𨱎不博金。"
        ],
        "notes": "",
        "id": "036bec84b7efdad7be432d73e05b5a5c"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "颂古十六首  其二",
        "preface": "",
        "paragraphs": [
            "抹粉涂坯恰似呆，神头鬼面舞三台。",
            "千千万万人窥看，子细不知谁见来。"
        ],
        "notes": "",
        "id": "ab4b77c7ba5bbbdaf2696c5a076fa871"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "颂古十六首  其三",
        "preface": "",
        "paragraphs": [
            "一片虚空亘古今，鳞龙头角竞疏亲。",
            "坐亡立脱知多少，铁树花开别是春。"
        ],
        "notes": "",
        "id": "9039a1e0d4e7b3489e1e04e9a04c0494"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "颂古十六首  其四",
        "preface": "",
        "paragraphs": [
            "春去复春来，桃花依旧开。",
            "东风浩浩曾无间，刚地灵云道不猜。"
        ],
        "notes": "",
        "id": "cdfd702e51ac0917b9962d73e34e6361"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "颂古十六首  其五",
        "preface": "",
        "paragraphs": [
            "百炼精金大冶中，任他腾焰亘大红。",
            "须臾拈出教人看，添得行家价转丰。"
        ],
        "notes": "",
        "id": "b249e28eb0bafc8e153da5af8c87c36b"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "颂古十六首  其六",
        "preface": "",
        "paragraphs": [
            "游山玩水事寻常，早晚归来鬓欲霜。",
            "踏破草鞋回首看，数声猨叫白云乡。"
        ],
        "notes": "",
        "id": "f051e866a8c2bfebd3b59f07105ea875"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "颂古十六首  其七",
        "preface": "",
        "paragraphs": [
            "风头坐断进还难，衲子相将不易看。",
            "不到潼关天已晓，不堪回首望长安。"
        ],
        "notes": "",
        "id": "9073fde9236459f0119d652fccccfdc7"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "颂古十六首  其八",
        "preface": "",
        "paragraphs": [
            "丛林乍入问来由，吃粥无过洗钵休。",
            "有意气时添意气，不风流处也风流。"
        ],
        "notes": "",
        "id": "ef705adf25004ace97d82691b331cb95"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "颂古十六首  其九",
        "preface": "",
        "paragraphs": [
            "非风幡动唯心动，犹涉廉纤强指陈。",
            "大地未曾添寸土，不知谁是点头人。"
        ],
        "notes": "",
        "id": "bab63f2317a57e732ff717a4508ba789"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "颂古十六首  其一〇",
        "preface": "",
        "paragraphs": [
            "火号更深喝道来，普门关棙一时开。",
            "圆通大师呵呵笑，不是峨嵋与五台。"
        ],
        "notes": "",
        "id": "87133445f37f19849781118179c6081e"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "颂古十六首  其一一",
        "preface": "",
        "paragraphs": [
            "妙体本如如，无劳待卷舒。",
            "直饶恁么去，未免草庵居。"
        ],
        "notes": "",
        "id": "02f0adbf500fdc9d6745ab9c0c0c0e17"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "颂古十六首  其一二",
        "preface": "",
        "paragraphs": [
            "思量有个悟因由，万叠云山障路头。",
            "更话煎茶并扫地，泥中洗土转添愁。"
        ],
        "notes": "",
        "id": "de998d0735b63d0f8af9d3c900426dcd"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "颂古十六首  其一三",
        "preface": "",
        "paragraphs": [
            "煎茶扫地事如麻，若了如麻理不差。",
            "打破画缾归去后，始知凡圣眼中花。"
        ],
        "notes": "",
        "id": "8c4bf968ca0e291f2b044e65a291b2e4"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "颂古十六首  其一四",
        "preface": "",
        "paragraphs": [
            "工巧诸伎艺，头头迸出真祥瑞。",
            "瞥然端坐到家乡，堪笑维摩谈不二。"
        ],
        "notes": "",
        "id": "bf03ff0228edb8f9f8a4adea226d62c1"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "颂古十六首  其一五",
        "preface": "",
        "paragraphs": [
            "尽现行此事，一段光明照天地。",
            "体用从来非自他，何须更觅锥头利。"
        ],
        "notes": "",
        "id": "842ff8ccb98d879d015d241d6a277d4f"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "颂古十六首  其一六",
        "preface": "",
        "paragraphs": [
            "诸佛非道父非亲，格外殷勤强指陈。",
            "朕兆未分全体露，不知谁识个中人。"
        ],
        "notes": "",
        "id": "b4423fe7674c00e23f4514607d8658b8"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "颂古十六首  其一七",
        "preface": "",
        "paragraphs": [
            "法王严父是真依，二臂三头转背伊。",
            "要会祖师端的旨，不劳瞬目又扬眉。"
        ],
        "notes": "",
        "id": "1e4f20cbc11b49bea9d5b01e0878e667"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "新笋竹",
        "preface": "",
        "paragraphs": [
            "迸破莓苔地，亭亭出短篱。",
            "箨随风雨解，根有岁寒期。",
            "凤管终须奏，渔竿莫可窥。",
            "傥容常守节，定见化龙时。"
        ],
        "notes": "",
        "id": "bef78c8fbbb2cbebe0b3cb8b4b35de21"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "寄希饶闲堂",
        "preface": "",
        "paragraphs": [
            "浮名浮利懒跻攀，闻搆茆堂杳霭间。",
            "搔首凭栏人不会，落花啼鸟藓痕斑。"
        ],
        "notes": "",
        "id": "29fe5c3b9ff9f472f26028b2ce93d9a3"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "十六夜对月和十五夜无月",
        "preface": "",
        "paragraphs": [
            "四面阴云旋旋舒，冰轮一片耀昏衢。",
            "影分万派曾无异，光照千门岂有殊。",
            "境寂风清思至友，香残玉篆倦加趺。",
            "寥寥廓彻瑠璃界，心月圆明德不孤。"
        ],
        "notes": "",
        "id": "9806eb9d8166ad3680841ed7ef9277f1"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "辩禅人五羊作丐写师真求赞",
        "preface": "",
        "paragraphs": [
            "非幻非真，僧繇难写。",
            "貌不惊人，权衡保社。",
            "画虎作猫，指馿为马。",
            "月彩分辉，风清大夏。",
            "五羊城里旧知音，觌面相呈那辩也。",
            "慇懃寄语莫狐疑，便是蒋山宁道者。"
        ],
        "notes": "",
        "id": "dec00920ecded4d6659e74e3f5662c77"
    },
    {
        "author": "释道宁",
        "dynasty": "宋",
        "type": "诗",
        "rhythmic": "",
        "title": "送僧归华藏",
        "preface": "",
        "paragraphs": [
            "禅人告别欲南归，卷衲和云伴锡飞。",
            "脚下路穿华藏界，何须待叩吉祥机。"
        ],
        "notes": "",
        "id": "198b1194234f20224a3b00a8f6ebb56d"
    }
]