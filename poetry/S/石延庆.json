[
    {
        "author": "石延庆",
        "dynasty": "宋",
        "type": "诗",
        "rhythmic": "",
        "title": "留题桐柏石道师妙声堂次曾史君韵",
        "preface": "",
        "paragraphs": [
            "一派奔湍响迅雷，喷云翻雪绕琼台。",
            "应通天上银潢路，准拟乘槎八月来。"
        ],
        "notes": "",
        "id": "6bd00c887f60da44b62ee2fc3173cfe7"
    },
    {
        "author": "石延庆",
        "dynasty": "宋",
        "type": "诗",
        "rhythmic": "",
        "title": "题鉴轩",
        "preface": "",
        "paragraphs": [
            "一轩曾揭鉴为名，轩下方池彻底清。",
            "坐客不须频拂拭，主人犹恐太分明。",
            "一尘不染原无物，万象俱涵岂有情。",
            "堪笑越湖三百里，等闲风浪不曾平。"
        ],
        "notes": "",
        "id": "11f220fc822e89a96b5270c6f8e05f75"
    }
]