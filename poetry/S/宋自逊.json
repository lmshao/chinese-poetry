[
    {
        "author": "宋自逊",
        "dynasty": "宋",
        "type": "诗",
        "rhythmic": "",
        "title": "萍",
        "preface": "",
        "paragraphs": [
            "苦无根蒂逐波流，风约才稀雨复稠。",
            "旧说杨花能变此，是他种子亦轻浮。"
        ],
        "notes": "",
        "id": "7672ea4f7d5ac9ecc128826f557e5928"
    },
    {
        "author": "宋自逊",
        "dynasty": "宋",
        "type": "诗",
        "rhythmic": "",
        "title": "桂花",
        "preface": "",
        "paragraphs": [
            "揭纸糊窗莫放开，园丁新送木犀来。",
            "绕屏著色无非画，尽日烘香不用煤。",
            "同气相求唯径菊，后生可畏独江梅。",
            "月中一本应灵异，待向仙娥觅种栽。"
        ],
        "notes": "",
        "id": "8567ef3cefb8e3506c5504f8eba91b74"
    },
    {
        "author": "宋自逊",
        "dynasty": "宋",
        "type": "诗",
        "rhythmic": "",
        "title": "五月菊",
        "preface": "",
        "paragraphs": [
            "东篱千古属重阳，此本偏宜夏日长。",
            "会得渊明高卧意，故来同占北窗凉。"
        ],
        "notes": "",
        "id": "3ac6d00e8d6c272419237515112b5e14"
    },
    {
        "author": "宋自逊",
        "dynasty": "宋",
        "type": "诗",
        "rhythmic": "",
        "title": "种柳",
        "preface": "",
        "paragraphs": [
            "短研深煨倒插宜，明年便有绿垂垂。",
            "只因造化大容易，不见岁寒冰雪时。"
        ],
        "notes": "",
        "id": "f756d9ca1a5a4a423b2d63293551ae8b"
    },
    {
        "author": "宋自逊",
        "dynasty": "宋",
        "type": "诗",
        "rhythmic": "",
        "title": "夜雪",
        "preface": "",
        "paragraphs": [
            "雪眼羞明夜转飞，梅花未觉竹先知。",
            "一炉柴火三杯酒，谁记山阴有戴逵。"
        ],
        "notes": "",
        "id": "d765b35cb855fb596c1a0dd8bd812d96"
    },
    {
        "author": "宋自逊",
        "dynasty": "宋",
        "type": "诗",
        "rhythmic": "",
        "title": "茶磨",
        "preface": "",
        "paragraphs": [
            "韫质他山带玉挥，干旋坤载妙玄机。",
            "转时隠隠海风起，落处纷纷春雪飞。",
            "圆体外通常不碍，贞心中立动无违。",
            "世间多少槐安梦，信手频推为解围。"
        ],
        "notes": "",
        "id": "a6065704cd68d5c329508240578add5e"
    },
    {
        "author": "宋自逊",
        "dynasty": "宋",
        "type": "诗",
        "rhythmic": "",
        "title": "蚊",
        "preface": "",
        "paragraphs": [
            "朋比趋炎态度轻，御人口给屡憎人。",
            "虽然暗里能钻刺，贪不知几竟杀身。"
        ],
        "notes": "",
        "id": "5c6ed8f337c1eec6f638c117942ae9fe"
    },
    {
        "author": "宋自逊",
        "dynasty": "宋",
        "type": "诗",
        "rhythmic": "",
        "title": "隠逸",
        "preface": "",
        "paragraphs": [
            "五鼎生封事不难，此身当与道相关。",
            "天高地下日易晚，古往今来人少闲。",
            "靖节早辞彭泽县，子陵终老富春山。",
            "当时若为虚名起，未必有名留世间。"
        ],
        "notes": "",
        "id": "028c7067a302064684eebb77b65416cc"
    },
    {
        "author": "宋自逊",
        "dynasty": "宋",
        "type": "诗",
        "rhythmic": "",
        "title": "莲",
        "preface": "",
        "paragraphs": [
            "采花莫掣叶，掣叶伤莲根。",
            "食子莫弃心，味苦生意存。"
        ],
        "notes": "",
        "id": "7e88c4ec6461bbb02740af183f6b5356"
    },
    {
        "author": "宋自逊",
        "dynasty": "宋",
        "type": "诗",
        "rhythmic": "",
        "title": "赠隠者",
        "preface": "",
        "paragraphs": [
            "或居岩谷或居廛，未作天仙且地仙。",
            "诗只半联人寡和，画才数笔世争传。",
            "弹琴无谱自成曲，卖药资身不较钱。",
            "或问先生今几岁，笑言谁解记生年。"
        ],
        "notes": "",
        "id": "a955fd915ea4f0149de993082985309f"
    },
    {
        "author": "宋自逊",
        "dynasty": "宋",
        "type": "诗",
        "rhythmic": "",
        "title": "赠戴石屏",
        "preface": "",
        "paragraphs": [
            "又是六年别，浑无一字书。",
            "性宽难得老，交久只如初。",
            "白发添诗集，黄金散酒垆。",
            "行程遍江海，何处是吾庐。"
        ],
        "notes": "",
        "id": "47377e1b71d7138323cd3e5faf3c8df7"
    },
    {
        "author": "宋自逊",
        "dynasty": "宋",
        "type": "诗",
        "rhythmic": "",
        "title": "答客问",
        "preface": "",
        "paragraphs": [
            "岂是林逋放鹤迟，习闲成懒静相宜。",
            "落花时节人中酒，夜雨轩窗客赌棋。",
            "身外浮名何用觅，人间多事不须知。",
            "屋边梅树梅边石，岁岁春风日日诗。"
        ],
        "notes": "",
        "id": "39744762fb4885207d3bee90ac2ce46d"
    },
    {
        "author": "宋自逊",
        "dynasty": "宋",
        "type": "诗",
        "rhythmic": "",
        "title": "谢深道问近况答之",
        "preface": "",
        "paragraphs": [
            "芃芃秋草闭门深，世事年来口欲瘖。",
            "文欠官衔谁著眼，命无时彩自劳心。",
            "收书祇愿儿能读，得酒惟须客共斟。",
            "幸有无弦琴挂壁，不容声处是知音。"
        ],
        "notes": "",
        "id": "86b4da15a9ed0e892abab0af661413fa"
    },
    {
        "author": "宋自逊",
        "dynasty": "宋",
        "type": "诗",
        "rhythmic": "",
        "title": "和曾子实题画笺韵",
        "preface": "",
        "paragraphs": [
            "鹭引归船犬吠篱，片时风景万千诗。",
            "向来柳下曾沽酒，不似如今看画时。"
        ],
        "notes": "",
        "id": "4b515e601dc39d7d4169c347415c4515"
    },
    {
        "author": "宋自逊",
        "dynasty": "宋",
        "type": "诗",
        "rhythmic": "",
        "title": "照镜辞",
        "preface": "",
        "paragraphs": [
            "匣中青镜秋月明，妍嗤毫发无遁形。",
            "人心不同有如面，青铜照面不照心。",
            "人心本灵本虚静，谁实昏之私欲胜。",
            "匣取青铜且勿开，自照心中大圆镜。"
        ],
        "notes": "",
        "id": "4c7f724331b24bf34d7065cbbe8af978"
    },
    {
        "author": "宋自逊",
        "dynasty": "宋",
        "type": "诗",
        "rhythmic": "",
        "title": "闲地",
        "preface": "",
        "paragraphs": [
            "一片宽闲地，半生江海情。",
            "有梅添月色，无竹欠秋声。",
            "酒热浑家醉，诚诗逐字评。",
            "拙疎尘事少，贫贱也身轻。"
        ],
        "notes": "",
        "id": "32f6cb0235265e00d39c703647d849c8"
    },
    {
        "author": "宋自逊",
        "dynasty": "宋",
        "type": "诗",
        "rhythmic": "",
        "title": "店翁送花",
        "preface": "",
        "paragraphs": [
            "店翁排日送春花，老去情怀感物华。",
            "翁欲殷勤留客住，客因花恼转思家。"
        ],
        "notes": "",
        "id": "9c69b464d3783294e3522d2eee49dd42"
    },
    {
        "author": "宋自逊",
        "dynasty": "宋",
        "type": "诗",
        "rhythmic": "",
        "title": "看人取木绵",
        "preface": "",
        "paragraphs": [
            "绿杨有花飞作絮，黄芦有花亦为絮。",
            "此絮天寒不可衣，但解随风乱飞舞。",
            "木绵蒙茸入机杼，妙胜春蚕茧中缕。",
            "均为世上一草木，有用无用廼如许。",
            "木绵有用称者稀，杨花芦花千古传声诗。"
        ],
        "notes": "",
        "id": "b3878c00e38720c522068727b5b3e5ce"
    },
    {
        "author": "宋自逊",
        "dynasty": "宋",
        "type": "诗",
        "rhythmic": "",
        "title": "乌鹊引",
        "preface": "",
        "paragraphs": [
            "彼乌鹊兮，无异众禽之鸣。",
            "吉凶在人兮，彼鸣何心。",
            "吁嗟人兮，万物之灵。",
            "不能自信兮，占吉凶于二禽。"
        ],
        "notes": "",
        "id": "52add872f3bf3a30a39dd8fbba47c07e"
    },
    {
        "author": "宋自逊",
        "dynasty": "宋",
        "type": "诗",
        "rhythmic": "",
        "title": "啄木吟",
        "preface": "",
        "paragraphs": [
            "志非啄木在啄虫，利觜似染虫血红。",
            "木外无虫虫在中，外视一啄殊不空。",
            "人嗟木皮遭囓毁，岂知虫多木心死。",
            "木心无蠹木乃荣，安得去国之蠹如此觜。"
        ],
        "notes": "",
        "id": "72793eb54dec7680f6dad31ece99587e"
    },
    {
        "author": "宋自逊",
        "dynasty": "宋",
        "type": "诗",
        "rhythmic": "",
        "title": "买马",
        "preface": "",
        "paragraphs": [
            "世求骏马事驱驰，我买人间钝马骑。",
            "不是爱他行路稳，好山多处要寻诗。"
        ],
        "notes": "",
        "id": "501b8c4cea203ca97b32d7bf8356b645"
    },
    {
        "author": "宋自逊",
        "dynasty": "宋",
        "type": "诗",
        "rhythmic": "",
        "title": "山家",
        "preface": "",
        "paragraphs": [
            "一片青山水四围，家家有竹护柴扉。",
            "养成猿鹤通人语，放去牛羊识路归。",
            "紫蕨甘肥轻鼎味，绿蓑安稳胜朝衣。",
            "浮云遮断人间事，浪说桃源今世稀。"
        ],
        "notes": "",
        "id": "1b80ec28aef5a6b305c753bc4d82427d"
    },
    {
        "author": "宋自逊",
        "dynasty": "宋",
        "type": "诗",
        "rhythmic": "",
        "title": "田家谣",
        "preface": "",
        "paragraphs": [
            "清溪遶山流，茅屋瞰溪住。",
            "山田虽不多，荒年亦禾黍。",
            "有园不栽花，但种桑与苎。",
            "有儿只为农，不士不商旅。",
            "老翁雪满头，煮茗相劳抚。",
            "问我从何来，今将去何所。",
            "日月如飞梭，人生几寒暑。",
            "浮名底须求，求之亦何补。",
            "我见贪名人，名成隔千古。",
            "微利不足营，营之徒自苦。",
            "我见嗜利人，甘作守钱虏。",
            "青山冢累累，今古一抔土。",
            "勉我勤归鞯，风雪岁云暮。",
            "因作田家谣，备述老翁语。"
        ],
        "notes": "",
        "id": "f86ef6812faf3032b0e418dd4cb20e43"
    },
    {
        "author": "宋自逊",
        "dynasty": "宋",
        "type": "诗",
        "rhythmic": "",
        "title": "一室",
        "preface": "",
        "paragraphs": [
            "一室冷如冰，梅花相对清。",
            "残年日易晚，夹雪雨难晴。",
            "身计茧千绪，世纷棋一枰。",
            "曲生差解事，谈笑破愁城。"
        ],
        "notes": "",
        "id": "8b1f7890dfe42fedc51bbfdbd1043f37"
    },
    {
        "author": "宋自逊",
        "dynasty": "宋",
        "type": "诗",
        "rhythmic": "",
        "title": "书报先生壁",
        "preface": "",
        "paragraphs": [
            "一盏清灯到夜深，掩书趺坐学禅心。",
            "山猿白日无踪迹，夜夜来啼松树林。"
        ],
        "notes": "",
        "id": "df6f005d9922c2b31c6857137286a91c"
    },
    {
        "author": "宋自逊",
        "dynasty": "宋",
        "type": "诗",
        "rhythmic": "",
        "title": "寿铁石翁",
        "preface": "",
        "paragraphs": [
            "梅传春信伴持觥，寿数新年满六庚。",
            "长与白云分屋住，闲骑黄犊趁山行。",
            "不因问药深深隠，除却能诗事事生。",
            "看到阿咸俱白发，百年门户共支撑。"
        ],
        "notes": "",
        "id": "4039cdc195210b2b036d659f69a20299"
    },
    {
        "author": "宋自逊",
        "dynasty": "宋",
        "type": "诗",
        "rhythmic": "",
        "title": "东湖看荷花呈愿父",
        "preface": "",
        "paragraphs": [
            "团团隄路行无极，一株一步杨柳碧。",
            "佳人反复看荷花，自恨鬓边簪不得。"
        ],
        "notes": "",
        "id": "a44f006c1b548449501e947b605415f5"
    },
    {
        "author": "宋自逊",
        "dynasty": "宋",
        "type": "词",
        "rhythmic": "昼锦堂",
        "title": "",
        "preface": "",
        "paragraphs": [
            "荷叶龟游，庭皋鹤舞，应是秋满淮涯。",
            "昨夜将星明处，彷佛峨眉。",
            "干戈已净银河淡，尘沙不动翠烟微。",
            "邦人道，半月中秋，当歌不饮何为。",
            "谁知心事远，但感慨登临，白羽频挥。",
            "恨不明朝出塞，猎猎旌旗。",
            "文南一失澶渊劲，夔门三箭武关奇。",
            "挑灯看，龙吼传家旧剑，曾斩吴曦。"
        ],
        "notes": "",
        "id": "9340c456002bd7302a6f5012e24ee945"
    },
    {
        "author": "宋自逊",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "归去来兮，田园将芜，云胡不归。",
            "既有诗千首，如斯者少，行年七十，从古来稀。",
            "地阙东南，天倾西北，人事何缘有足时。",
            "江湖上，转不如前日，步步危机。",
            "石屏自有柴扉。",
            "占海岸、潮头岸一矶。",
            "唤彩衣孙子，携壶挈榼，白头翁媪，举桉齐眉。",
            "身外声名，世间梦幻，万事一酲无是非。",
            "书来往，都不须长语，直写心期。"
        ],
        "notes": "",
        "id": "387f0749064f92317be8dbe9baccc4a5"
    },
    {
        "author": "宋自逊",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "举扇西风，又十载、重游秋浦。",
            "对旧日、江山错愕，鬓丝如许。",
            "世事兴亡空感慨，男儿事业谁堪数。",
            "被老天、开眼看人忙，成今古。",
            "江上路，喧鼙鼓。",
            "山中地，纷豺虎。",
            "谩乾坤许大，著身何处。",
            "名利等成狂梦寐，文章亦是闲言语。",
            "赖双投、酒熟蟹螯肥，忘羁旅。"
        ],
        "notes": "",
        "id": "e48a7bcdc8348dcd0550eeabaf27a480"
    },
    {
        "author": "宋自逊",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "壶山居士，未老心先懒。",
            "爱学道人家，办竹几、蒲团茗碗。",
            "青山可买，小结屋三间，开一径，俯清溪，修竹栽教满。",
            "客来便请，随分家常饭。",
            "若肯小留连，更薄酒、三杯两盏。",
            "吟诗度曲，风月任招呼，身外事，不关心，自有天公管。"
        ],
        "notes": "",
        "id": "4dc78868e279a9631897f69b20febbd6"
    },
    {
        "author": "宋自逊",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "何敢笑人干禄，自知无分弹冠。",
            "只将贫贱博清闲。",
            "留取书遮老眼。",
            "世上风波任险，门前路径须宽。",
            "心无妄想梦魂安。",
            "万事鹤长凫短。"
        ],
        "notes": "",
        "id": "ea69b94ca959e75322c990f75dd82dad"
    },
    {
        "author": "宋自逊",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "灵鹊桥初就。",
            "记迢迢、重湖风浪，去年时候。",
            "岁月不留人易老，万事茫茫宇宙。",
            "但独对、西风搔首。",
            "巧拙岂关今夕事，奈痴儿、呆女流传谬。",
            "添话柄，柳州柳。",
            "道人识破灰心久。",
            "只好风、凉月佳时，疏狂如旧。",
            "休笑双星经岁别，人到中年已后。",
            "云雨梦、可曾常有。",
            "雪藕调冰花熏茗，正梧桐、雨过新凉透。",
            "且随分，一杯酒。"
        ],
        "notes": "",
        "id": "919f5f2ca91d1ab807e37e92d7be3333"
    },
    {
        "author": "宋自逊",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "唤起东坡老。",
            "问雪堂、几番兴废，斜阳衰草。",
            "一月有钱三十块，何苦抽身不早。",
            "又底用、北门摛藻。",
            "儋雨蛮烟添老色，和陶诗、翻被渊明恼。",
            "到底是，忘言好。",
            "周郎英发人间少。",
            "谩依然、乌鹊南飞，山高月小。",
            "岁月堂堂留不住，此世何时是了。",
            "算不满、英雄一笑。",
            "我有丰淮千斗酒，把新愁、旧恨都倾倒。",
            "三弄笛，楚天晓。"
        ],
        "notes": "",
        "id": "3f2da5f97da4d537b28b4f221bb1bd27"
    }
]