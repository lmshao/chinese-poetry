[
    {
        "author": "释道闲",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "全机敌胜，犹在半途。",
            "啐啄同时，白云万里。",
            "才生朕兆，已落二三。",
            "不露锋铓，成何道理。",
            "诬人之罪，以罪加之。"
        ],
        "notes": "",
        "id": "930431c0b87234e0577101d168848f02"
    },
    {
        "author": "释道闲",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "荡荡无迂曲，明明透古今。",
            "晓云笼碧岫，残叶落疏林。",
            "脱体全收放，当堂定浅深。",
            "饶君亲荐得，未是我智音。"
        ],
        "notes": "",
        "id": "7508283afd61f9767cddcc55f5131e6b"
    },
    {
        "author": "释道闲",
        "dynasty": "宋",
        "type": "诗",
        "rhythmic": "",
        "title": "颂古二首  其一",
        "preface": "",
        "paragraphs": [
            "雪压怪松露，风高野渡横。",
            "将谓众生苦，更有苦众生。"
        ],
        "notes": "",
        "id": "5bc733bcf97fbda0b7ff676a07c5acb2"
    },
    {
        "author": "释道闲",
        "dynasty": "宋",
        "type": "诗",
        "rhythmic": "",
        "title": "颂古二首  其二",
        "preface": "",
        "paragraphs": [
            "相见不须嗔，君穷我亦贫。",
            "谓言侵早起，更有夜行人。"
        ],
        "notes": "",
        "id": "3389e625cdd405b38f4a940088aa2f88"
    }
]