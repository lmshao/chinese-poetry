[
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "仙人张果老，骑驴穿市过。",
            "但闻归拨剌，谁知是纸做。"
        ],
        "notes": "",
        "id": "ddfc29cfd26efc1480ab9067be03517b"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "雪里梅花春信息，池中月色夜精神。",
            "年来可是无佳趣，莫把家风举似人。"
        ],
        "notes": "",
        "id": "55152139c26dfc36bb2b5b05bc47b03e"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其一",
        "preface": "",
        "paragraphs": [
            "犯重比丘清浄行，平等性中无损益。",
            "水里不用觅鱼踪，天边何处观鸟迹。"
        ],
        "notes": "",
        "id": "3bda7041ced464501a5da075a3b86a11"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其二",
        "preface": "",
        "paragraphs": [
            "后念起时前念灭，起灭之念何尝别。",
            "唤取机关木人问，从头弄尽元无说。"
        ],
        "notes": "",
        "id": "8fc9a38201dd26ac2dfa69d3d357c983"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其三",
        "preface": "",
        "paragraphs": [
            "口念木瓜医脚气，纸画锺馗驱鬼祟。",
            "一生若解和罗槌，日日吃酒日日醉。"
        ],
        "notes": "",
        "id": "5681cc5d18ac3a1db76d990d62b46e39"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其四",
        "preface": "",
        "paragraphs": [
            "镜凹照人瘦，镜凸照人肥。",
            "不如打破镜，还我旧面皮。"
        ],
        "notes": "",
        "id": "cc96f7b7233ccb38a046c36e9a624196"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其五",
        "preface": "",
        "paragraphs": [
            "日应群机必有方，未知何处觅南阳。",
            "自从失却猢孙后，桥上多时不作场。"
        ],
        "notes": "",
        "id": "5e98ebae2b58572edf08165bbbf9d790"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其六",
        "preface": "",
        "paragraphs": [
            "李下不得整冠，瓜田岂可纳履。",
            "行藏自要分明，免见傍人说你。"
        ],
        "notes": "",
        "id": "fa425db366dbdda7a4cda9a623bd8a35"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其七",
        "preface": "",
        "paragraphs": [
            "垂垂杨柳暗溪头，不问东西却自由。",
            "几度醉眠牛背上，数声横笛一轮秋。"
        ],
        "notes": "",
        "id": "e386b68b5544c78cbf3b908f6e44c29f"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其八",
        "preface": "",
        "paragraphs": [
            "犀牛扇子有来由，几度拈来几度休。",
            "荷叶乱倾珠的皪，一番雨过碧溪头。"
        ],
        "notes": "",
        "id": "933082ae5fc0ed434c7138be53c8588d"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其九",
        "preface": "",
        "paragraphs": [
            "同行自古不相肯，峰顶老人何足论。",
            "山凹落尽桃花片，流水依前绕竹门。"
        ],
        "notes": "",
        "id": "3320a198bb83773d1305bc69679e9db0"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其一〇",
        "preface": "",
        "paragraphs": [
            "筠管酿来应已熟，不辞醉里帽欹斜。",
            "酴醾浪有幽香在，是酒元来不是花。"
        ],
        "notes": "",
        "id": "e46fc4127c7852a97f234edabd7eb2b4"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其一一",
        "preface": "",
        "paragraphs": [
            "昨夜月初明，柴门犹未闭。",
            "猫儿捉老鼠，引得狗儿吠。"
        ],
        "notes": "",
        "id": "7b09bad63997904a4f3d6df8654201de"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其一二",
        "preface": "",
        "paragraphs": [
            "钟鼓声声已唤斋，堂前作舞老公家。",
            "虽然一钵充饥困，不觉牙生满口沙。"
        ],
        "notes": "",
        "id": "686a7beac70bfe5ab5d5ce4bbe172b15"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其一三",
        "preface": "",
        "paragraphs": [
            "二老机关谁共委，幞头捋下发髼松。",
            "山深不记来时路，仿佛猿啼碧涧中。"
        ],
        "notes": "",
        "id": "850fe3c66513f5e2d41926d31eeb503b"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其一四",
        "preface": "",
        "paragraphs": [
            "口子喃喃略不休，把却笊篱做火游。",
            "有个女儿不肯嫁，他年定作老丫头。"
        ],
        "notes": "",
        "id": "3f3237a2144fe7deb202665657cae7b1"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其一五",
        "preface": "",
        "paragraphs": [
            "一番雨过一番晴，蚕眼已开桑眼青。",
            "鹁鸠树头啼不已，百舌黄鹂相共鸣。"
        ],
        "notes": "",
        "id": "f5de34f827cea7a480eb132959ebfe24"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其一六",
        "preface": "",
        "paragraphs": [
            "晷运推移事若何，丝来线去定𫍢讹。",
            "织成蜀锦千般巧，不出当时一只梭。"
        ],
        "notes": "",
        "id": "8204f474591973e441fa3e64d754620c"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其一七",
        "preface": "",
        "paragraphs": [
            "莫怪相逢无信息，谁能长作置书邮。",
            "直饶说尽千般事，那个心中得到头。"
        ],
        "notes": "",
        "id": "d2653e4fb320d38077c9972f8a682ca0"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其一八",
        "preface": "",
        "paragraphs": [
            "有禅无师真可笑，大唐国里何处讨。",
            "可怜多少路行人，噇却酒糟随路倒。"
        ],
        "notes": "",
        "id": "3f2b6e866171a9ca807ed05053044646"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其一九",
        "preface": "",
        "paragraphs": [
            "百千诸佛问来由，崔颢曾题黄鹤楼。",
            "雪后竹篱梅乱放，一枝临水最风流。"
        ],
        "notes": "",
        "id": "b79e8d396d6759eea4886c9ca7ed3ca9"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其二〇",
        "preface": "",
        "paragraphs": [
            "大悲菩萨千手眼，如人背手摸枕头。",
            "猢孙跳出布袋口，不妨随处逞风流。"
        ],
        "notes": "",
        "id": "6e19ec1c85eb548fea3d8e8e4667246a"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其二一",
        "preface": "",
        "paragraphs": [
            "放出金毛师子，百兽不见踪由。",
            "要得爪牙全露，直须自把绳头。"
        ],
        "notes": "",
        "id": "0eb478692c7c353c93ad39380b2c296f"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其二二",
        "preface": "",
        "paragraphs": [
            "脱得驴头载马头，东家西家卒未休。",
            "问君还有几多愁，恰似一江春水向东流。"
        ],
        "notes": "",
        "id": "103402313f5a254ed705bbf15ab6db9b"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其二三",
        "preface": "",
        "paragraphs": [
            "风吹雨打节还枯，千尺龙蛇插太虚。",
            "堪笑儿孙无伎俩，一生从此被搽糊。"
        ],
        "notes": "",
        "id": "6dbb47e02822d654b6160fd48ea5f1b1"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其二四",
        "preface": "",
        "paragraphs": [
            "半斤是八两，八两是半斤。",
            "不识耀州铁，唤作出山银。"
        ],
        "notes": "",
        "id": "4fb0614c469c790dacca6afef28e385a"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其二五",
        "preface": "",
        "paragraphs": [
            "朴寔头禅无伎俩，一句分明如扑相。",
            "客来只是叫担板，不知的当谁担板。"
        ],
        "notes": "",
        "id": "c9802a831913eb4b90d360cdc12ed56d"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其二六",
        "preface": "",
        "paragraphs": [
            "等闲一问垂千古，从此丛林共播扬。",
            "堪笑睦州无相度，饆𫗩𫗰子要先尝。"
        ],
        "notes": "",
        "id": "d09fc2ef2b812c6d6281e6cfc3da43bb"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其二七",
        "preface": "",
        "paragraphs": [
            "花萼楼前春正浓，蒙蒙柳絮舞晴空。",
            "金钱掷罢娇无力，笑倚阑干屈曲中。"
        ],
        "notes": "",
        "id": "0abd33b95a2a2b8ccdfc392ed710a597"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其二八",
        "preface": "",
        "paragraphs": [
            "看人骑马打毬子，不觉今朝入院迟。",
            "官路雪残春正好，江梅著意要题诗。"
        ],
        "notes": "",
        "id": "7d3f07dd8674f53f766a9ea30fb342b4"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其二九",
        "preface": "",
        "paragraphs": [
            "旻德一喝如雷响，兴化一喝响如雷。",
            "锦袍玉带真潇洒，记得当年老万回。"
        ],
        "notes": "",
        "id": "3e94e074e8bb763048f582e34e06ea6e"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其三〇",
        "preface": "",
        "paragraphs": [
            "山寺里头无可作，辊出木毬两三个。",
            "不独玄沙遭一攧，雪峰老人亦话堕。"
        ],
        "notes": "",
        "id": "b2efcae837bd8c411e00a1d6c09189ce"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其三一",
        "preface": "",
        "paragraphs": [
            "十方世界一面镜，镜里看形未足真。",
            "摸著鼻头渠是我，那时方见本来人。"
        ],
        "notes": "",
        "id": "3793f699087f1a45c7149a7ae3e48c05"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其三二",
        "preface": "",
        "paragraphs": [
            "大地是个解脱门，三世诸佛一口吞。",
            "将为雪峰有奇特，却来谩我好儿孙。"
        ],
        "notes": "",
        "id": "ec5afb8a8e2ab8adf2ddb22e9973776b"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其三三",
        "preface": "",
        "paragraphs": [
            "父子相携入故园，篾头时过短篱边。",
            "烂泥有刺无人见，踏著方知脚底穿。"
        ],
        "notes": "",
        "id": "93cecc7b69c4f3173f920d6024da4f53"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其三四",
        "preface": "",
        "paragraphs": [
            "清浄法身无可比，病后依前滴滴脓。",
            "燕鸿叫断秋光老，落叶飘来一样红。"
        ],
        "notes": "",
        "id": "a51385706850b031b2cfcace7c83029a"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其三五",
        "preface": "",
        "paragraphs": [
            "新年佛法答云有，小尽依前二十九。",
            "玉麟掣断黄金勒，却向云中大哮吼。"
        ],
        "notes": "",
        "id": "3e211bdd3a508ebe7de00259597134d1"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其三六",
        "preface": "",
        "paragraphs": [
            "新年佛法答云无，会得依前在半途。",
            "谁把扁舟清夜笛，月明吹过洞庭湖。"
        ],
        "notes": "",
        "id": "89495f87c28e3b8f4704ac82cfb357b7"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其三七",
        "preface": "",
        "paragraphs": [
            "谁将画角吹江城，一曲梅花隔岸听。",
            "宿酒乍醒金鸭泠，海棠枝上月犹明。"
        ],
        "notes": "",
        "id": "7fb534f2d63ddb0aec4f2a38b0f8bffb"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其三八",
        "preface": "",
        "paragraphs": [
            "云门是个老阇黎，衲僧巴鼻几时知。",
            "拄杖从教不得动，春来未免倒抽枝。"
        ],
        "notes": "",
        "id": "763b1937e322d8bf1d7cd3f5c25203a5"
    },
    {
        "author": "释道枢",
        "dynasty": "宋",
        "type": "诗",
        "rhythmic": "",
        "title": "颂古三十九首  其三九",
        "preface": "",
        "paragraphs": [
            "旧岁新年作问端，同安从此放颟顸。",
            "凭仗高楼莫吹笛，大家留取倚阑干。"
        ],
        "notes": "",
        "id": "b4a196ecb772f852acbfb0987c4dce3d"
    }
]