[
    {
        "author": "释德惠",
        "dynasty": "宋",
        "type": "诗",
        "rhythmic": "",
        "title": "普通禅寺  其一",
        "preface": "",
        "paragraphs": [
            "古寺何年有，巍峨入杳冥。",
            "水如僧眼碧，山作佛头青。",
            "瓦砾皆能说，虚空亦解听。",
            "道人心已死，窗下卷残经。"
        ],
        "notes": "",
        "id": "adc23a99792b31878921b93174ab87f2"
    },
    {
        "author": "释德惠",
        "dynasty": "宋",
        "type": "诗",
        "rhythmic": "",
        "title": "普通禅寺  其二",
        "preface": "",
        "paragraphs": [
            "问讯岩中主，形枯雪满头。",
            "住山何岁月，坏衲几春秋。",
            "傍石千间屋，腾空百尺楼。",
            "尽从心地出，声价甲西州。"
        ],
        "notes": "",
        "id": "d1e8864819dbedeed1d4ca2de3c8cc77"
    }
]