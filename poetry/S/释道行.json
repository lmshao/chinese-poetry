[
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈十首  其一",
        "preface": "",
        "paragraphs": [
            "动则万丈悬崖，不动则当处沈埋。",
            "千重万重关锁，一锤当面击开。",
            "伎死禅和无数，依前似鸭闻雷。"
        ],
        "notes": "",
        "id": "5dae9a7182c915c3a1a028a51342ec1f"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈十首  其二",
        "preface": "",
        "paragraphs": [
            "车不横推，理无曲断。",
            "若是此花，佛与帝释。"
        ],
        "notes": "",
        "id": "7a475fb9e00ffdbd51e228062d94d26d"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈十首  其三",
        "preface": "",
        "paragraphs": [
            "正宗法眼，历古昭彰。",
            "大因因缘，此时成现。",
            "迅机掣电处密密绵绵，绵绵密密中迅机掣电。",
            "更问如之若何，我面何殊佛面。"
        ],
        "notes": "",
        "id": "f8a6a5eb388e4f9be246d682a0001145"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈十首  其四",
        "preface": "",
        "paragraphs": [
            "金乌急，玉兔速，天上星兮地下要。",
            "衲僧要透祖师关，劝君拈却面前大案山，自然会得五祖把火入牛栏。"
        ],
        "notes": "",
        "id": "4a48ca3b669b7be0b276b4c02ddc2ba6"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈十首  其五",
        "preface": "",
        "paragraphs": [
            "一不成，二不是。",
            "三不定，四不可。",
            "拗折弓箭，踏翻射垛。"
        ],
        "notes": "",
        "id": "f23eb71ec362e60eaab9ab24c2c360ee"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈十首  其六",
        "preface": "",
        "paragraphs": [
            "狗子佛性无，韶石不相辜。",
            "为君重决破，秋至雁衔芦。"
        ],
        "notes": "",
        "id": "8e3326f587c3d68064106b81a7e27f48"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈十首  其七",
        "preface": "",
        "paragraphs": [
            "门前石塔子，八白与九紫。",
            "方道既分明，免被巡官使。"
        ],
        "notes": "",
        "id": "3caae37777f3ef9543193d68ee43341e"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈十首  其八",
        "preface": "",
        "paragraphs": [
            "从上宗门事，直是少时辈。",
            "兔子不吃窼边草，象王走入野狐队。",
            "若是少林禅，达磨自不会。",
            "为甚如此，苦瓠苦连根，甜苽甜彻蒂。"
        ],
        "notes": "",
        "id": "aed6bb5b5b07bb97aed5e26cc4f1dab3"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈十首  其九",
        "preface": "",
        "paragraphs": [
            "问问不差，答答不错。",
            "问答去来，龟毛兔角。"
        ],
        "notes": "",
        "id": "28fe314266f92c57b80c52fbfc1a2a2e"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈十首  其一○",
        "preface": "",
        "paragraphs": [
            "依经解义，三世佛冤。",
            "离经一字，即同魔说。"
        ],
        "notes": "",
        "id": "109516d34eea898911d3cd0a99f4fc22"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古三首  其一",
        "preface": "",
        "paragraphs": [
            "紫罗抹额绣腰裙，倾国风流宛胜秦。",
            "玉笛插藏人不见，夜深吹起凤楼春。"
        ],
        "notes": "",
        "id": "f5d971c2fdcff7fef98b58316acf199d"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古三首  其二",
        "preface": "",
        "paragraphs": [
            "不于三界现身意，谁谓维摩谈不二。",
            "山空昼永鸟无声，春光不在千花里。"
        ],
        "notes": "",
        "id": "6c0425cbfa54e3be29447abdc335bb5e"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古三首  其三",
        "preface": "",
        "paragraphs": [
            "白云山出复山没，寒涧日西还日东。",
            "长老不归予又去，唯留萝月与松风。"
        ],
        "notes": "",
        "id": "5df52e3972ddc62ba9c33e5a8a79d2b9"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂二首  其一",
        "preface": "",
        "paragraphs": [
            "我不会兮不如你，达磨当门缺两齿。",
            "满堂无限白苹风，明明不自秋江起。"
        ],
        "notes": "",
        "id": "95adccbdb40e9208e3fcd658c36e3d82"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂二首  其二",
        "preface": "",
        "paragraphs": [
            "我不会兮不如你，堪笑千花生碓觜。",
            "善财谩说百城游，何曾踏着自家底。"
        ],
        "notes": "",
        "id": "95adccbdb40e9208e3fcd658c36e3d82"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈一首",
        "preface": "",
        "paragraphs": [
            "溪声广长舌，山色清净身。",
            "八万四千偈，明明举似人。"
        ],
        "notes": "",
        "id": "c992ba00d8a13109ae5832b9e0e97ca1"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈五首  其一",
        "preface": "",
        "paragraphs": [
            "会即便会，玉本无暇。",
            "若言不会，碓觜生花。",
            "试问九年面壁，何如大会拈华。",
            "南明恁么商确，也是顺风潵沙。"
        ],
        "notes": "",
        "id": "979de8888749d594186c51a9d6414e2b"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈五首  其二",
        "preface": "",
        "paragraphs": [
            "云笼岳顶，百鸟无声。",
            "月隐寒潭，龙珠自耀。",
            "直得石梁忽然大悟，石洞顿尔心休。",
            "虚空开口作证，溪北石僧点头。",
            "诸人总在这里瞌睡，笑杀陕府铁牛。"
        ],
        "notes": "",
        "id": "c2dec5c1a9df876ecec4b1c7f7509a32"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈五首  其三",
        "preface": "",
        "paragraphs": [
            "通身是口，说得一半。",
            "通身是眼，用得一橛。",
            "用不到处说有余，说不到处用无尽。",
            "所以道，当用无说，当说无用。",
            "用说同时，用说不同时。",
            "诸人若也拟议，西峰在你脚底。"
        ],
        "notes": "",
        "id": "0f6799df9098ca4256f9ef96110deb26"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈五首  其四",
        "preface": "",
        "paragraphs": [
            "句亦刬，意亦刬，绝毫绝厘处，如山如岳。",
            "句亦到，意亦到，如山如岳处，绝毫绝厘。"
        ],
        "notes": "",
        "id": "423fefeb15ef069769758898d26c8cc9"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈五首  其五",
        "preface": "",
        "paragraphs": [
            "黄梅雨，麦秋寒。",
            "恁么会，太无端。",
            "时节因缘佛性义，大都须是髑髅干。"
        ],
        "notes": "",
        "id": "b2135a9f347fd8b89fad8b2ce5c23d9c"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "临终偈",
        "preface": "",
        "paragraphs": [
            "识则识自本心，见则见自本性。",
            "识得本心本性，正是宗门大病。"
        ],
        "notes": "",
        "id": "843468caed42c2d540c0ae2d0b1b0d9e"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古五首  其一",
        "preface": "",
        "paragraphs": [
            "西天屠子气雄豪，欺负神洲罪莫逃。",
            "武帝当头轻一拶，果然提起活人刀。"
        ],
        "notes": "",
        "id": "2d2d1a61f58b2078350cf9fbfe9ca496"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古五首  其二",
        "preface": "",
        "paragraphs": [
            "不是风幡动，天生李老君。",
            "出胎头上髪，寸寸白如银。"
        ],
        "notes": "",
        "id": "a1e4f8b81bf92c54f9dc8ffcb317fd7f"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古五首  其三",
        "preface": "",
        "paragraphs": [
            "一语离窼窟，千生出盖缠。",
            "夜来风雪恶，木折古岩前。"
        ],
        "notes": "",
        "id": "d73197531a7cc7986ba7c3c6858a48e9"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古五首  其四",
        "preface": "",
        "paragraphs": [
            "金不博金，水上洗水。",
            "二祖脑后露腮，达磨当门无齿。"
        ],
        "notes": "",
        "id": "13f674c120c1d6d8d05fa00a5276317d"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古五首  其五",
        "preface": "",
        "paragraphs": [
            "生死自怜同室穴，因何中路隔关山。",
            "一朝忽得亲儿证，趯踏方知盖覆难。"
        ],
        "notes": "",
        "id": "a4d3b1fdac061c0b942ecd8c7307f4b8"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "赠禅者",
        "preface": "",
        "paragraphs": [
            "句下出诸碍，翻身古剑寒。",
            "欲明如上事，须是髑髅干。"
        ],
        "notes": "",
        "id": "72e0b0c53284215405c9fd6eb837d3bc"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "赞佛眼和尚",
        "preface": "",
        "paragraphs": [
            "因我得礼你，玄沙出窼臼，龙门与荐灯后。",
            "咄！。"
        ],
        "notes": "",
        "id": "b3f1a83bcd771b1b039fc1fe191e342b"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其一",
        "preface": "",
        "paragraphs": [
            "枯树云充叶，凋梅雪作花。",
            "击桐成木响，蘸雪吃冬瓜。",
            "长天秋水，孤鹜落霞。"
        ],
        "notes": "",
        "id": "9f2d81df586d5f03b6df4a844efd9ea3"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其二",
        "preface": "",
        "paragraphs": [
            "落叶归根，铁牛当路。",
            "来时无口，索盐得醋。",
            "金槌不动落群机，列圣丛中第六祖。"
        ],
        "notes": "",
        "id": "e464be618efc3d35812206cf2f38f730"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其三",
        "preface": "",
        "paragraphs": [
            "用尽自己心，笑破他人口。",
            "八角磨盘空里走，金毛师子变作狗。"
        ],
        "notes": "",
        "id": "7fdb54233e9f05c4dbfa823e83308667"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其四",
        "preface": "",
        "paragraphs": [
            "赵州庭前柏树子，昆仑眼睛如点漆。",
            "笑他法眼谤先师，觉公心苦口如蜜。"
        ],
        "notes": "",
        "id": "612909bf1892c995038746e0a63cb0f9"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其五",
        "preface": "",
        "paragraphs": [
            "不立孤危机本峻，赵州老子玉无瑕。",
            "当头指出殿里底，刬尽茫茫眼里花。"
        ],
        "notes": "",
        "id": "b708337ebb08d5563d7b20fdede23d6e"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其六",
        "preface": "",
        "paragraphs": [
            "赵州放下著，碓觜忽生花。",
            "虽然无一事，验尽当行家。"
        ],
        "notes": "",
        "id": "1c96e3d41d084a061b17c5a7e195538f"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其七",
        "preface": "",
        "paragraphs": [
            "土埋处处铁菱角，半夜经由未觉难。",
            "于晓岭根伤中倒，方知行过铁门关。"
        ],
        "notes": "",
        "id": "8991b8c85a2090d6c3bfc1d033cb11db"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其八",
        "preface": "",
        "paragraphs": [
            "苍龙带雨离深洞，彩凤啣花入帝关。",
            "一句古今无渗漏，祖师不在东西山。"
        ],
        "notes": "",
        "id": "efaf215ac784293870600fdeddf2e613"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其九",
        "preface": "",
        "paragraphs": [
            "天生白额南山虎，牙爪曾当八面风。",
            "月落三更穿市过，痴人投晓觅行踪。"
        ],
        "notes": "",
        "id": "0ddc55638a7d2bd15928d7365a7cd2c5"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其一○",
        "preface": "",
        "paragraphs": [
            "因我得礼你，昆仑卧潭底。",
            "虽然浪拍天，身上无滴水。"
        ],
        "notes": "",
        "id": "b3f1a83bcd771b1b039fc1fe191e342b"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其一一",
        "preface": "",
        "paragraphs": [
            "新年佛法晢真风，笑杀街头贺岁翁。",
            "三级浪高何处去，谩将双剑定雌雄。"
        ],
        "notes": "",
        "id": "7eae2f99c87da48b5e4404bec53183b8"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其一二",
        "preface": "",
        "paragraphs": [
            "古人一莫，切忌啗啄。",
            "临济权寄库，德山顿萧索。",
            "截断佛祖机关，显出顶门一著。",
            "子细审思量，分明欠一著。"
        ],
        "notes": "",
        "id": "821b9ec777c9d066bcdb46d4b247752d"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其一三",
        "preface": "",
        "paragraphs": [
            "棒下血淋淋，真𨱎不博金。",
            "鸳鸯亲绣出，休更觅金针。"
        ],
        "notes": "",
        "id": "432aebce62ab4f525c1f15713eff52cc"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其一四",
        "preface": "",
        "paragraphs": [
            "如何是佛，口是祸门。",
            "一钱不直，卖与买人。"
        ],
        "notes": "",
        "id": "2961a34997e5fa77bb13beda61a58101"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其一五",
        "preface": "",
        "paragraphs": [
            "门前石塔子，八白与九紫。",
            "方道既分明，免被巡官使。"
        ],
        "notes": "",
        "id": "3caae37777f3ef9543193d68ee43341e"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其一六",
        "preface": "",
        "paragraphs": [
            "堂堂白日上刀梯，任是昆仑眼亦迷。",
            "多谢门前案山子，春来秋去泄天机。"
        ],
        "notes": "",
        "id": "a253ce9d5bd40efa861f2f30206247f0"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其一七",
        "preface": "",
        "paragraphs": [
            "江南江北勿同伦，疑了还疑笑杀人。",
            "谁信一盘油煠底，古今塞断是非门。"
        ],
        "notes": "",
        "id": "f383ce42695f7afecd634b0d1159272e"
    }
]