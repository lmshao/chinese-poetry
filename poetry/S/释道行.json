[
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈十首  其一",
        "preface": "",
        "paragraphs": [
            "动则万丈悬崖，不动则当处沈埋。",
            "千重万重关锁，一锤当面击开。",
            "伎死禅和无数，依前似鸭闻雷。"
        ],
        "notes": "",
        "id": "c338d347aebb2e068902a75b47861ec9"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈十首  其二",
        "preface": "",
        "paragraphs": [
            "车不横推，理无曲断。",
            "若是此花，佛与帝释。"
        ],
        "notes": "",
        "id": "49cd6e1a94e95c66cef5c7a5c668107b"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈十首  其三",
        "preface": "",
        "paragraphs": [
            "正宗法眼，历古昭彰。",
            "大因因缘，此时成现。",
            "迅机掣电处密密绵绵，绵绵密密中迅机掣电。",
            "更问如之若何，我面何殊佛面。"
        ],
        "notes": "",
        "id": "a5ff68a3667d0504e7be5a97be3eca93"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈十首  其四",
        "preface": "",
        "paragraphs": [
            "金乌急，玉兔速，天上星兮地下要。",
            "衲僧要透祖师关，劝君拈却面前大案山，自然会得五祖把火入牛栏。"
        ],
        "notes": "",
        "id": "e4bed58bf61502130f0793d5badd2c1d"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈十首  其五",
        "preface": "",
        "paragraphs": [
            "一不成，二不是。",
            "三不定，四不可。",
            "拗折弓箭，踏翻射垛。"
        ],
        "notes": "",
        "id": "c2e4ac0ce07201ae8f60cdc683c7d7ab"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈十首  其六",
        "preface": "",
        "paragraphs": [
            "狗子佛性无，韶石不相辜。",
            "为君重决破，秋至雁衔芦。"
        ],
        "notes": "",
        "id": "1332cc03f816729fa748bf8075c60bdb"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈十首  其七",
        "preface": "",
        "paragraphs": [
            "门前石塔子，八白与九紫。",
            "方道既分明，免被巡官使。"
        ],
        "notes": "",
        "id": "ee6ef46e943a588286ef66ccc257d19b"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈十首  其八",
        "preface": "",
        "paragraphs": [
            "从上宗门事，直是少时辈。",
            "兔子不吃窼边草，象王走入野狐队。",
            "若是少林禅，达磨自不会。",
            "为甚如此，苦瓠苦连根，甜苽甜彻蒂。"
        ],
        "notes": "",
        "id": "ecf8f825193a3506d43c70606d85060a"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈十首  其九",
        "preface": "",
        "paragraphs": [
            "问问不差，答答不错。",
            "问答去来，龟毛兔角。"
        ],
        "notes": "",
        "id": "90d36b39fadc025ac5c5b68b52216cf0"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈十首  其一〇",
        "preface": "",
        "paragraphs": [
            "依经解义，三世佛冤。",
            "离经一字，即同魔说。"
        ],
        "notes": "",
        "id": "38408b96917f708aa77161561ebf6bba"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古三首  其一",
        "preface": "",
        "paragraphs": [
            "紫罗抹额绣腰裙，倾国风流宛胜秦。",
            "玉笛插藏人不见，夜深吹起凤楼春。"
        ],
        "notes": "",
        "id": "f321673da550be4c14be862581b70904"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古三首  其二",
        "preface": "",
        "paragraphs": [
            "不于三界现身意，谁谓维摩谈不二。",
            "山空昼永鸟无声，春光不在千花里。"
        ],
        "notes": "",
        "id": "ba66fef0979714509b67f268285c6392"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古三首  其三",
        "preface": "",
        "paragraphs": [
            "白云山出复山没，寒涧日西还日东。",
            "长老不归予又去，唯留萝月与松风。"
        ],
        "notes": "",
        "id": "15699b833b422cde0f2b11fc6f1c5b7e"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂二首  其一",
        "preface": "",
        "paragraphs": [
            "我不会兮不如你，达磨当门缺两齿。",
            "满堂无限白苹风，明明不自秋江起。"
        ],
        "notes": "",
        "id": "eb7bc1bc40baba4b8ff2a172a19baab3"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂二首  其二",
        "preface": "",
        "paragraphs": [
            "我不会兮不如你，堪笑千花生碓觜。",
            "善财谩说百城游，何曾踏着自家底。"
        ],
        "notes": "",
        "id": "fd2c568b4362a0963a548501a3ebca9e"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈一首",
        "preface": "",
        "paragraphs": [
            "溪声广长舌，山色清净身。",
            "八万四千偈，明明举似人。"
        ],
        "notes": "",
        "id": "6bb78a9b5b3bfc5601bd59315e6d32c1"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈五首  其一",
        "preface": "",
        "paragraphs": [
            "会即便会，玉本无暇。",
            "若言不会，碓觜生花。",
            "试问九年面壁，何如大会拈华。",
            "南明恁么商确，也是顺风潵沙。"
        ],
        "notes": "",
        "id": "2af4ca449d3a7ab9ef0eaab2fc4c1591"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈五首  其二",
        "preface": "",
        "paragraphs": [
            "云笼岳顶，百鸟无声。",
            "月隐寒潭，龙珠自耀。",
            "直得石梁忽然大悟，石洞顿尔心休。",
            "虚空开口作证，溪北石僧点头。",
            "诸人总在这里瞌睡，笑杀陕府铁牛。"
        ],
        "notes": "",
        "id": "07774e689c1068a36588ff7d499edb10"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈五首  其三",
        "preface": "",
        "paragraphs": [
            "通身是口，说得一半。",
            "通身是眼，用得一橛。",
            "用不到处说有余，说不到处用无尽。",
            "所以道，当用无说，当说无用。",
            "用说同时，用说不同时。",
            "诸人若也拟议，西峰在你脚底。"
        ],
        "notes": "",
        "id": "8b87e22cebfd08c53a3d2f6b8237b165"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈五首  其四",
        "preface": "",
        "paragraphs": [
            "句亦刬，意亦刬，绝毫绝厘处，如山如岳。",
            "句亦到，意亦到，如山如岳处，绝毫绝厘。"
        ],
        "notes": "",
        "id": "51ad8b155295a3ae4de5160a4b1e7929"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "偈五首  其五",
        "preface": "",
        "paragraphs": [
            "黄梅雨，麦秋寒。",
            "恁么会，太无端。",
            "时节因缘佛性义，大都须是髑髅干。"
        ],
        "notes": "",
        "id": "fdebf8bec703ecedaced3791052b67f3"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "临终偈",
        "preface": "",
        "paragraphs": [
            "识则识自本心，见则见自本性。",
            "识得本心本性，正是宗门大病。"
        ],
        "notes": "",
        "id": "ae80f8349f0eed7c7a69230c52a5eee0"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古五首  其一",
        "preface": "",
        "paragraphs": [
            "西天屠子气雄豪，欺负神洲罪莫逃。",
            "武帝当头轻一拶，果然提起活人刀。"
        ],
        "notes": "",
        "id": "eebd8a43533cc7e3b30fd054061c1b6f"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古五首  其二",
        "preface": "",
        "paragraphs": [
            "不是风幡动，天生李老君。",
            "出胎头上髪，寸寸白如银。"
        ],
        "notes": "",
        "id": "2e75a5fe2760654b6d13cb5d92f18563"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古五首  其三",
        "preface": "",
        "paragraphs": [
            "一语离窼窟，千生出盖缠。",
            "夜来风雪恶，木折古岩前。"
        ],
        "notes": "",
        "id": "896b7d9c31db87e4310167dee7f5435d"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古五首  其四",
        "preface": "",
        "paragraphs": [
            "金不博金，水上洗水。",
            "二祖脑后露腮，达磨当门无齿。"
        ],
        "notes": "",
        "id": "3bff9d11e726c206169a37c2c0d6db39"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古五首  其五",
        "preface": "",
        "paragraphs": [
            "生死自怜同室穴，因何中路隔关山。",
            "一朝忽得亲儿证，趯踏方知盖覆难。"
        ],
        "notes": "",
        "id": "4b0df9df4f7e39a1685793697657da14"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "赠禅者",
        "preface": "",
        "paragraphs": [
            "句下出诸碍，翻身古剑寒。",
            "欲明如上事，须是髑髅干。"
        ],
        "notes": "",
        "id": "f69b2cc279a76902b30cf2de21a816c4"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "赞佛眼和尚",
        "preface": "",
        "paragraphs": [
            "因我得礼你，玄沙出窼臼，龙门与荐灯后。",
            "咄！。"
        ],
        "notes": "",
        "id": "f5338dc2fbede51dd35b93980080930f"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其一",
        "preface": "",
        "paragraphs": [
            "枯树云充叶，凋梅雪作花。",
            "击桐成木响，蘸雪吃冬瓜。",
            "长天秋水，孤鹜落霞。"
        ],
        "notes": "",
        "id": "2fbfc3568f92bfbefd202659db0937f6"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其二",
        "preface": "",
        "paragraphs": [
            "落叶归根，铁牛当路。",
            "来时无口，索盐得醋。",
            "金槌不动落群机，列圣丛中第六祖。"
        ],
        "notes": "",
        "id": "846a4f207df491ea3c0ad86417ac84fb"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其三",
        "preface": "",
        "paragraphs": [
            "用尽自己心，笑破他人口。",
            "八角磨盘空里走，金毛师子变作狗。"
        ],
        "notes": "",
        "id": "de1f016a4a8e77368a3b4a796bfeaf1a"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其四",
        "preface": "",
        "paragraphs": [
            "赵州庭前柏树子，昆仑眼睛如点漆。",
            "笑他法眼谤先师，觉公心苦口如蜜。"
        ],
        "notes": "",
        "id": "218632208bd9e152d262ffbc6ab97088"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其五",
        "preface": "",
        "paragraphs": [
            "不立孤危机本峻，赵州老子玉无瑕。",
            "当头指出殿里底，刬尽茫茫眼里花。"
        ],
        "notes": "",
        "id": "ef9a0e2943b7ff7af355e6c1ef6ea93a"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其六",
        "preface": "",
        "paragraphs": [
            "赵州放下著，碓觜忽生花。",
            "虽然无一事，验尽当行家。"
        ],
        "notes": "",
        "id": "352e1faffab0e26d017863bab39c0699"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其七",
        "preface": "",
        "paragraphs": [
            "土埋处处铁菱角，半夜经由未觉难。",
            "于晓岭根伤中倒，方知行过铁门关。"
        ],
        "notes": "",
        "id": "f27f2a6505bf1c0511fb7715d7107890"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其八",
        "preface": "",
        "paragraphs": [
            "苍龙带雨离深洞，彩凤啣花入帝关。",
            "一句古今无渗漏，祖师不在东西山。"
        ],
        "notes": "",
        "id": "76ac503d1f86b498065ecec4221ceb01"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其九",
        "preface": "",
        "paragraphs": [
            "天生白额南山虎，牙爪曾当八面风。",
            "月落三更穿市过，痴人投晓觅行踪。"
        ],
        "notes": "",
        "id": "69800a80a429c07def51e0914074aec8"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其一〇",
        "preface": "",
        "paragraphs": [
            "因我得礼你，昆仑卧潭底。",
            "虽然浪拍天，身上无滴水。"
        ],
        "notes": "",
        "id": "6c94b95772e87dddf6e9cbb45797cc53"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其一一",
        "preface": "",
        "paragraphs": [
            "新年佛法晢真风，笑杀街头贺岁翁。",
            "三级浪高何处去，谩将双剑定雌雄。"
        ],
        "notes": "",
        "id": "5fef91ccfe89f0378f5a4ecb774634ef"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其一二",
        "preface": "",
        "paragraphs": [
            "古人一莫，切忌啗啄。",
            "临济权寄库，德山顿萧索。",
            "截断佛祖机关，显出顶门一著。",
            "子细审思量，分明欠一著。"
        ],
        "notes": "",
        "id": "084cfcebaae9b67f76a6bd9faddf2ea2"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其一三",
        "preface": "",
        "paragraphs": [
            "棒下血淋淋，真𨱎不博金。",
            "鸳鸯亲绣出，休更觅金针。"
        ],
        "notes": "",
        "id": "6e37ef6a44bac3da9bc296de620d7e1b"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其一四",
        "preface": "",
        "paragraphs": [
            "如何是佛，口是祸门。",
            "一钱不直，卖与买人。"
        ],
        "notes": "",
        "id": "0279a3503534d11ba87adee030d128f1"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其一五",
        "preface": "",
        "paragraphs": [
            "门前石塔子，八白与九紫。",
            "方道既分明，免被巡官使。"
        ],
        "notes": "",
        "id": "ee6ef46e943a588286ef66ccc257d19b"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其一六",
        "preface": "",
        "paragraphs": [
            "堂堂白日上刀梯，任是昆仑眼亦迷。",
            "多谢门前案山子，春来秋去泄天机。"
        ],
        "notes": "",
        "id": "7d1ada65834050e81b27e094a9b59e97"
    },
    {
        "author": "释道行",
        "dynasty": "宋",
        "type": "诗",
        "rhythmic": "",
        "title": "颂古十七首  其一七",
        "preface": "",
        "paragraphs": [
            "江南江北勿同伦，疑了还疑笑杀人。",
            "谁信一盘油煠底，古今塞断是非门。"
        ],
        "notes": "",
        "id": "443ef1bf729f2a842259762ffc3bd68b"
    }
]