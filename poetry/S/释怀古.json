[
    {
        "author": "释怀古",
        "dynasty": "宋",
        "type": "诗",
        "rhythmic": "",
        "title": "送田锡下第归宁",
        "preface": "",
        "paragraphs": [
            "念别孤亲久，无成万里归。",
            "算程芳草尽，去国故人稀。",
            "栈阁浮空险，刀州入望微。",
            "前期有公荐，莫愧老莱衣。"
        ],
        "notes": "",
        "id": "6f91e2f340494d3ce23cc5acd72630bd"
    },
    {
        "author": "释怀古",
        "dynasty": "宋",
        "type": "诗",
        "rhythmic": "",
        "title": "原居早秋",
        "preface": "",
        "paragraphs": [
            "秋生深径里，老病眼慵开。",
            "户外行人绝，林闲朔吹回。",
            "乱蛩鸣古堑，残日照荒台。",
            "唯有他山约，相亲入望来。"
        ],
        "notes": "",
        "id": "b78206290df3056785b8343a339aa4c1"
    },
    {
        "author": "释怀古",
        "dynasty": "宋",
        "type": "诗",
        "rhythmic": "",
        "title": "闻蛩",
        "preface": "",
        "paragraphs": [
            "幽虫侵暮急，断续苦相亲。",
            "夜魄沈荒垒，寒声出壤邻。",
            "霜清空思切，秋永几愁新。",
            "徒感流年鬓，茎茎暗结银。"
        ],
        "notes": "",
        "id": "42d4db265cb90ce764bd0640d855d77d"
    },
    {
        "author": "释怀古",
        "dynasty": "宋",
        "type": "诗",
        "rhythmic": "",
        "title": "寺居寄简长",
        "preface": "",
        "paragraphs": [
            "雪苑东山寺，山深少往还。",
            "红尘无梦想，白日自安闲。",
            "杖履苔花上，香灯树影闲。",
            "何须更飞锡，归隐沃洲山。"
        ],
        "notes": "",
        "id": "2b385bf8388a40140dd537cb369b1acc"
    },
    {
        "author": "释怀古",
        "dynasty": "宋",
        "type": "诗",
        "rhythmic": "",
        "title": "灞陵秋居酬友人见寄",
        "preface": "",
        "paragraphs": [
            "灞陵秋负期，独客自怀悲。",
            "远水去无极，离人来几时。",
            "暝烟沈古道，寒日堕乔枝。",
            "寄信遥天外，殷勤说白髭。"
        ],
        "notes": "",
        "id": "c9a0000038d0c19066cbb88e4ca95a09"
    },
    {
        "author": "释怀古",
        "dynasty": "宋",
        "type": "诗",
        "rhythmic": "",
        "title": "草",
        "preface": "",
        "paragraphs": [
            "漠漠更离离，闲吟笑复悲。",
            "六朝争战处，千载寂寥时。",
            "阵阔围空垒，丛疏露断碑。",
            "不堪残照外，牧笛隔烟吹。"
        ],
        "notes": "",
        "id": "a9a1d9afd1c2d598e009b7f2880ce97d"
    },
    {
        "author": "释怀古",
        "dynasty": "宋",
        "type": "诗",
        "rhythmic": "",
        "title": "赠万胡主簿",
        "preface": "",
        "paragraphs": [
            "廉可继悬鱼，官清术有余。",
            "民田侵废苑，公署似闲居。",
            "草长通囹圄，花飞落簿书。",
            "见君松操直，经考只如初。"
        ],
        "notes": "",
        "id": "ea17236279745886dde7d5a7fb87242d"
    },
    {
        "author": "释怀古",
        "dynasty": "宋",
        "type": "诗",
        "rhythmic": "",
        "title": "烂柯山二首  其一",
        "preface": "",
        "paragraphs": [
            "仙家轻岁月，浮世重光阴。",
            "白髪有先后，青山无古今。",
            "局终柯已烂，尘散海尤深。",
            "若觅长生路，烟霞无处寻。"
        ],
        "notes": "",
        "id": "4fe1f21d25fd0fdd869670b461f02e28"
    },
    {
        "author": "释怀古",
        "dynasty": "宋",
        "type": "诗",
        "rhythmic": "",
        "title": "烂柯山二首  其二",
        "preface": "",
        "paragraphs": [
            "王质烂柯事，传闻不在疑。",
            "百年容易客，一局等闲棋。",
            "此著有谁见，无言祇自知。",
            "石桥南畔路，依旧日斜晖。"
        ],
        "notes": "",
        "id": "7abefa2dd0698c9debe4e072cc6e6f8c"
    },
    {
        "author": "释怀古",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "雾开离草迥，风逆到花迟。"
        ],
        "notes": "",
        "id": "922c4dd96f8cd4b9f88a95ef3e4eccb0"
    },
    {
        "author": "释怀古",
        "dynasty": "宋",
        "type": "诗",
        "rhythmic": "",
        "title": "存目",
        "preface": "",
        "paragraphs": [
            "诗题：居天柱山首句：四野豁家庭。"
        ],
        "notes": "",
        "id": "69138c90ddee48584bf58e6f5ae6ecd6"
    }
]