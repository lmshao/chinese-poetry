[
    {
        "author": "司马退之",
        "dynasty": "唐",
        "type": "诗",
        "rhythmic": "",
        "title": "洗心",
        "preface": "",
        "paragraphs": [
            "不践名利道，始觉尘土腥。",
            "不味稻粱食，始觉精神清。",
            "罗浮奔走外，日月无短明。",
            "山瘦松亦劲，鹤老飞更轻。",
            "逍遥此中客，翠发皆长生。",
            "草木多古色，鸡犬无新声。",
            "君有出俗志，不贪英雄名。",
            "傲然脱冠带，改换人间情。",
            "去矣丹霄路，向晓云冥冥。"
        ],
        "notes": "",
        "id": "ffeee1e95b405bb6b7e833fe71c773be"
    }
]