[
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "言兴",
        "preface": "",
        "paragraphs": [
            "矻矻被吟牵，因师贾浪仙。",
            "江山风月处，一十二三年。",
            "雅颂在于此，浮华致那边。",
            "犹惭功未至，谩道近千篇。"
        ],
        "notes": "",
        "id": "5085b228cd2722b955318d08343593b9"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "江上秋思",
        "preface": "",
        "paragraphs": [
            "到来江上久，谁念旅游心。",
            "故国无秋信，邻家有夜砧。",
            "坐遥翻不睡，愁极却成吟。",
            "即恐髭连鬓，还为白所侵。"
        ],
        "notes": "",
        "id": "28647c051218ec0da3a317eb27a900c8"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "匡山居",
        "preface": "",
        "paragraphs": [
            "无才加性拙，道理合藏踪。",
            "是处非深远，其山已万重。",
            "经时隣境战，独夜隔云舂。",
            "昨日泉中见，常鱼亦化龙。"
        ],
        "notes": "",
        "id": "77b2ac4faf51f6f77d0764e224bb8efd"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "夷陵即事",
        "preface": "",
        "paragraphs": [
            "不难饶白发，相续是滩波。",
            "避世嫌身晚，思家乞梦多。",
            "暑衣经雪着，冻砚向阳呵。",
            "岂谓临岐路，还闻圣主过。"
        ],
        "notes": "",
        "id": "a23c14a83965c2775f21b80212faa83c"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "紫阁隐者",
        "preface": "",
        "paragraphs": [
            "天高紫阁侵，隐者信沈沈。",
            "道长年兼长，云深草复深。",
            "如非禅客见，即是猎人寻。",
            "北笑长安道，埃尘古到今。"
        ],
        "notes": "",
        "id": "c10cbf7da29bd55c2a5104a5d85cc8b5"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "与陈陶处士",
        "preface": "",
        "paragraphs": [
            "钟陵城外住，喻似玉沈泥。",
            "道直贫嫌杀，神清语亦低。",
            "雪深加酒债，春尽减诗题。",
            "记得曾邀宿，山茶独自携。"
        ],
        "notes": "",
        "id": "7dbe60b9f4c76a4c8b9b2d0c63a8aea7"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "与王嵩隐",
        "preface": "",
        "paragraphs": [
            "一生吟兴僻，方见业精微。",
            "事若终难得，乡应不易归。",
            "乱收西日叶，双掩北风扉。",
            "合国诸卿相，皆曾着布衣。"
        ],
        "notes": "",
        "id": "721a311f08e91baf1c518a7b3479ad9d"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "怀陆龟蒙处士",
        "preface": "",
        "paragraphs": [
            "布褐东南隐，相传继谢敷。",
            "高谭夫子道，静看海山图。",
            "事免伤心否，碁逢敌手无。",
            "关中花数内，独不见菖蒲。"
        ],
        "notes": "",
        "id": "0a52a0739e7a26ab44e8a805bdeb6328"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "寄华阴司空侍郎",
        "preface": "",
        "paragraphs": [
            "劒[佩]已深扃，茅为岳面亭。",
            "诗犹少绮美，画肯爱丹青。",
            "换笔修僧史，焚香阅道经。",
            "相邀来未得，但想鹤仪形。"
        ],
        "notes": "",
        "id": "a0845fff4f715c903cc25a5d326292e8"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "送陆肱入关",
        "preface": "",
        "paragraphs": [
            "舟行复陆行，始得到咸京。",
            "准拟何人口，吹嘘六义名。",
            "乱山遥减翠，丛菊早含英。",
            "衣锦还乡日，他时有此荣。"
        ],
        "notes": "",
        "id": "30722da30df7d00baca76a6f6ab23bce"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "送刘必先",
        "preface": "",
        "paragraphs": [
            "力进凭诗业，心焦阙问安。",
            "远行无处易，孤立本来难。",
            "楚月船中没，秦星马上残。",
            "明年有公道，更以命推看。"
        ],
        "notes": "",
        "id": "e05c20c67e4a7ea7a4a2ab4b8553f462"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "寄方干处士",
        "preface": "",
        "paragraphs": [
            "格外缀清诗，诗名独得知。",
            "闲居公道日，醉卧牡丹时。",
            "海鸟和涛望，山僧带雪期。",
            "仍闻称处士，圣主肯相违。"
        ],
        "notes": "",
        "id": "ad08e9f0e49d01450978acb8f44fe44d"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "寄刘逸士",
        "preface": "",
        "paragraphs": [
            "无愁无累者，偶向市朝游。",
            "此后乘孤艇，依前入乱流。",
            "高眠歌圣日，下钓坐清秋。",
            "道不离方寸，而能混俗求。"
        ],
        "notes": "",
        "id": "0822343d39142e8df83c23c6e9425c27"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "送独孤处士",
        "preface": "",
        "paragraphs": [
            "万里去非忙，惟携贮药囊。",
            "山家消夜景，酒肆过年光。",
            "立鹤洲侵浪，喧蛬壁近床。",
            "谁人临上路，乞得变髭方。"
        ],
        "notes": "",
        "id": "b9981deedb4cf5eb11f3505014bd3fab"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "早春送人归岳阳",
        "preface": "",
        "paragraphs": [
            "久食主人鱼，春来复旧居。",
            "远无千里浪，轻有半船书。",
            "过片晴云淡，消残暮雪虚。",
            "岳阳多异境，搜思勿令疎。"
        ],
        "notes": "",
        "id": "23200e23530a87e6f16e187135faacac"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "冬暮送人",
        "preface": "",
        "paragraphs": [
            "长安冬欲尽，又送一遗贤。",
            "醉后情浑可，言休理不然。",
            "射衣秦岭雪，摇月汉江船。",
            "亦过春兼夏，回期信有蝉。"
        ],
        "notes": "",
        "id": "e255f0fcc17479c412b13aebea85f1b7"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "送徐道人东游",
        "preface": "",
        "paragraphs": [
            "长安人扰扰，独自有闲心。",
            "海上山中去，风前月下吟。",
            "引猿秋果熟，藏鹤晓云深。",
            "易姓更名数，难教弟子寻。"
        ],
        "notes": "",
        "id": "73b509e58800939d1bb98d54a5e36d9e"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "自纪",
        "preface": "",
        "paragraphs": [
            "诸机忘尽未忘诗，似向诗中有所依。",
            "远境等闲支枕觅，空山容易杖藜归。",
            "清猿一一居林叫，白鸟双双避钓飞。",
            "欲画净名居士像，焚香愿见陆探微。"
        ],
        "notes": "",
        "id": "bb185eaa4733307cfc6579be82a51f96"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "怀智栖上人",
        "preface": "",
        "paragraphs": [
            "临水登山自有期，不同游子暮何之。",
            "闲眠默坐身堪赏，已去还来事可知。",
            "林鸟隔云飞一饷，草虫和雨叫多时。",
            "思君最易令人老，倚槛空吟所寄诗。"
        ],
        "notes": "",
        "id": "d941e629794a6ecbe6e8129d50001372"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "峡中酬荆南郑准",
        "preface": "",
        "paragraphs": [
            "山斋西向蜀江𣸣，四载安居复有群。",
            "风雁势高犹可见，雪猿声苦不堪闻。",
            "新诗写出难胜宝，破衲披行却类云。",
            "每喜溯流宾客说，元瑜刀笔润雄军。"
        ],
        "notes": "",
        "id": "8ffda171c2e082854bfe4b1266b14ddf"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "寄荆门郑准",
        "preface": "",
        "paragraphs": [
            "传衣传钵理难论，绮靡销磨二雅尊。",
            "不许姓名留月观，终携瓶锡去云门。",
            "窗间挂烛通宵在，竹上题诗隔岁存。",
            "珍重荆门郑从事，十年同受景升恩。"
        ],
        "notes": "",
        "id": "14edcc98dc6eace4362253e0334c1dda"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "将欲再游荆渚留辞岐下司徒",
        "preface": "",
        "paragraphs": [
            "竹锡铜瓶配衲衣，殷公楼畔偶然离。",
            "白莲几看从开日，明月长吟到落时。",
            "活计本无桑柘润，疎慵寻有水云资。",
            "今朝回去精神别，为得头厅宰相诗。"
        ],
        "notes": "",
        "id": "384b89c1981375b7eac4557b44c14c8b"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "赠村公",
        "preface": "",
        "paragraphs": [
            "䌷衣木突此乡尊，白尽须眉眼未昏。",
            "醉舞神筵随鼓笛，闲歌圣代和儿孙。",
            "黍苗一顷垂秋日，茅栋三间映古原。",
            "也笑长安名利处，红尘半是马蹄翻。"
        ],
        "notes": "",
        "id": "062078e31e2f170311f71480b3c27f36"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "秋夜吟",
        "preface": "",
        "paragraphs": [
            "梧桐雨畔夜愁吟，抖擞衣裾藓色侵。",
            "枉道一生无系着，湘南山水别人寻。"
        ],
        "notes": "",
        "id": "336e6b023d3df60273028300bf2d8e7c"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "读齐己上人集",
        "preface": "",
        "paragraphs": [
            "诗为儒者禅，此格的惟仙。",
            "古雅如周颂，清和甚舜弦。",
            "冰生听瀑句，香发早梅篇。",
            "想得吟成夜，文星照楚天。"
        ],
        "notes": "",
        "id": "9e9e387f180b4b0bd99c7a2c18a3a597"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "除夜",
        "preface": "",
        "paragraphs": [
            "九冬三十夜，寒与暖分开。",
            "坐到四更后，身添一岁来。",
            "鱼灯延腊火，兽炭化春灰。",
            "青帝今应老，迎新见几回。"
        ],
        "notes": "",
        "id": "f851108230c58d78407b2b091516a58e"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "送人归乡",
        "preface": "",
        "paragraphs": [
            "多才与命违，末路忆柴扉。",
            "白发何人问，青山一劒归。",
            "晴烟独鸟没，野渡乱花飞。",
            "寂寞长亭外，依然空落晖。"
        ],
        "notes": "",
        "id": "fa3a63536bae5484f9653787223886dc"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "述怀 一",
        "preface": "",
        "paragraphs": [
            "青门聊极望，何事久离群。",
            "芳草失归路，故乡空暮云。",
            "信回陵树老，梦断灞流分。",
            "兄弟正南北，鸿声堪独闻。"
        ],
        "notes": "",
        "id": "7dec8b6846c36f00fc0d77c9c82df69c"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "述怀 二",
        "preface": "",
        "paragraphs": [
            "五城初罢构，海上忆闲行。",
            "触雪麻衣静，登山竹锡轻。",
            "天寒岳寺出，日晚岛泉清。",
            "坐与幽期遇，何湖心渺冥。"
        ],
        "notes": "",
        "id": "e536f9a6281203a50cfdb2dcb40dd5df"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "宿寿安甘棠馆 一",
        "preface": "",
        "paragraphs": [
            "行人方倦役，到此似还乡。",
            "流水来关外，青山近洛阳。",
            "溪云归洞鹤，松月半轩霜。",
            "坐恐晨钟动，天涯道路长。"
        ],
        "notes": "",
        "id": "2884a27fdaa172a0f3d1b21ae7fa6ec9"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "宿寿安甘棠馆 二",
        "preface": "",
        "paragraphs": [
            "山空蕙气香，乳管折云房。",
            "愿值壶中客，亲传肘后方。",
            "三更礼星斗，寸匕服丹霜。",
            "默坐树阴下，仙经横石床。"
        ],
        "notes": "",
        "id": "1337d77d6fb2822390d6752dc7bc03b1"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "送朴山人归新罗",
        "preface": "",
        "paragraphs": [
            "浩渺行无极，扬帆但信风。",
            "云山过海半，乡树入舟中。",
            "波定遥天出，沙平远岸穷。",
            "离心寄何处，目击曙霞东。"
        ],
        "notes": "",
        "id": "df4d0a0ebac3ed45ccd27a06b27ff213"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "宿清远峡山寺",
        "preface": "",
        "paragraphs": [
            "寺近朝天路，多闻玉佩音。",
            "鉴人开慧眼，归鸟息禅心。",
            "磬接星河曙，窗连夏木深。",
            "此中能宴坐，何必在云林。"
        ],
        "notes": "",
        "id": "d374380fa12164f78e1ebf25f2b843fd"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "松山岭",
        "preface": "",
        "paragraphs": [
            "平生闲放久，野鹿许为群。",
            "居止隣西岳，轩窗度白云。",
            "斋心饭松子，话道接茅君。",
            "汉主恩情去，空山起夕氛。"
        ],
        "notes": "",
        "id": "3d2a85a4e1761a75e622f7d4c04c09b9"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "浸浸三楚白，渺渺九江寒。"
        ],
        "notes": "",
        "id": "1d996158b0b7052232f9f9cbc07dd34a"
    },
    {
        "author": "尚颜",
        "dynasty": "唐",
        "type": "诗",
        "rhythmic": "",
        "title": "蟋蟀诗",
        "preface": "",
        "paragraphs": [
            "无风来竹院，有月在沙（《诗学指南》本作「莎」）亭。",
            "（见《吟窗杂录》卷十四《诗中旨格》）。"
        ],
        "notes": "",
        "id": "8817d3b435a92d99136d3e55aff5eac9"
    }
]