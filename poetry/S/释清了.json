[
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂二十九首  其一",
        "preface": "",
        "paragraphs": [
            "不假千头说，炽然无闲歇。",
            "深密密处光彩顿生，明历历时混融皎洁。",
            "若也和身放倒，随流任真。",
            "始信百般计较不成，运用本无欠缺。"
        ],
        "notes": "",
        "id": "b6b033c7aafa81630bee50eacb298b42"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂二十九首  其二",
        "preface": "",
        "paragraphs": [
            "傍参密旨，妙会玄宗。",
            "句在混沌前，岂涉今时路。",
            "在无舕人解语，无情者皆闻。",
            "通途消耗不分时，灵脉浩流无闲处。"
        ],
        "notes": "",
        "id": "6250c4cba1d18f2225a70c0a8dc37db3"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂二十九首  其三",
        "preface": "",
        "paragraphs": [
            "暗里抽横骨，弥天句已彰。",
            "明中坐舌头，匝地无纹彩。",
            "混不容其迹，照不留其痕。",
            "金乌子夜出乾坤，浓云停午生岳面。"
        ],
        "notes": "",
        "id": "436e1c568230465811dfb2172b4d2fbd"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂二十九首  其四",
        "preface": "",
        "paragraphs": [
            "穷微丧本，体妙失宗。",
            "一句截流，渊源及尽。"
        ],
        "notes": "",
        "id": "89961ef3be67dc22d3a9162ae9caa1a4"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂二十九首  其五",
        "preface": "",
        "paragraphs": [
            "粗中辨细，门里出身。",
            "石女不孤，机梭暗泄。",
            "细中辨粗，身里出门。",
            "暖气虽消岩上雪，冰壶未破劫前春。",
            "六门活计冷翛然，万顷琉璃寒彻骨。"
        ],
        "notes": "",
        "id": "130e82987475b900dd975d342a1bb191"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂二十九首  其六",
        "preface": "",
        "paragraphs": [
            "居动而常寂，处暗而愈明。",
            "不堕二边机，当头谁敢触。",
            "正按傍提有据，真慈妙应无穷。"
        ],
        "notes": "",
        "id": "ac96c72a00e0395c1a40ecf72f401b22"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂二十九首  其七",
        "preface": "",
        "paragraphs": [
            "虚玄及尽，见处偏枯。",
            "明湛不摇，想中渗漏。"
        ],
        "notes": "",
        "id": "1dd605c12a9e53a867bb908d612b5353"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂二十九首  其八",
        "preface": "",
        "paragraphs": [
            "藏身处，没踪迹，浩意融时谁辨的。",
            "没踪迹处莫藏身，蓦移步处妙难寻。",
            "枯根石里花明秀，劫外威光密密新。"
        ],
        "notes": "",
        "id": "ca10229a6802aae84fbc580229247960"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂二十九首  其九",
        "preface": "",
        "paragraphs": [
            "无功妙旨，不涉玄徽。",
            "一念潜通，全机密运。",
            "易奏高山流水曲，难传虚空夜明符。",
            "暗中灵句许谁知，化外威光须自看。",
            "不行青嶂路，争到白云根。"
        ],
        "notes": "",
        "id": "75fade377af8f5d7cbe29574b03bc2ec"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂二十九首  其一○",
        "preface": "",
        "paragraphs": [
            "家音历历，的要难通。",
            "绍了非功，忘其担荷。",
            "户上有动从断径，坐中无照胜燃灯。",
            "既知活计现成，便合深沈消耗。"
        ],
        "notes": "",
        "id": "d2e805befd4d1d79275c6986cc926734"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂二十九首  其一一",
        "preface": "",
        "paragraphs": [
            "刹尘一扫，大小量空，念劫两融。",
            "前后际断，不离当处，圆应无穷。",
            "安住是中，周施不怠。"
        ],
        "notes": "",
        "id": "ab64b2dbe40236cac362b8c9c66649c6"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂二十九首  其一二",
        "preface": "",
        "paragraphs": [
            "未休休去，未歇歇去。",
            "豁然宝镜当台，无限清光满户。"
        ],
        "notes": "",
        "id": "3df91f79d0f6be6433fad4c40e01bc52"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂二十九首  其一三",
        "preface": "",
        "paragraphs": [
            "莫怪石头饶舌，便道灵源明皎洁。",
            "功成照不失虚，妙尽明无间歇。",
            "如今果尔难藏，尽逐秋光漏泄。",
            "/为报海内道人，参取个中时节。"
        ],
        "notes": "",
        "id": "61ef401ec70c21169680849cdc317b71"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂二十九首  其一四",
        "preface": "",
        "paragraphs": [
            "披毛游火聚，焰里藏身；戴角混尘泥，光中转步。",
            "灵珠绝点，卞玉无瑕。",
            "一念廓融，千机秀发。"
        ],
        "notes": "",
        "id": "8826b741ebb015736a527eacabbc80ef"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂二十九首  其一五",
        "preface": "",
        "paragraphs": [
            "里许明如日，丝毫无隔碍。",
            "一灵不假胞胎，四大孰为主宰。",
            "如今彻底露堂堂，运用随缘常自在。"
        ],
        "notes": "",
        "id": "1fb348cb111582baca5eb471b26da1f3"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂二十九首  其一六",
        "preface": "",
        "paragraphs": [
            "终日分别，只是分别自心。",
            "堪笑念彼观音力，毕竟还著于本人。",
            "黄头老衲，有理难伸。",
            "为什么有理难伸，贼是家亲。"
        ],
        "notes": "",
        "id": "3f5e09027abd8782b5cdcc3a4027a950"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂二十九首  其一七",
        "preface": "",
        "paragraphs": [
            "雨洗摩尼增秀色，全身不昧一丝头。",
            "灵源倾泻无闲歇，添得滁山水逆流。"
        ],
        "notes": "",
        "id": "bf624c82b6face8ce77926f8c648da81"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂二十九首  其一八",
        "preface": "",
        "paragraphs": [
            "沿流无定止，真照不留踪。",
            "千峰秀处鹤难栖，万水澄时鱼自稳。",
            "樵人罢赏，钓客迷巢，古渡深云，同歌绝韵。"
        ],
        "notes": "",
        "id": "d0694f0142ec291a095c87774d67d39f"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂二十九首  其一九",
        "preface": "",
        "paragraphs": [
            "日月镇长灵，古今常不改。",
            "如何特地新，各要施三拜。",
            "及尽无依体自玄，双六盆中休喝彩。"
        ],
        "notes": "",
        "id": "37621ebeeb9d6874ab798b9e54d8453a"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂二十九首  其二○",
        "preface": "",
        "paragraphs": [
            "机回明位，妙尽转身。",
            "一梦青山，满船白月。",
            "子夜云收碧汉，中秋露混银河。",
            "芦花深处蓦相逢，谈笑饮茶无处避。"
        ],
        "notes": "",
        "id": "75116ca303a91b14bcbf86366a91e89e"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂二十九首  其二一",
        "preface": "",
        "paragraphs": [
            "百亿毛头，花开不犯春风。",
            "三冬雪里，争芳全彰浩意。",
            "云凝谷晓，滴水冰生。",
            "活计现成，凭谁受用。",
            "头上青灰三五斗，明明不堕晓来机。"
        ],
        "notes": "",
        "id": "0b28c8ac1682198d3d4f0f5fbefd31ab"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂二十九首  其二二",
        "preface": "",
        "paragraphs": [
            "祇恁么，休寻觅，见成堂堂忘得失。",
            "假使心通无量时，历劫何曾异今日。",
            "圣僧堂里坐，金刚门外立。",
            "广长舌相耀乾坤，半夜乌飞白如漆。"
        ],
        "notes": "",
        "id": "bcae4ce1bd423ad8a5587d9185b7767f"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂二十九首  其二三",
        "preface": "",
        "paragraphs": [
            "运步不当机，个中无肯路。",
            "明密浩难齐，未前超佛祖。",
            "及尽回途恁么来，撒手相逢无回互。"
        ],
        "notes": "",
        "id": "bdec56c47a634b7c52a1d6a8d426ec91"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂二十九首  其二四",
        "preface": "",
        "paragraphs": [
            "旨外明宗，玄中辨的。",
            "古帆不挂，洞水逆流。",
            "黄芦渡口奏阳春，偃月城头吹画角。",
            "岂止异苗繁茂，须知别有圆音。",
            "更休烂炒浮沤，便请乘时撒手。"
        ],
        "notes": "",
        "id": "15ab1a93eac8518b2755a55915315ddd"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂二十九首  其二五",
        "preface": "",
        "paragraphs": [
            "纯清绝点，似镜长明。",
            "照不失虚，万像体妙。",
            "细中之细，雪尽冰消。",
            "功就之功，任运现成。"
        ],
        "notes": "",
        "id": "9c95a18ee9b87c14fa0fbb78332af1a2"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂二十九首  其二六",
        "preface": "",
        "paragraphs": [
            "世尊有密语，古渡春残。",
            "迦叶不覆藏，落花流水。",
            "见闻觉知绝，四维上下通。",
            "玉凤舞中霄，金轮舒半夜。"
        ],
        "notes": "",
        "id": "c9de89eabce69aed1fe1c8d92b7888be"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂二十九首  其二七",
        "preface": "",
        "paragraphs": [
            "幻灭灭故，非幻不灭。",
            "光无不透，明无不彻。",
            "长歌吹起棹头风，永夜恣眠篷底月。"
        ],
        "notes": "",
        "id": "fa93ca48d3512dea9be9c13b8238eca2"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂二十九首  其二八",
        "preface": "",
        "paragraphs": [
            "虚而灵，寂而妙。",
            "明密浩然，犹落鉴照。"
        ],
        "notes": "",
        "id": "f9f33a9ea732f862a51d8aa72c6b75fa"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂二十九首  其二九",
        "preface": "",
        "paragraphs": [
            "道得第一句，不被拄杖子瞒。",
            "识得拄杖子，犹是途中事。"
        ],
        "notes": "",
        "id": "b6dd188485acef645ada0f1caf5d2928"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "答佛果颂",
        "preface": "",
        "paragraphs": [
            "运用堂堂本妙，彻底不落鉴照。",
            "一言及尽锋铓，只个更无孔窍。"
        ],
        "notes": "",
        "id": "ec30a108e3e6cb4590dad75f4039e49f"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "赠祥云庵主颂",
        "preface": "",
        "paragraphs": [
            "相逢相揖眼如眉，百鸟衔花尚未归。",
            "回首春风吹梦断，旧山云散月明时。"
        ],
        "notes": "",
        "id": "f1bda804c847c885d5b6e34ea0657c62"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂十首  其一",
        "preface": "",
        "paragraphs": [
            "兀兀不忘机巧，灰来已得纯。",
            "虚明无间断，净妙绝疏亲。",
            "密户寒灯晓，灵花古洞春。",
            "回途赓雪韵，门里绿苔新。"
        ],
        "notes": "",
        "id": "a298f29e9fab63b01caae517531747a2"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂十首  其二",
        "preface": "",
        "paragraphs": [
            "湛寂凝然透，孤明彻底空。",
            "秋风生古韵，晓月上寒松。",
            "量外千差泯，机前六用通。",
            "应缘成底事，毕竟不留踪。"
        ],
        "notes": "",
        "id": "5e3c70e06a322a80b8630d2d4267d99e"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂十首  其三",
        "preface": "",
        "paragraphs": [
            "意句难分别，风骚格外求。",
            "提刀空四顾，驻步失全牛。",
            "落眼情尘脱，归根景象幽。",
            "万缘俱不到，佛祖莫能酬。"
        ],
        "notes": "",
        "id": "8f499dfdf147597ae84504c690ece41e"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂十首  其四",
        "preface": "",
        "paragraphs": [
            "彻澄无凝碍，情尘迥脱然。",
            "全机忘照外，一句未分前。",
            "枯木云笼透，寒潭月夜圆。",
            "回头开正眼，芳草破春烟。"
        ],
        "notes": "",
        "id": "534f7324bb6e84d91bea144d6e6b9739"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂十首  其五",
        "preface": "",
        "paragraphs": [
            "只么堆堆地，常光密露时。",
            "玄途明绝朕，妙体廓忘依。",
            "正去功中转，傍来晓路归。",
            "丝毫都及尽，不觉口如眉。"
        ],
        "notes": "",
        "id": "5140a72667993fc61b9a8026dc1fa567"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂十首  其六",
        "preface": "",
        "paragraphs": [
            "绝点纯清处，由来是半提。",
            "虚空休照镜，混沌莫粧眉。",
            "隐隐忘兼带，寥寥罢晓机。",
            "雪消寒谷暖，花笑不萌枝。"
        ],
        "notes": "",
        "id": "b89e9319e5df2daf7304567af8f6c6e6"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂十首  其七",
        "preface": "",
        "paragraphs": [
            "不犯清波句，澄江涵一钩。",
            "棹头忘一色，功尽丧全机。",
            "密混凝流处，融通向背时。",
            "古帆风静夜，任运应高低。"
        ],
        "notes": "",
        "id": "a226f9ba43e47ea56ae8b3fb59816d27"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂十首  其八",
        "preface": "",
        "paragraphs": [
            "密密梭头事，机丝不挂时。",
            "木鸡啼晓户，石女夜生儿。",
            "已发寒灰焰，难埋古冢碑。",
            "荒郊春草绿，风暖共依依。"
        ],
        "notes": "",
        "id": "45eea985babafa6ae0672d27b9f0d8e5"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈颂十首  其九",
        "preface": "",
        "paragraphs": [
            "鸟道通身去，迢迢劫外参。",
            "随流忘朕兆，痴兀未曾闲。",
            "瞬视成途辙，扬眉落二三。",
            "只应无见顶，子夜白云漫。"
        ],
        "notes": "",
        "id": "60e7903a4dd7b28d6030bdf5c78be526"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "颂古四首  其一",
        "preface": "",
        "paragraphs": [
            "寒明一点堕空林，朕兆依俙已触今。",
            "目击正容成渗漏，青天白日转迷人。"
        ],
        "notes": "",
        "id": "ee23c835ad1724787bbfa2d690ef7f82"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "颂古四首  其二",
        "preface": "",
        "paragraphs": [
            "乾坤那畔类难齐，千圣从来不识伊。",
            "家破人亡迷肯重，夜深寒塔影空垂。"
        ],
        "notes": "",
        "id": "45d61686109aea7280d95e20890d55e8"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "颂古四首  其三",
        "preface": "",
        "paragraphs": [
            "万缘歇尽照无时，撒手忘依有路归。",
            "劫外一壶春色暖，灵苗石上正芳菲。"
        ],
        "notes": "",
        "id": "635b4c1bfdf975ad035e2f171044116d"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "颂古四首  其四",
        "preface": "",
        "paragraphs": [
            "线道难分处，须知不是伊。",
            "牛头按尾上，岂借大阳辉。"
        ],
        "notes": "",
        "id": "4128441f642eeec677d12a95787baeea"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "宣和癸卯宴坐自赞",
        "preface": "",
        "paragraphs": [
            "三十六年作怪，撞入者个皮袋。",
            "一千七百衲僧，被你热瞒忒煞。",
            "如今坐断舌头，直下大千俱坏。",
            "劫外迢迢晓末明，休把虚空粧五彩。"
        ],
        "notes": "",
        "id": "311a18595bc4b67f044cfaab1c0f4c1a"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "自赞",
        "preface": "",
        "paragraphs": [
            "信口胡说，七差八错。",
            "万劫千生，不妨快活。",
            "情愿生形形色色轮回，肯求诸圣解说。",
            "谁言遍界没遮栏，雨过青山云一抹。"
        ],
        "notes": "",
        "id": "9ff009f1f71fb859fd8b6651140e78f2"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "天晓浓霜白，依然境末分。",
            "出门无所辨，华鸟寂无闻。"
        ],
        "notes": "",
        "id": "2c293187b196a62ebefe28d2c03b44c0"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "颂古二首  其一",
        "preface": "",
        "paragraphs": [
            "离钩三寸如何道，驻拟还同眼里沙。",
            "篷底月明载归去，劫前风韵落谁家。"
        ],
        "notes": "",
        "id": "379b337a6b86e05524ca17f5be2e760d"
    },
    {
        "author": "释清了",
        "dynasty": "宋",
        "type": "诗",
        "rhythmic": "",
        "title": "颂古二首  其二",
        "preface": "",
        "paragraphs": [
            "问佛分明答惠超，半斤八两不合相饶。",
            "丛林万古为殃祸，恶语伤人恨不消。"
        ],
        "notes": "",
        "id": "9a6b1b0eccfd27a3d54c28383ed587cc"
    }
]