[
    {
        "author": "释端裕",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "德山入门便棒，多向皮袋里埋踪。",
            "临济入门便喝，总在声尘中出没。",
            "若是英灵衲子，直须足下风生，超越古今途辙。"
        ],
        "notes": "",
        "id": "27eaf9d9ec8df4b446c2feb6cd2ced9a"
    },
    {
        "author": "释端裕",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "易填巨壑，难满漏巵。",
            "若有操持，了无难易。",
            "拈却大地，宽绰有余。",
            "放出纤毫，碍塞无中。"
        ],
        "notes": "",
        "id": "82e5bb97834eb189dc34772578ef2b54"
    },
    {
        "author": "释端裕",
        "dynasty": "宋",
        "type": "诗",
        "rhythmic": "",
        "title": "颂古十首  其一",
        "preface": "",
        "paragraphs": [
            "修行不落与不昧，尽作野狐涎唾腥。",
            "拾取娘生穷相口，拶开云路吸雷霆。"
        ],
        "notes": "",
        "id": "2a5e5e713208fe509cadd8f8326044b7"
    },
    {
        "author": "释端裕",
        "dynasty": "宋",
        "type": "诗",
        "rhythmic": "",
        "title": "颂古十首  其二",
        "preface": "",
        "paragraphs": [
            "玉箫吹作凤鸾吟，惹动游人离别心。",
            "一陈东风卷寥廓，四方八面少知音。"
        ],
        "notes": "",
        "id": "f705c6560624b05080060a943f9a50ba"
    },
    {
        "author": "释端裕",
        "dynasty": "宋",
        "type": "诗",
        "rhythmic": "",
        "title": "颂古十首  其三",
        "preface": "",
        "paragraphs": [
            "高堂公子醉双陆，乱撒明珠发异光。",
            "一掷输嬴谁辨得，满盘骰子不成双。"
        ],
        "notes": "",
        "id": "c8749ad091223f1d541cc2694c6490f7"
    },
    {
        "author": "释端裕",
        "dynasty": "宋",
        "type": "诗",
        "rhythmic": "",
        "title": "颂古十首  其四",
        "preface": "",
        "paragraphs": [
            "劫火洞然俱败坏，青天白日愈光辉。",
            "王孙醉寝迷春梦，不觉莺啼柳絮飞。"
        ],
        "notes": "",
        "id": "fca237c4f1ee4e495ffeeae38a19e95d"
    },
    {
        "author": "释端裕",
        "dynasty": "宋",
        "type": "诗",
        "rhythmic": "",
        "title": "颂古十首  其五",
        "preface": "",
        "paragraphs": [
            "百千诸佛眉弯曲，无订无修眼搭痴。",
            "踏著未消连底冻，一时认作碧琉璃。"
        ],
        "notes": "",
        "id": "b99fb5d16606e4315a9e9e6b14294b3c"
    },
    {
        "author": "释端裕",
        "dynasty": "宋",
        "type": "诗",
        "rhythmic": "",
        "title": "颂古十首  其六",
        "preface": "",
        "paragraphs": [
            "波斯捧出海南香，白眼昆仑与论量。",
            "贾客不谙弹舌语，只看两个鼻头长。"
        ],
        "notes": "",
        "id": "c8fde6a1f174fe583e439f5d86415e83"
    },
    {
        "author": "释端裕",
        "dynasty": "宋",
        "type": "诗",
        "rhythmic": "",
        "title": "颂古十首  其七",
        "preface": "",
        "paragraphs": [
            "芭蕉拄杖与夺，直要当风眼活。",
            "刹那才昧隔生，鼻孔遭他牵撮。"
        ],
        "notes": "",
        "id": "653319af70dd8011fd8ade28aa54ed01"
    },
    {
        "author": "释端裕",
        "dynasty": "宋",
        "type": "诗",
        "rhythmic": "",
        "title": "颂古十首  其八",
        "preface": "",
        "paragraphs": [
            "清净法身花药栏，眉毛刺倒须弥山。",
            "谁将玉笛传凄怨，吹过芦藂明月弯。"
        ],
        "notes": "",
        "id": "91880dd51c1895f36c795f2479be4fed"
    },
    {
        "author": "释端裕",
        "dynasty": "宋",
        "type": "诗",
        "rhythmic": "",
        "title": "颂古十首  其九",
        "preface": "",
        "paragraphs": [
            "久雨不晴，云门道劄。",
            "阳乌奋羽翰，蛟龙缩鳞鬛。",
            "为是时节，为是佛法。",
            "一箭两垛谩猜量，眼里瞳人眉搭飒。"
        ],
        "notes": "",
        "id": "494ebb1585f80152b04fadfc2cb1bf7f"
    }
]