[
    {
        "author": "释端裕",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "德山入门便棒，多向皮袋里埋踪。",
            "临济入门便喝，总在声尘中出没。",
            "若是英灵衲子，直须足下风生，超越古今途辙。"
        ],
        "notes": "",
        "id": "09bb02df4c73dda122cf6495a56c0495"
    },
    {
        "author": "释端裕",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "易填巨壑，难满漏巵。",
            "若有操持，了无难易。",
            "拈却大地，宽绰有余。",
            "放出纤毫，碍塞无中。"
        ],
        "notes": "",
        "id": "9939f0a0bf66f70a6cff035540fd0f64"
    },
    {
        "author": "释端裕",
        "dynasty": "宋",
        "type": "诗",
        "rhythmic": "",
        "title": "颂古十首  其一",
        "preface": "",
        "paragraphs": [
            "修行不落与不昧，尽作野狐涎唾腥。",
            "拾取娘生穷相口，拶开云路吸雷霆。"
        ],
        "notes": "",
        "id": "63146585bb29d42ed4639608a14ea0d6"
    },
    {
        "author": "释端裕",
        "dynasty": "宋",
        "type": "诗",
        "rhythmic": "",
        "title": "颂古十首  其二",
        "preface": "",
        "paragraphs": [
            "玉箫吹作凤鸾吟，惹动游人离别心。",
            "一陈东风卷寥廓，四方八面少知音。"
        ],
        "notes": "",
        "id": "9f857693bd1c034b7291bf0349a56e5c"
    },
    {
        "author": "释端裕",
        "dynasty": "宋",
        "type": "诗",
        "rhythmic": "",
        "title": "颂古十首  其三",
        "preface": "",
        "paragraphs": [
            "高堂公子醉双陆，乱撒明珠发异光。",
            "一掷输嬴谁辨得，满盘骰子不成双。"
        ],
        "notes": "",
        "id": "c7fb2b62d67230ceb52ad8c79c27640f"
    },
    {
        "author": "释端裕",
        "dynasty": "宋",
        "type": "诗",
        "rhythmic": "",
        "title": "颂古十首  其四",
        "preface": "",
        "paragraphs": [
            "劫火洞然俱败坏，青天白日愈光辉。",
            "王孙醉寝迷春梦，不觉莺啼柳絮飞。"
        ],
        "notes": "",
        "id": "0225eff369f151bb44626145b25a44b6"
    },
    {
        "author": "释端裕",
        "dynasty": "宋",
        "type": "诗",
        "rhythmic": "",
        "title": "颂古十首  其五",
        "preface": "",
        "paragraphs": [
            "百千诸佛眉弯曲，无订无修眼搭痴。",
            "踏著未消连底冻，一时认作碧琉璃。"
        ],
        "notes": "",
        "id": "da4ac9cac4b68e2585d3339bdd735d14"
    },
    {
        "author": "释端裕",
        "dynasty": "宋",
        "type": "诗",
        "rhythmic": "",
        "title": "颂古十首  其六",
        "preface": "",
        "paragraphs": [
            "波斯捧出海南香，白眼昆仑与论量。",
            "贾客不谙弹舌语，只看两个鼻头长。"
        ],
        "notes": "",
        "id": "4647184ee44cacce059aa7150e20d536"
    },
    {
        "author": "释端裕",
        "dynasty": "宋",
        "type": "诗",
        "rhythmic": "",
        "title": "颂古十首  其七",
        "preface": "",
        "paragraphs": [
            "芭蕉拄杖与夺，直要当风眼活。",
            "刹那才昧隔生，鼻孔遭他牵撮。"
        ],
        "notes": "",
        "id": "cfebd24a03b36240949d3e19b4294422"
    },
    {
        "author": "释端裕",
        "dynasty": "宋",
        "type": "诗",
        "rhythmic": "",
        "title": "颂古十首  其八",
        "preface": "",
        "paragraphs": [
            "清净法身花药栏，眉毛刺倒须弥山。",
            "谁将玉笛传凄怨，吹过芦藂明月弯。"
        ],
        "notes": "",
        "id": "0313732285afc1fb7ccf06f5decf6b5d"
    },
    {
        "author": "释端裕",
        "dynasty": "宋",
        "type": "诗",
        "rhythmic": "",
        "title": "颂古十首  其九",
        "preface": "",
        "paragraphs": [
            "久雨不晴，云门道劄。",
            "阳乌奋羽翰，蛟龙缩鳞鬛。",
            "为是时节，为是佛法。",
            "一箭两垛谩猜量，眼里瞳人眉搭飒。"
        ],
        "notes": "",
        "id": "bc5925e0f3937725df764a36df01cfba"
    }
]