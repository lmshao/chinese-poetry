[
    {
        "author": "石应孙",
        "dynasty": "宋",
        "type": "诗",
        "rhythmic": "",
        "title": "题南山",
        "preface": "",
        "paragraphs": [
            "孤鹜去边天浩渺，万家穷处水湾环。",
            "岭外此州为道院，风烟殊弗类南蛮。"
        ],
        "notes": "",
        "id": "23ae3f21553f52daae27fedd81341f12"
    },
    {
        "author": "石应孙",
        "dynasty": "宋",
        "type": "诗",
        "rhythmic": "",
        "title": "游黄山",
        "preface": "",
        "paragraphs": [
            "山川形胜雄江东，九华辉映天都峰。",
            "传闻早已荡胸臆，恨不插翼长相从。",
            "朅来随牒官秋浦，城郭奔驰厌尘土。",
            "絜家捧檄过临城，偷闲两作烟霞主。",
            "黄山登览原无由，何期易地太平游。",
            "清池轩豁日舒丽，突兀楼观撑深幽。",
            "凭高徙倚敞心目，绝壁半天横碧玉。",
            "回溪千里指顾间，螺髻分明三十六。",
            "壮怀高向紫霄悬，俯视培𪣻真一拳。",
            "古今秀色餐不尽，笔端收拾生云烟。",
            "萍踪倘未逐流水，古刹相望二三里。",
            "暇时风月得交游，鸥鹭同眠勿惊起。"
        ],
        "notes": "",
        "id": "cb89d4e5f66e31d12a953db33cb5a189"
    },
    {
        "author": "石应孙",
        "dynasty": "宋",
        "type": "诗",
        "rhythmic": "",
        "title": "石花洞",
        "preface": "",
        "paragraphs": [
            "我试问阳和，洞间谁是主。",
            "尽日立东风，百花无一语。"
        ],
        "notes": "",
        "id": "b8214f67d369c62cbf2a1250355bcf9a"
    },
    {
        "author": "石应孙",
        "dynasty": "宋",
        "type": "诗",
        "rhythmic": "",
        "title": "桃花洞",
        "preface": "",
        "paragraphs": [
            "桃花五色四时开，片片香随磵水来。",
            "况是轩辕曾手植，紫烟深处有楼台。"
        ],
        "notes": "",
        "id": "30adb6103027504dbc66d36abed35b04"
    },
    {
        "author": "石应孙",
        "dynasty": "宋",
        "type": "诗",
        "rhythmic": "",
        "title": "水帘洞",
        "preface": "",
        "paragraphs": [
            "珠帘巧费水晶裁，万古垂垂浅碧苔。",
            "几度月钩钩不上，孤云能入此中来。"
        ],
        "notes": "",
        "id": "02838b21a86c4b8fc07c72c1885a2fe9"
    }
]