[
    {
        "author": "释克文",
        "dynasty": "宋",
        "type": "诗",
        "rhythmic": "",
        "title": "偈三首  其一",
        "preface": "",
        "paragraphs": [
            "云门抽顾，自有来由。",
            "一点不到，休休休休。"
        ],
        "notes": "",
        "id": "b915dfcbb92590341673e91b06e44662"
    },
    {
        "author": "释克文",
        "dynasty": "宋",
        "type": "诗",
        "rhythmic": "",
        "title": "偈三首  其二",
        "preface": "",
        "paragraphs": [
            "先师昔住金轮日，有偈君家结净缘。",
            "我住金轮还有偈，却应留与子孙传。"
        ],
        "notes": "",
        "id": "3b8996e42490dd2735cf46b6f687be07"
    },
    {
        "author": "释克文",
        "dynasty": "宋",
        "type": "诗",
        "rhythmic": "",
        "title": "偈三首  其三",
        "preface": "",
        "paragraphs": [
            "佛性天真事，谁云别有师。",
            "罔明弹指处，女子出禅时。",
            "不费纤毫力，何曾动所思。",
            "众生总平等，日用自多疑。"
        ],
        "notes": "",
        "id": "cd37106facefbff934d20a68188153cc"
    },
    {
        "author": "释克文",
        "dynasty": "宋",
        "type": "诗",
        "rhythmic": "",
        "title": "遗偈",
        "preface": "",
        "paragraphs": [
            "今年七十八，四大相离别。",
            "火风既分散，临行休更说。"
        ],
        "notes": "",
        "id": "5c826a25b1b00a5bfc0f9576f0d3e6f1"
    },
    {
        "author": "释克文",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "诸佛出身处，东山水上行。",
            "目前一弹指，变现自分明。",
            "日面月面过，佛手馿脚呈。",
            "皆承此恩力，言外度迷情。"
        ],
        "notes": "",
        "id": "4b1bd65aea99fa6f361c112591e8634c"
    },
    {
        "author": "释克文",
        "dynasty": "宋",
        "type": "诗",
        "rhythmic": "",
        "title": "吊黄龙和尚塔",
        "preface": "",
        "paragraphs": [
            "示灭师何速，空遗塔此中。",
            "僧闲四海锡，谁复九年风。",
            "鸟外千峰遶，人间一径通。",
            "寥寥朝与暮，唯有白云同。"
        ],
        "notes": "",
        "id": "3540d448123fedfb0dc6ce341479407b"
    },
    {
        "author": "释克文",
        "dynasty": "宋",
        "type": "诗",
        "rhythmic": "",
        "title": "云鹤",
        "preface": "",
        "paragraphs": [
            "旦过晚应宿，山堂任去留。",
            "孤云能自在，只鹤更优游。",
            "楖栗开青眼，袈裟伴白头。",
            "未明西祖意，萍迹谩悠悠。"
        ],
        "notes": "",
        "id": "6b0d10ce4f1c2847cbfd973313e7375b"
    }
]