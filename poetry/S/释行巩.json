[
    {
        "author": "释行巩",
        "dynasty": "宋",
        "type": "诗",
        "rhythmic": "",
        "title": "颂古十首  其一",
        "preface": "",
        "paragraphs": [
            "玉殿苔生正不居，四臣无路纳嘉谟。",
            "老农知是承谁力，风暖歌声落野鉏。"
        ],
        "notes": "",
        "id": "3283c560a0fa6b040a479ad9165ceeb7"
    },
    {
        "author": "释行巩",
        "dynasty": "宋",
        "type": "诗",
        "rhythmic": "",
        "title": "颂古十首  其二",
        "preface": "",
        "paragraphs": [
            "高烧榾柮暖通身，快活难禁一屋春。",
            "不是谢郎来合火，谁知门外有寒人。"
        ],
        "notes": "",
        "id": "cafca5c67cb5aebb9d1cde45e74b58a7"
    },
    {
        "author": "释行巩",
        "dynasty": "宋",
        "type": "诗",
        "rhythmic": "",
        "title": "颂古十首  其三",
        "preface": "",
        "paragraphs": [
            "领得沩山笑里刀，方知不枉到明招。",
            "元来树倒藤枯后，了得三年五载烧。"
        ],
        "notes": "",
        "id": "eaed7ed8fbdf066edc8986997d5d8e33"
    },
    {
        "author": "释行巩",
        "dynasty": "宋",
        "type": "诗",
        "rhythmic": "",
        "title": "颂古十首  其四",
        "preface": "",
        "paragraphs": [
            "百尺竿头五两垂，穷沙绝漠任风吹。",
            "可怜无限沧浪客，犹把南针定所归。"
        ],
        "notes": "",
        "id": "b0fc53c5934a8173a9d91af3900452c6"
    },
    {
        "author": "释行巩",
        "dynasty": "宋",
        "type": "诗",
        "rhythmic": "",
        "title": "颂古十首  其五",
        "preface": "",
        "paragraphs": [
            "柴火煎熬担在身，相逢狭路不堪论。",
            "淡烟落日青山外，满地难收刀斧痕。"
        ],
        "notes": "",
        "id": "c02beb2d805e6f90002af83c072297f5"
    },
    {
        "author": "释行巩",
        "dynasty": "宋",
        "type": "诗",
        "rhythmic": "",
        "title": "颂古十首  其六",
        "preface": "",
        "paragraphs": [
            "错错，戏海狞龙，冲霄辽鹤。",
            "老慈明，无著莫，笑里重重露拴索。",
            "佛手一展日月昏，大江从此风涛恶。"
        ],
        "notes": "",
        "id": "cf76892d9d8bfc9a3900b9e891e553f4"
    },
    {
        "author": "释行巩",
        "dynasty": "宋",
        "type": "诗",
        "rhythmic": "",
        "title": "颂古十首  其七",
        "preface": "",
        "paragraphs": [
            "学海波澜卷未干，几烦仙屐上林峦。",
            "天香吹落秋风老，不觉相携到广寒。"
        ],
        "notes": "",
        "id": "f30fbf6515aecde0052aaabb6ffb1090"
    },
    {
        "author": "释行巩",
        "dynasty": "宋",
        "type": "诗",
        "rhythmic": "",
        "title": "颂古十首  其八",
        "preface": "",
        "paragraphs": [
            "万德不自有，十身何处藏。",
            "薰风生殿阁，化日正舒长。"
        ],
        "notes": "",
        "id": "b35d96b2a585f138e38a4f68fb8c7e0d"
    },
    {
        "author": "释行巩",
        "dynasty": "宋",
        "type": "诗",
        "rhythmic": "",
        "title": "颂古十首  其九",
        "preface": "",
        "paragraphs": [
            "白浪堆中下一钩，锦鳞红尾尚悠悠。",
            "渔翁不计竿头事，笑入芦花万顷秋。"
        ],
        "notes": "",
        "id": "2cda7bb3b034ff41bd5f20c2db20b072"
    },
    {
        "author": "释行巩",
        "dynasty": "宋",
        "type": "诗",
        "rhythmic": "",
        "title": "颂古十首  其一○",
        "preface": "",
        "paragraphs": [
            "恰好被人借去了，莫言邻舍不通容。",
            "团𪢮无缝难安笔，只抹烟云一两重。"
        ],
        "notes": "",
        "id": "6d59ab53d71d5bb04c028aaad7859821"
    },
    {
        "author": "释行巩",
        "dynasty": "宋",
        "type": "诗",
        "rhythmic": "",
        "title": "偈颂三首  其一",
        "preface": "",
        "paragraphs": [
            "横眸碧汉，万国风清。",
            "垂手红尘，千峰日出。"
        ],
        "notes": "",
        "id": "ec05c14ff8aa61904d8c64aa7409fba6"
    },
    {
        "author": "释行巩",
        "dynasty": "宋",
        "type": "诗",
        "rhythmic": "",
        "title": "偈颂三首  其二",
        "preface": "",
        "paragraphs": [
            "山静课花蜂股重，林空含箨笋肌明。",
            "倚阑不觉成痴兀，又得黄鹂唤一声。"
        ],
        "notes": "",
        "id": "cddf99a69a12402e4061dd0299978062"
    },
    {
        "author": "释行巩",
        "dynasty": "宋",
        "type": "诗",
        "rhythmic": "",
        "title": "偈颂三首  其三",
        "preface": "",
        "paragraphs": [
            "雪峰辊毬，禾山打鼓。",
            "秘魔擎叉，道吾作舞。"
        ],
        "notes": "",
        "id": "a663c1bbb659e6029d2f717b693e3f78"
    },
    {
        "author": "释行巩",
        "dynasty": "宋",
        "type": "诗",
        "rhythmic": "",
        "title": "送空维那",
        "preface": "",
        "paragraphs": [
            "十载中原一棹还，碧琉璃外更无山。",
            "扣舷三下知谁会，自作吴音唱月弯。"
        ],
        "notes": "",
        "id": "16c991bbe52fb7ffa4cc965abfe39f3b"
    }
]