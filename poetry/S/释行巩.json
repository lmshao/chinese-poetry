[
    {
        "author": "释行巩",
        "dynasty": "宋",
        "type": "诗",
        "rhythmic": "",
        "title": "颂古十首  其一",
        "preface": "",
        "paragraphs": [
            "玉殿苔生正不居，四臣无路纳嘉谟。",
            "老农知是承谁力，风暖歌声落野鉏。"
        ],
        "notes": "",
        "id": "a5e8e4157489e782d9585aa50580d603"
    },
    {
        "author": "释行巩",
        "dynasty": "宋",
        "type": "诗",
        "rhythmic": "",
        "title": "颂古十首  其二",
        "preface": "",
        "paragraphs": [
            "高烧榾柮暖通身，快活难禁一屋春。",
            "不是谢郎来合火，谁知门外有寒人。"
        ],
        "notes": "",
        "id": "f29e35c988709a01d2daf097ac27c606"
    },
    {
        "author": "释行巩",
        "dynasty": "宋",
        "type": "诗",
        "rhythmic": "",
        "title": "颂古十首  其三",
        "preface": "",
        "paragraphs": [
            "领得沩山笑里刀，方知不枉到明招。",
            "元来树倒藤枯后，了得三年五载烧。"
        ],
        "notes": "",
        "id": "3ad1fc0a6f6006c845b063c070c305c9"
    },
    {
        "author": "释行巩",
        "dynasty": "宋",
        "type": "诗",
        "rhythmic": "",
        "title": "颂古十首  其四",
        "preface": "",
        "paragraphs": [
            "百尺竿头五两垂，穷沙绝漠任风吹。",
            "可怜无限沧浪客，犹把南针定所归。"
        ],
        "notes": "",
        "id": "2f69cdaca08e23da309349128331da04"
    },
    {
        "author": "释行巩",
        "dynasty": "宋",
        "type": "诗",
        "rhythmic": "",
        "title": "颂古十首  其五",
        "preface": "",
        "paragraphs": [
            "柴火煎熬担在身，相逢狭路不堪论。",
            "淡烟落日青山外，满地难收刀斧痕。"
        ],
        "notes": "",
        "id": "c56992ddeb8ba05479cc1b74113bcd1e"
    },
    {
        "author": "释行巩",
        "dynasty": "宋",
        "type": "诗",
        "rhythmic": "",
        "title": "颂古十首  其六",
        "preface": "",
        "paragraphs": [
            "错错，戏海狞龙，冲霄辽鹤。",
            "老慈明，无著莫，笑里重重露拴索。",
            "佛手一展日月昏，大江从此风涛恶。"
        ],
        "notes": "",
        "id": "9f9f4c3c8f8caac93e7b26c8a4e12041"
    },
    {
        "author": "释行巩",
        "dynasty": "宋",
        "type": "诗",
        "rhythmic": "",
        "title": "颂古十首  其七",
        "preface": "",
        "paragraphs": [
            "学海波澜卷未干，几烦仙屐上林峦。",
            "天香吹落秋风老，不觉相携到广寒。"
        ],
        "notes": "",
        "id": "2c137d283e8a0b1d8c2a699380c08c9a"
    },
    {
        "author": "释行巩",
        "dynasty": "宋",
        "type": "诗",
        "rhythmic": "",
        "title": "颂古十首  其八",
        "preface": "",
        "paragraphs": [
            "万德不自有，十身何处藏。",
            "薰风生殿阁，化日正舒长。"
        ],
        "notes": "",
        "id": "8e888dce5ec37b23da8534e2bfe08cb4"
    },
    {
        "author": "释行巩",
        "dynasty": "宋",
        "type": "诗",
        "rhythmic": "",
        "title": "颂古十首  其九",
        "preface": "",
        "paragraphs": [
            "白浪堆中下一钩，锦鳞红尾尚悠悠。",
            "渔翁不计竿头事，笑入芦花万顷秋。"
        ],
        "notes": "",
        "id": "233865e7c9c6bd092357915cd6f8c27e"
    },
    {
        "author": "释行巩",
        "dynasty": "宋",
        "type": "诗",
        "rhythmic": "",
        "title": "颂古十首  其一〇",
        "preface": "",
        "paragraphs": [
            "恰好被人借去了，莫言邻舍不通容。",
            "团𪢮无缝难安笔，只抹烟云一两重。"
        ],
        "notes": "",
        "id": "ef576d974234982541f13b3db183e601"
    },
    {
        "author": "释行巩",
        "dynasty": "宋",
        "type": "诗",
        "rhythmic": "",
        "title": "偈颂三首  其一",
        "preface": "",
        "paragraphs": [
            "横眸碧汉，万国风清。",
            "垂手红尘，千峰日出。"
        ],
        "notes": "",
        "id": "135621db82972fcb39192b15990ebe56"
    },
    {
        "author": "释行巩",
        "dynasty": "宋",
        "type": "诗",
        "rhythmic": "",
        "title": "偈颂三首  其二",
        "preface": "",
        "paragraphs": [
            "山静课花蜂股重，林空含箨笋肌明。",
            "倚阑不觉成痴兀，又得黄鹂唤一声。"
        ],
        "notes": "",
        "id": "60178440ce7e071692fc898e2970af25"
    },
    {
        "author": "释行巩",
        "dynasty": "宋",
        "type": "诗",
        "rhythmic": "",
        "title": "偈颂三首  其三",
        "preface": "",
        "paragraphs": [
            "雪峰辊毬，禾山打鼓。",
            "秘魔擎叉，道吾作舞。"
        ],
        "notes": "",
        "id": "fd19603077a2640145d543dea2167813"
    },
    {
        "author": "释行巩",
        "dynasty": "宋",
        "type": "诗",
        "rhythmic": "",
        "title": "送空维那",
        "preface": "",
        "paragraphs": [
            "十载中原一棹还，碧琉璃外更无山。",
            "扣舷三下知谁会，自作吴音唱月弯。"
        ],
        "notes": "",
        "id": "066a077aecfffc48f3ad6fbd2cd35478"
    }
]