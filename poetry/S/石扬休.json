[
    {
        "author": "石扬休",
        "dynasty": "宋",
        "type": "诗",
        "rhythmic": "",
        "title": "海棠  其一",
        "preface": "",
        "paragraphs": [
            "化工裁翦用功专，濯锦江头价最偏。",
            "酷爱几思凭画手，难题浑觉挫诗权。",
            "艳凝绛缬深深染，树认红绡密密连。",
            "因想当年武平一，枝枝眷赐侍臣先。"
        ],
        "notes": "",
        "id": "9c14b17fc4bb006af84d71b6b280786f"
    },
    {
        "author": "石扬休",
        "dynasty": "宋",
        "type": "诗",
        "rhythmic": "",
        "title": "海棠  其二",
        "preface": "",
        "paragraphs": [
            "开尽夭桃落尽梨，浅荂深萼照华池。",
            "都缘西蜀盘根远，岂是东君属意迟。",
            "烟惨别容曛宿酒，露凝啼脸失臙脂。",
            "须知贾相风流甚，曾许神仙品格奇。"
        ],
        "notes": "",
        "id": "8a683eeddecc8065ccb852ff27222849"
    },
    {
        "author": "石扬休",
        "dynasty": "宋",
        "type": "诗",
        "rhythmic": "",
        "title": "谢文莹师携琴见访",
        "preface": "",
        "paragraphs": [
            "郑卫湮俗耳，正声追不回。",
            "谁传广陵操，老尽峄阳材。",
            "古意为师复，清风寻我来。",
            "幽阴竹轩下，重约月明开。"
        ],
        "notes": "",
        "id": "16fcb2d86c4c6558271e7cb37fd55b14"
    },
    {
        "author": "石扬休",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "皇朝四十三龙首，身到黄扉止四人。"
        ],
        "notes": "",
        "id": "1467c0dd033a770f75c0473c83257305"
    }
]