[
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "偈颂二十一首  其一",
        "preface": "",
        "paragraphs": [
            "日月如弹丸，顽心似坚石。",
            "坚石不可融，弹丸易跳掷。",
            "始见踏青行，相将年又极。",
            "谁将后夜霜，换我双鬓黑。",
            "有个不老方，诸人识不识。"
        ],
        "notes": "",
        "id": "930eeb9bc2ef1c62c7f7eab744a5b589"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "偈颂二十一首  其二",
        "preface": "",
        "paragraphs": [
            "晷运推移，日南长至。",
            "一夜东海乌龟，吞却南山鳖鼻。"
        ],
        "notes": "",
        "id": "b667d0efb9534f81ca2e45587e8e191c"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "偈颂二十一首  其三",
        "preface": "",
        "paragraphs": [
            "大用全提作者知，烁迦眼活电光迟。",
            "大悲院里翻身处，临济甘为小厮儿。"
        ],
        "notes": "",
        "id": "962a884f784725e803994df0fb1cef37"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "偈颂二十一首  其四",
        "preface": "",
        "paragraphs": [
            "今朝六月中，嘉田雨沾足。",
            "山房冷似冰，千山拥寒玉。",
            "祖意不西来，法身无展缩。",
            "水上挂灯毬，镇州出萝卜。",
            "三盏不沾唇，百味皆具足。"
        ],
        "notes": "",
        "id": "90bf741f539971c712758f23e393952f"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "偈颂二十一首  其五",
        "preface": "",
        "paragraphs": [
            "寰中独照万机息，壸外分权六国清。",
            "四海晏然王化里，不须当道话升平。"
        ],
        "notes": "",
        "id": "53d5417852428268e14495071f073836"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "偈颂二十一首  其六",
        "preface": "",
        "paragraphs": [
            "释迦悭，迦叶富。",
            "欺负乎人，夸张莽卤。",
            "五天不纳到支那，塞壑填沟无避处。",
            "无避处，不遮护，汲兴相逢，如涂毒鼓。",
            "直须亲切一回来，莫似邯郸学唐步。"
        ],
        "notes": "",
        "id": "30f17194e95d1cc61e8ea6246350ec67"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "偈颂二十一首  其七",
        "preface": "",
        "paragraphs": [
            "玉象吞狮子，泥牛上绣鞍。",
            "御楼观射猎，不是刈茆田。"
        ],
        "notes": "",
        "id": "a6f110c9888e80e3410451df336eb07c"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "偈颂二十一首  其八",
        "preface": "",
        "paragraphs": [
            "仲冬严寒，一阳长至。",
            "佛祖有机关，俱落第二义。",
            "岂不见沩山寂子与香严，未免将泥土里洗。"
        ],
        "notes": "",
        "id": "af3b7863d1a1aae0928d2b3cb9f0795c"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "偈颂二十一首  其九",
        "preface": "",
        "paragraphs": [
            "园林宿雨不胜清，岩谷舂撞万杵鸣。",
            "个里豁开千圣眼，不闲弓矢贺升平。"
        ],
        "notes": "",
        "id": "ea01d1a532f902a93acebf1d6d8a0a4c"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "偈颂二十一首  其一○",
        "preface": "",
        "paragraphs": [
            "皓月当空，寒江不动。",
            "万里清光，曾非别共。",
            "蚌孕珠而无从，兔怀胎而非种。",
            "万别千差，波腾海涌。",
            "卷舒只在一毫端，不用浑家生奉重。"
        ],
        "notes": "",
        "id": "928d878484e2364c609ce8d37232062e"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "偈颂二十一首  其一一",
        "preface": "",
        "paragraphs": [
            "十日梅天晓未晴，千岩俱作偃溪声。",
            "直饶透出威音外，犹较曹山半月程。"
        ],
        "notes": "",
        "id": "f2fec2b664f3e4d8ac530fdf1b02a052"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "偈颂二十一首  其一二",
        "preface": "",
        "paragraphs": [
            "及时阳燄欲烧空，中有清凉一径通。",
            "众苦不来寒暑尽，铁昆仑卧水晶宫。"
        ],
        "notes": "",
        "id": "80921f5ed01c21a36f600cc034c76792"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "偈颂二十一首  其一三",
        "preface": "",
        "paragraphs": [
            "空手把锄头，步行骑水牛。",
            "凭兹陪睿算，垂拱亿千秋。"
        ],
        "notes": "",
        "id": "b6c23ee6b03c2ea4d864afb92061e900"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "偈颂二十一首  其一四",
        "preface": "",
        "paragraphs": [
            "法法不隠藏，古今常独露。",
            "槐影转清阴，风催岩下雨。",
            "厨库对僧堂，灯笼挂露柱。",
            "只有一处最誵讹，半夜泥蛇吞石虎。"
        ],
        "notes": "",
        "id": "7c12d49fb4a57234cd82235050abb6e2"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "偈颂二十一首  其一五",
        "preface": "",
        "paragraphs": [
            "树凋叶落，体露金风。",
            "尧眉八字，舜目重瞳。",
            "机如掣电者，难寻踪迹。",
            "口似磉盘者，蓦地相逢。",
            "翻地揭天休作解，新罗元在海门东。"
        ],
        "notes": "",
        "id": "0304c0d27ff9f9df048bda4c2a589bc5"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "偈颂二十一首  其一六",
        "preface": "",
        "paragraphs": [
            "木人夜半穿靴，难寻踪迹。",
            "石女天明不露，谁辨亲疎。",
            "枯木上一点春回，古渡头千寻寒雪。",
            "同门出入不来还忆渠，同气相求回来劫无说。"
        ],
        "notes": "",
        "id": "d8aa36ed40a880844c30daaa2f7eb2c0"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "偈颂二十一首  其一七",
        "preface": "",
        "paragraphs": [
            "金叶银茎报有秋，明珠万斛堂中收。",
            "自从一饱家田饭，不用埋头向外求。"
        ],
        "notes": "",
        "id": "7c4db0804771642bac7b0a53eed4da85"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "偈颂二十一首  其一八",
        "preface": "",
        "paragraphs": [
            "沤澄巨浸无踪迹，月转层峦显大功。",
            "刹海毫芒无欠剩，空山和月撼松风。"
        ],
        "notes": "",
        "id": "ea6266925acb2dd8fa818841b9570874"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "偈颂二十一首  其一九",
        "preface": "",
        "paragraphs": [
            "阴极俄惊一线回，石人岭上笑咍咍。",
            "摧残枯木非枯木，今日花从冷处开。"
        ],
        "notes": "",
        "id": "4b5fba7c7584212a9ddc8a1e1ad51610"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "偈颂二十一首  其二○",
        "preface": "",
        "paragraphs": [
            "相随步步见还难，墨刷骅骝锦绣鞍。",
            "一夜遍行南赡部，天明依旧立江干。"
        ],
        "notes": "",
        "id": "4b3f0f82c1820f11f81e5b589863070f"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "偈颂二十一首  其二一",
        "preface": "",
        "paragraphs": [
            "参禅须是铁汉，著手心头便判。",
            "直趣无上菩提，一切是非莫管。"
        ],
        "notes": "",
        "id": "902b578473d471bec98537adccc7a315"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "仰山见东寺索珠",
        "preface": "",
        "paragraphs": [
            "无言可对辉天地，无理堪伸夺夜光。",
            "离相离名言语道，泼天高价不寻常。"
        ],
        "notes": "",
        "id": "c66a3189c6018ef0c6c9a2ff87d33d02"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "洞山吃果子",
        "preface": "",
        "paragraphs": [
            "尽力提来不等闲，要寻知己验来端。",
            "可怜临水探红尾，依旧茫茫失钓竿。"
        ],
        "notes": "",
        "id": "639a88111194cd81a33dd4c09453bddc"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "化胡椒",
        "preface": "",
        "paragraphs": [
            "异国传来种性殊，圆陀陀似蚌中珠。",
            "不□□艳照明月，自有辛香压五湖。"
        ],
        "notes": "",
        "id": "e0517a22c87c5a1824ef3a85935e0af0"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "送人",
        "preface": "",
        "paragraphs": [
            "千寻老干无寒暑，百炼精金有变迁。",
            "脱尽皮毛空索索，不妨重结弟兄缘。"
        ],
        "notes": "",
        "id": "6761a58e5b8cd2540e7ff04a5197a47c"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "送坚知库",
        "preface": "",
        "paragraphs": [
            "埽尽法中病，生憎佛是尘。",
            "堂堂一坚密，春至百花新。"
        ],
        "notes": "",
        "id": "4f04874f4f4f02c005027885744b9bdc"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "送泉州僧",
        "preface": "",
        "paragraphs": [
            "洛阳桥下千寻水，象骨峰前万叠山。",
            "一口为渠吞却了，更无踪迹在人间。"
        ],
        "notes": "",
        "id": "c229ffa235fd210ad38d72be063bd6be"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "送人",
        "preface": "",
        "paragraphs": [
            "六窗不著闲光景，七处休寻古佛心。",
            "放下不行凡圣路，敢将黄叶当黄金。"
        ],
        "notes": "",
        "id": "2f6d149971c00ad830ea3af317c08cc8"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "义副寺求",
        "preface": "",
        "paragraphs": [
            "拈却义，除却法，过现未来，不消一劄。",
            "大海波腾河四流，激湍衮衮吞三峡。",
            "须弥山王拊掌笑，江神河神俱𨁝跳。",
            "留得珊瑚对月寒，九曲明珠无孔窍。"
        ],
        "notes": "",
        "id": "f1510d56e4d05186ee6d22369eb3de5f"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "山居二首  其一",
        "preface": "",
        "paragraphs": [
            "瓶盂古涧冷相依，云淡山寒月色微。",
            "眼底宾朋聊自足，屋头猿鸟恰忘机。",
            "山园茶笋疎疎有，世路人情渐渐稀。",
            "不记化权前后际，卷帘移榻看斜晖。"
        ],
        "notes": "",
        "id": "242e63ac1f7bb5d64ce6e3f3e825a859"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "山居二首  其二",
        "preface": "",
        "paragraphs": [
            "平生湖海竟何依，选得佳山赋式微。",
            "茗椀炉熏同宿学，蒲团禅板接初机。",
            "陂城水满芹尤滑，瓦钵肩挨粥未稀。",
            "睡起乌藤清兴在，不知老木挂残晖。"
        ],
        "notes": "",
        "id": "9c5f17519fb7ac04aa281900132c4bed"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "赞真觉",
        "preface": "",
        "paragraphs": [
            "三回九度，见神见鬼。",
            "德山一棒，痛彻骨髓。",
            "敲老观门，泼瓦官水。",
            "而今冷坐眼麻眉，错认东瓜作碓觜。"
        ],
        "notes": "",
        "id": "22a801a6aa224a2878b5bdd45e8cd576"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "赞卿老真",
        "preface": "",
        "paragraphs": [
            "风萧萧，天空四壁。",
            "雨疎疎，岩花狼藉。",
            "干剥剥，白浪滔天。",
            "寂寥寥，徧界荆棘。",
            "漾在栖云草莽中，堪嗟大地无人识。"
        ],
        "notes": "",
        "id": "8c84674986e6fdb4bd7653b0edc03242"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "自赞三首  其一",
        "preface": "",
        "paragraphs": [
            "三际断，一亘空。",
            "转不转，功不功。",
            "迢迢物外像，矫矫岩间松。",
            "密密处不堪亲近，荒林里得意相逢。"
        ],
        "notes": "",
        "id": "69b214b2171ea942f40b1f712aec7b19"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "自赞三首  其二",
        "preface": "",
        "paragraphs": [
            "痴不自揆，老不知休。",
            "提真觉雀觜杖，用曹山死猫头。",
            "干剥剥，冷湫湫。",
            "炙地熏天无气息，抛沙撒土觅冤讐。"
        ],
        "notes": "",
        "id": "b66d84ca278766aab53b0b4d919ed90c"
    },
    {
        "author": "释坚璧",
        "dynasty": "宋",
        "type": "诗",
        "rhythmic": "",
        "title": "自赞三首  其三",
        "preface": "",
        "paragraphs": [
            "喻指喻马，何劳真假。",
            "说性说心，转见病深。",
            "灵山拈花，不曾动著。",
            "少林冷坐，徒自沈吟。",
            "良工欲写莫可写，汝曹敬之隔千林。",
            "山阴阴，水沈沈。",
            "苍苔雪径冷不彻，花鸟夕阳闲古今。",
            "真兮真兮，胡得而临。"
        ],
        "notes": "",
        "id": "d95c5ae97717fd0bb69ffc8dd26cc6ac"
    }
]