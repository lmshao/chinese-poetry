[
    {
        "author": "释法恭",
        "dynasty": "宋",
        "type": "诗",
        "rhythmic": "",
        "title": "偈四首  其一",
        "preface": "",
        "paragraphs": [
            "春风杨柳眉，春禽弄百舌。",
            "一片祖师心，两处俱漏泄。",
            "不动步还家，习漏顿消灭。",
            "暗投玉线芒，晓贯金针穴。",
            "深固实幽远，无人孰辨别。",
            "惭愧可怜生，头头皆合辙。",
            "不念阿弥陀，南无干屎橛。",
            "无智痴人前，第一不得说。"
        ],
        "notes": "",
        "id": "f5bb0c8a1a34d15a91f84cf4593ee87e"
    },
    {
        "author": "释法恭",
        "dynasty": "宋",
        "type": "诗",
        "rhythmic": "",
        "title": "偈四首  其二",
        "preface": "",
        "paragraphs": [
            "头祖才始升堂，百丈卷席归去。",
            "不是拾得寒山，有理也无雪处。"
        ],
        "notes": "",
        "id": "ac9879fdbce83de019885b99eb4edeac"
    },
    {
        "author": "释法恭",
        "dynasty": "宋",
        "type": "诗",
        "rhythmic": "",
        "title": "偈四首  其三",
        "preface": "",
        "paragraphs": [
            "见得彻，用时亲，相逢尽是个中人。",
            "望空雨宝休夸富，无地容锥未是贫。",
            "踏著秤磓硬似铁，八两元来是半斤。"
        ],
        "notes": "",
        "id": "a1b6c61d07011780b7c69763d1717918"
    },
    {
        "author": "释法恭",
        "dynasty": "宋",
        "type": "诗",
        "rhythmic": "",
        "title": "偈四首  其四",
        "preface": "",
        "paragraphs": [
            "五天一只蓬蒿箭，搅动支那百万兵。",
            "不得云门行正令，几乎错认定盘星。"
        ],
        "notes": "",
        "id": "10b25055816a8529d733750214199f1e"
    },
    {
        "author": "释法恭",
        "dynasty": "宋",
        "type": "诗",
        "rhythmic": "",
        "title": "颂古",
        "preface": "",
        "paragraphs": [
            "腊月烧山，对面热谩。",
            "瞥然悟去，身在长安。",
            "咄哉无限未归客，沙里求油实可怜。"
        ],
        "notes": "",
        "id": "f8182803a53b7ee0b4d5819723112e0b"
    }
]