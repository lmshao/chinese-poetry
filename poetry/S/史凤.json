[
    {
        "author": "史凤",
        "dynasty": "唐",
        "type": "诗",
        "rhythmic": "",
        "title": "迷香洞",
        "preface": "",
        "paragraphs": [
            "洞口飞琼佩羽霓，香风飘拂使人迷。",
            "自从邂逅芙蓉帐，不数桃花流水溪。"
        ],
        "notes": "",
        "id": "c3225d819fc141bcc829ff9a364e20e2"
    },
    {
        "author": "史凤",
        "dynasty": "唐",
        "type": "诗",
        "rhythmic": "",
        "title": "神鸡枕",
        "preface": "",
        "paragraphs": [
            "枕绘鸳鸯久与栖，新裁雾縠鬬神鸡。",
            "与郎酣梦浑忘晓，鸡亦留连不肯啼。"
        ],
        "notes": "",
        "id": "e4d9c28cc09df3c844bf81dce0e15beb"
    },
    {
        "author": "史凤",
        "dynasty": "唐",
        "type": "诗",
        "rhythmic": "",
        "title": "锁莲灯",
        "preface": "",
        "paragraphs": [
            "灯锁莲花花照罍，翠钿同醉楚台巍。",
            "残灰剔罢携纤手，也胜金莲送辙回。"
        ],
        "notes": "",
        "id": "5df82e4add5251eec9aab48a17058301"
    },
    {
        "author": "史凤",
        "dynasty": "唐",
        "type": "诗",
        "rhythmic": "",
        "title": "鲛红被",
        "preface": "",
        "paragraphs": [
            "肱被当年仅御寒，青楼惯染血猩纨。",
            "牙床舒卷鹓鸾共，正值窗櫺月一团。"
        ],
        "notes": "",
        "id": "3b937a1635169918ddf42cd3c84045e5"
    },
    {
        "author": "史凤",
        "dynasty": "唐",
        "type": "诗",
        "rhythmic": "",
        "title": "传香枕",
        "preface": "",
        "paragraphs": [
            "韩寿香从何处传，枕边芳馥恋婵娟。",
            "休疑粉黛加铤刃，玉女旃檀侍佛前。"
        ],
        "notes": "",
        "id": "b628830ec353caca727a4685d1a079ed"
    },
    {
        "author": "史凤",
        "dynasty": "唐",
        "type": "诗",
        "rhythmic": "",
        "title": "八分羊",
        "preface": "",
        "paragraphs": [
            "党家风味足肥羊，绮阁留人漫较量。",
            "万羊亦是男儿事，莫学狂夫取次尝。"
        ],
        "notes": "",
        "id": "6358efcf5ce8f46fc2d2d58a042f22d9"
    },
    {
        "author": "史凤",
        "dynasty": "唐",
        "type": "诗",
        "rhythmic": "",
        "title": "闭门羮",
        "preface": "",
        "paragraphs": [
            "一豆聊供游冶郎，去时忙唤锁仓琅。",
            "入门独慕相如侣，欲拨瑶琴弹凤凰。"
        ],
        "notes": "",
        "id": "2f5906df0fa044a1b438a9eec845e838"
    }
]