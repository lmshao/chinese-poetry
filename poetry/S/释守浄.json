[
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其一",
        "preface": "",
        "paragraphs": [
            "定光金地遥招手，智者江陵暗点头。",
            "已是白云千万里，那堪于此未知休。"
        ],
        "notes": "",
        "id": "4291b2d727976eaf12635b849d84b7e4"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其二",
        "preface": "",
        "paragraphs": [
            "谈玄说妙，撒屎撒尿。",
            "行棒行喝，将盐止渴。",
            "立主立宾，花擘宗乘。"
        ],
        "notes": "",
        "id": "b00568708b7e58179a63507a958e73dd"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其三",
        "preface": "",
        "paragraphs": [
            "传来铁钵盛猫饭，摩衲袈裟入墨盆。",
            "祖翁活计都坏了，不知将底付儿孙。"
        ],
        "notes": "",
        "id": "9b691220260ea3616ed8ef1fb02cc9fa"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其四",
        "preface": "",
        "paragraphs": [
            "堂前露柱久怀胎，长下婴儿颇俊哉。",
            "未解语言先作赋，一操直取状元来。"
        ],
        "notes": "",
        "id": "b04c86a74c5e841603c0265365bd9b64"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其五",
        "preface": "",
        "paragraphs": [
            "文殊普贤谈理事，临济德山行棒喝。",
            "东禅一觉到天明，偏爱风从凉处发。"
        ],
        "notes": "",
        "id": "d51a68444d4da433844dbcaf55dd51e5"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其六",
        "preface": "",
        "paragraphs": [
            "一念得心，顿超三界。",
            "得无所得，贪瞋烂坏。",
            "野草闲花满地愁，将军战马今何在。"
        ],
        "notes": "",
        "id": "6f8baea5b65b3c3903e0ca79efd6ed0f"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其七",
        "preface": "",
        "paragraphs": [
            "九夏炎炎火热，木人汗流不辍。",
            "夜来一雨便凉，莫道山僧不说。"
        ],
        "notes": "",
        "id": "598b30c0bbb974f710e0a7dd8b833e2a"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其八",
        "preface": "",
        "paragraphs": [
            "正炊折脚铛安隐，无奈公文抵死催。",
            "硬把死蛇头不得，随时之义大矣哉。"
        ],
        "notes": "",
        "id": "c2738e9453f55b7a5284d43a102e7a57"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其九",
        "preface": "",
        "paragraphs": [
            "大兄杜口毗耶，小兄掩室摩竭。",
            "恰好和我三人，大家证龟作鳖。"
        ],
        "notes": "",
        "id": "2c8d7be4e283f313264c401073d99390"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其一○",
        "preface": "",
        "paragraphs": [
            "石门深且幽，好住不肯住。",
            "翻身入城隍，却向闹市去。",
            "闹浩浩处冷湫湫，冷湫湫处看杨州。",
            "四五百条花柳巷，二三千处管弦楼。"
        ],
        "notes": "",
        "id": "ce8474a03344489143463386cfd33aeb"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其一一",
        "preface": "",
        "paragraphs": [
            "慧不厌修，福不厌作。",
            "福慧双收，如虎戴角。",
            "作既无作，修亦无修。",
            "青山绿水，短棹孤舟。",
            "格外之谈，迥出常流。"
        ],
        "notes": "",
        "id": "3cccd769942abf903c02f31a04b3b623"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其一二",
        "preface": "",
        "paragraphs": [
            "不用立雪庭下，不用断臂师前。",
            "须信当人分上，已与佛祖齐肩。",
            "会得朝打八百，不会暮打三千。"
        ],
        "notes": "",
        "id": "63d9aea74f3eaaa83d789327010f586b"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其一三",
        "preface": "",
        "paragraphs": [
            "瞿昙鼓动三寸舌，四十九年无法说。",
            "达磨不立一字脚，列派分枝无处著。",
            "青山不锁长飞势，沧海合知来处高。"
        ],
        "notes": "",
        "id": "73dd3e5c07556075854b5dc46b91c8b9"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其一四",
        "preface": "",
        "paragraphs": [
            "念念舍离诸恶趣，心心克取佛菩提。",
            "取舍二途如脱得，永嘉元不识曹溪。"
        ],
        "notes": "",
        "id": "beeeac0d1cd3828bca960c0827f6d6d8"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其一五",
        "preface": "",
        "paragraphs": [
            "佛祖顶𩕳上，有破天大路。",
            "未透生死关，如何敢进步。",
            "不进步，大千没遮护。",
            "一句绝言诠，那咤擎铁柱。"
        ],
        "notes": "",
        "id": "80fa590eb93fa5eece3be25fd7774612"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其一六",
        "preface": "",
        "paragraphs": [
            "流水下山非有意，片云归洞本无心。",
            "人生若得如云水，铁树开花遍界春。"
        ],
        "notes": "",
        "id": "d4e992661ae98b25a9584fc7a053464e"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其一七",
        "preface": "",
        "paragraphs": [
            "我有折脚铛，三子共提掇。",
            "一著一著高，一步一步阔。",
            "从此活业兴，清风动寥泬。",
            "夜半放乌鸡，头上一点雪。"
        ],
        "notes": "",
        "id": "ba53f0f04f0332471ff5982cff87004f"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其一八",
        "preface": "",
        "paragraphs": [
            "今朝十二，鼓声动地。",
            "云水上来，讨甚巴鼻。",
            "直饶天雨四花，争似归堂打睡。"
        ],
        "notes": "",
        "id": "2d78e06ae6437de34e4032d3857e81a9"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其一九",
        "preface": "",
        "paragraphs": [
            "达磨不来东土，二祖不往西天。",
            "老卢不识五祖，谁云夜半衣传。"
        ],
        "notes": "",
        "id": "f815cbec62ae2e43a89f76b781ae8295"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其二○",
        "preface": "",
        "paragraphs": [
            "日日波波走，夜夜不曾停。",
            "走到岁穷夜，依旧定盘星。"
        ],
        "notes": "",
        "id": "0b38c9d96ed66177a6abc7f339cd3698"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其二一",
        "preface": "",
        "paragraphs": [
            "三十六旬穷此夕，定盘星上转风车。",
            "放开结角罗纹处，须信风流出当家。"
        ],
        "notes": "",
        "id": "725da91e1d340dbd0a83b50909ae7ac2"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其二二",
        "preface": "",
        "paragraphs": [
            "我有懒庵兄，夤缘真有在。",
            "从东复过西，两处成交代。",
            "去矣无遗恨，所欠唯睡债。",
            "难忘手足情，特来为渠赛。"
        ],
        "notes": "",
        "id": "acbb0b9bc5fbe17be3c817d1d465671c"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其二三",
        "preface": "",
        "paragraphs": [
            "常州有，福州无，江风作恶浪花粗。",
            "不用刻舟徒记剑，片帆已过洞庭湖。"
        ],
        "notes": "",
        "id": "209e2b11586ef8c8d72be507dcdfce3b"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其二四",
        "preface": "",
        "paragraphs": [
            "三分光阴二早过，灵台一点不揩磨。",
            "贪生逐日区区去，唤不回头争奈何。"
        ],
        "notes": "",
        "id": "99f0996212be62ca5efadc27311efc3a"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其二五",
        "preface": "",
        "paragraphs": [
            "一叶落，便知秋，颟顸佛性。",
            "一尘起，大地收，儱侗真如。",
            "若是衲僧门下客，不用更踌躇。",
            "曾向华山图上看，又添潘阆倒骑驴。"
        ],
        "notes": "",
        "id": "4aa481d65d6f2fcf98cb9511e92c9625"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其二六",
        "preface": "",
        "paragraphs": [
            "梦幻空花，六十七年。",
            "白鸟烟没，秋水连天。"
        ],
        "notes": "",
        "id": "a13b1a077c0b69e6f0aaefb66397908d"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈二十七首  其二七",
        "preface": "",
        "paragraphs": [
            "梦幻空花六十七，临行犹自老婆心。",
            "鸳鸯绣出与人看，谁知元不犯金针。"
        ],
        "notes": "",
        "id": "988c61ee7782c4e63317287cca788e54"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "颂古四首  其一",
        "preface": "",
        "paragraphs": [
            "析尽尸骸没一些，从兹遍界是那咤。",
            "直饶见得无纤翳，未免重添眼里花。"
        ],
        "notes": "",
        "id": "8cb4fcbf62aae590e3dfbf110f8d6d98"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "颂古四首  其二",
        "preface": "",
        "paragraphs": [
            "普请开田力已齐，纷纷带水又拖泥。",
            "展开两手人休问，昨夜三更月落西。"
        ],
        "notes": "",
        "id": "afdedbbfbb1dcc2cda704b3eabd5e759"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "颂古四首  其三",
        "preface": "",
        "paragraphs": [
            "不知此土何为验，拈起新罗人草鞋。",
            "汉祖殿前樊哙怒，鸿门一踏为谁开。"
        ],
        "notes": "",
        "id": "304609948c0f00a0f6d347dc6dbd97d2"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "颂古四首  其四",
        "preface": "",
        "paragraphs": [
            "涅槃偿债更无殊，劈破长沙肘后符。",
            "一句全提无话会，钱塘八月浪花粗。"
        ],
        "notes": "",
        "id": "7464ca6d6ddc2005d7cd25a68d0eba47"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈三首  其一",
        "preface": "",
        "paragraphs": [
            "坐断毗卢顶𩕳，须是没量大人。",
            "若是没量大人，不坐毗卢顶𩕳。"
        ],
        "notes": "",
        "id": "537d0aa5cbf0265d8c36208a08156b80"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈三首  其二",
        "preface": "",
        "paragraphs": [
            "今朝腊月九，穷汉外边走。",
            "虽然不还家，却是他好手。",
            "陋巷不骑金色马，回途却著破襕衫。"
        ],
        "notes": "",
        "id": "4d3c5fa3b1921e713152e21c6a7ca616"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈三首  其三",
        "preface": "",
        "paragraphs": [
            "若欲正提纲，直须大地荒。",
            "欲来冲雪刃，未免露锋铓。"
        ],
        "notes": "",
        "id": "ef16d94311a6a293ae0a52600aa9a55f"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "偈一首",
        "preface": "",
        "paragraphs": [
            "闭却口，时时说。",
            "截却舌，无间歇。",
            "无间歇，最奇绝。",
            "最奇绝，眼中屑。",
            "了了了时无可了，玄玄玄处亦须呵。"
        ],
        "notes": "",
        "id": "311f2dc2153bd2527b540d1c14e8b97b"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "颂古",
        "preface": "",
        "paragraphs": [
            "比谓拈来伸一问，如何举众尽茫然。",
            "不因一扑百杂碎，定作人间丑妇寃。"
        ],
        "notes": "",
        "id": "c069856b254cffad26eebeb73f52c5a2"
    },
    {
        "author": "释守浄",
        "dynasty": "宋",
        "type": "诗",
        "rhythmic": "",
        "title": "调空首座",
        "preface": "",
        "paragraphs": [
            "山龟有壳藏头尾，七十二钻不奈何。",
            "恰似秀峰空首座，嘉招不肯出烟萝。"
        ],
        "notes": "",
        "id": "3f5be4372ac02c1ef385cead870c2657"
    }
]