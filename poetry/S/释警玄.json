[
    {
        "author": "释警玄",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "我昔初机学道迷，万水千山觅见知。",
            "明今辨古终难会，直说无心转更疑。",
            "蒙师点出秦时镜，照见父母未生时。",
            "如今觉了何所得，夜放乌鸡带雪飞。"
        ],
        "notes": "",
        "id": "16ef1c56c0c3e49f0d6ef3dc9970ca44"
    },
    {
        "author": "释警玄",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "撒手那边千圣外，祖堂少室长根芽。",
            "鹭倚雪巢犹自可，更看白马入芦花。"
        ],
        "notes": "",
        "id": "bbafc6f2078b24617bf7d5c4e5330492"
    },
    {
        "author": "释警玄",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "夜半鸟鸡抱鹄卵，天明起来生老鹳。",
            "鹤毛鹰觜鹭鸾身，却共乌鸦为侣伴。",
            "高入烟霄，低飞柳岸。",
            "向晚归来子细看，依稀恰似云中雁。"
        ],
        "notes": "",
        "id": "5380ba45759d17bb215a6b364a03327c"
    },
    {
        "author": "释警玄",
        "dynasty": "宋",
        "type": "诗",
        "rhythmic": "",
        "title": "寄浮山远禅师",
        "preface": "",
        "paragraphs": [
            "杨广山头草，凭君待价焞。",
            "异苗翻茂处，深密固灵根。"
        ],
        "notes": "",
        "id": "364a1072782d07fab007002f46af0e4e"
    },
    {
        "author": "释警玄",
        "dynasty": "宋",
        "type": "诗",
        "rhythmic": "",
        "title": "寄侍郎五曙偈",
        "preface": "",
        "paragraphs": [
            "吾年八十五，修因至于此。",
            "问我归何处，顶相终难睹。"
        ],
        "notes": "",
        "id": "f44437df0f0905ea59cd1060dbb79ac6"
    },
    {
        "author": "释警玄",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "赢鹤老猿啼谷韵，瘦松寒竹锁青烟。"
        ],
        "notes": "",
        "id": "bcf318f562864fcc41de144808047ad4"
    },
    {
        "author": "释警玄",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "大洋海底红尘起，须弥顶上水横流。"
        ],
        "notes": "",
        "id": "d559f417f3c4bcd4ee5edf81c748c152"
    },
    {
        "author": "释警玄",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "白云覆青山，青山顶不露。"
        ],
        "notes": "",
        "id": "470f30835f2a6d10634e53b5e176e181"
    },
    {
        "author": "释警玄",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "宝殿无人不侍立，不种梧桐免凤来。"
        ],
        "notes": "",
        "id": "58f9828b6c5d6fc3fe30a025ddd64c2e"
    },
    {
        "author": "释警玄",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "白牛吐雪彩，黑马上乌鸡。"
        ],
        "notes": "",
        "id": "2c04e0983ba6619e8ff623abb44ec354"
    }
]