[
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其一",
        "preface": "",
        "paragraphs": [
            "外道殷勤来问佛，有言不问及无言。",
            "大雄不费纤毫力，良马何曾用举鞭。"
        ],
        "notes": "",
        "id": "00064724639ab8129c6b8545381bd3e6"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其二",
        "preface": "",
        "paragraphs": [
            "清浄行者不涅槃，破戒比丘无地狱。",
            "天台相接到西川，总是自家亲眷属。"
        ],
        "notes": "",
        "id": "f96561a761aff89239f7b6aa2b6b9f14"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其三",
        "preface": "",
        "paragraphs": [
            "白日街头独自行，夜间屋里独自卧。",
            "山高不碍白云飞，竹密不妨流水过。"
        ],
        "notes": "",
        "id": "cc32347a640424bd3cbc0862cfba3745"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其四",
        "preface": "",
        "paragraphs": [
            "清源佛法意如何，米价酬来太老婆。",
            "眨上眉毛行大道，莫于平地起风波。"
        ],
        "notes": "",
        "id": "d1f559f27eb3e34e60f232d462001b17"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其五",
        "preface": "",
        "paragraphs": [
            "心不是佛，智不是道。",
            "举得十分，未敢相保。",
            "携条拄杖闲行，切忌回头转脑。"
        ],
        "notes": "",
        "id": "cb1876de0bd064ab816bf2bf412de3b3"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其六",
        "preface": "",
        "paragraphs": [
            "南泉特地指瓶，隐峰便来泻水。",
            "两人自不识羞，掘地深埋自己。"
        ],
        "notes": "",
        "id": "9cc9472c1c11181938dc86059eec9671"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其七",
        "preface": "",
        "paragraphs": [
            "乌臼分明棒有眼，这僧直是眼无筋。",
            "假饶打著百千个，切莫将伊挂齿唇。"
        ],
        "notes": "",
        "id": "77c55113349b6831d19f52e02e379e9f"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其八",
        "preface": "",
        "paragraphs": [
            "须知天地共同根，万物从来元一体。",
            "未审南泉庭下花，几人看了梦相似。"
        ],
        "notes": "",
        "id": "ac087cca8b1980d82929be4076193022"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其九",
        "preface": "",
        "paragraphs": [
            "甘贽设粥念摩诃，致见南泉打破锅。",
            "万事但将公道断，任教四海动干戈。"
        ],
        "notes": "",
        "id": "676738c8dde9aafa7720034c301d403f"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其一○",
        "preface": "",
        "paragraphs": [
            "檀越家中作水牛，收来放去任优游。",
            "不曾犯著人苗稼，何必南泉对赵州。"
        ],
        "notes": "",
        "id": "031d73fe2b5b72ec41a18839e66c0518"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其一一",
        "preface": "",
        "paragraphs": [
            "大地是眼没处屙，衲僧到此便聱讹。",
            "须知别有安身诀，会得安身事更多。",
            "咄，锹子安著在甚么处。"
        ],
        "notes": "",
        "id": "f07f0c6ca024be9cbc07cf97ecc8828b"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其一二",
        "preface": "",
        "paragraphs": [
            "礼佛无端撞赵州，却将知见作寃讐。",
            "如今四海平如掌，云自高飞水自流。"
        ],
        "notes": "",
        "id": "5f4f33773d775147212473ae75703ad8"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其一三",
        "preface": "",
        "paragraphs": [
            "殿上从来好功德，如何侍者却疑惑。",
            "赵州露出赤心肝，问著依然墨漆黑。"
        ],
        "notes": "",
        "id": "0f9a81ee281723fed9553086ee1eea2b"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其一四",
        "preface": "",
        "paragraphs": [
            "钟鼓未鸣先托钵，雪峰平地成饶舌。",
            "当时一径入僧堂，且看岩头有何说。"
        ],
        "notes": "",
        "id": "e54988b8f8736faebef0ae2ca733102a"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其一五",
        "preface": "",
        "paragraphs": [
            "的的古帆已挂后，小鱼吞却大头鱼。",
            "虽然李广运神箭，自古张颠解草书。"
        ],
        "notes": "",
        "id": "cf774bab8a0a2700b7d3f2e2304914f3"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其一六",
        "preface": "",
        "paragraphs": [
            "春有百花夏有热，秋有凉风冬有雪。",
            "若无闲事挂心头，便是人间好时节。"
        ],
        "notes": "",
        "id": "ac2d21fa3a9100e7aa0388e64dbab7b4"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其一七",
        "preface": "",
        "paragraphs": [
            "竹箆举起成生杀，岂肯容人乱札锥。",
            "劈脊一挥如荐得，银山铁壁也光辉。"
        ],
        "notes": "",
        "id": "a02a77bf23df818391113e0d4736ff1b"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其一八",
        "preface": "",
        "paragraphs": [
            "钟楼上念赞，床脚下种菜。",
            "猛虎当路蹲，时人俱不会。",
            "黄蘗花开自有时，明州有个憨布袋。"
        ],
        "notes": "",
        "id": "5a2d754b94d1ca264ac8d3b851bd618d"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其一九",
        "preface": "",
        "paragraphs": [
            "杨岐金圈与栗蓬，吞跳依前事不同。",
            "大海都来一口吸，更无南北与西东。"
        ],
        "notes": "",
        "id": "4f92a5f50bac2948fafe3e35964277be"
    },
    {
        "author": "释了一",
        "dynasty": "宋",
        "type": "诗",
        "rhythmic": "",
        "title": "颂古二十首  其二○",
        "preface": "",
        "paragraphs": [
            "热糍荡口成痕迹，糍冷令人便动脾。",
            "何似且拈安一处，家常茶饭且随时。"
        ],
        "notes": "",
        "id": "49baddd589b08f3e5deeaf91faae62fd"
    }
]