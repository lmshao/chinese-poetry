[
    {
        "author": "史卫卿",
        "dynasty": "宋",
        "type": "诗",
        "rhythmic": "",
        "title": "秋步述所见",
        "preface": "",
        "paragraphs": [
            "趁晴收断薪，破晓循幽浦。",
            "山寒树欲风，云重天将雨。",
            "兔奔初种畦，鸡拾获残亩。",
            "叶深樵无踪，水落鱼可数。",
            "幽草不须生，千林秋已素。"
        ],
        "notes": "",
        "id": "e776ec1c88e5b2a9b5d11d71aa785c17"
    },
    {
        "author": "史卫卿",
        "dynasty": "宋",
        "type": "诗",
        "rhythmic": "",
        "title": "捧檄家山",
        "preface": "",
        "paragraphs": [
            "闲居愧未能，淮幕冷于冰。",
            "家檄官无俸，山吟客有僧。",
            "池荒眠鹭石，树折饮猿藤。",
            "寥落谁相问，孤明雨夜灯。"
        ],
        "notes": "",
        "id": "b8962e736863ac7981e772a732f32a69"
    },
    {
        "author": "史卫卿",
        "dynasty": "宋",
        "type": "诗",
        "rhythmic": "",
        "title": "春晴",
        "preface": "",
        "paragraphs": [
            "平明晴可爱，眼界一湖春。",
            "不见水中鹭，惟多堤上人。",
            "梅花已白尽，柳色正青新。",
            "日暮无歌舞，清幽属野身。"
        ],
        "notes": "",
        "id": "f7c37509dfaced8029e06f904b3e2e29"
    },
    {
        "author": "史卫卿",
        "dynasty": "宋",
        "type": "诗",
        "rhythmic": "",
        "title": "听演师琴",
        "preface": "",
        "paragraphs": [
            "禅悟却参琴，山高水复深。",
            "七弦手共语，万籁耳无音。",
            "激烈鬼神泪，发挥天地心。",
            "秋风时一曲，怀古更伤今。"
        ],
        "notes": "",
        "id": "ba5ae8d0de75eeb1047f1d235fd63ce1"
    },
    {
        "author": "史卫卿",
        "dynasty": "宋",
        "type": "诗",
        "rhythmic": "",
        "title": "渔父",
        "preface": "",
        "paragraphs": [
            "白头长是醉，湖海不知年。",
            "活业惟耕纲，全家衹住船。",
            "荷花同鹭宿，杨柳得鱼穿。",
            "一笛吹明月，朱门谩管弦。"
        ],
        "notes": "",
        "id": "1a814ef9c1c6a0faa810858e1ba53053"
    },
    {
        "author": "史卫卿",
        "dynasty": "宋",
        "type": "诗",
        "rhythmic": "",
        "title": "书里中所见",
        "preface": "",
        "paragraphs": [
            "阑干十二缬帘遮，兽栋鳞鳞鼎贵家。",
            "莫道楼台无地起，满城秋色半槐花。"
        ],
        "notes": "",
        "id": "4482fbe9e2b041ec5e78b85dc2748a8e"
    },
    {
        "author": "史卫卿",
        "dynasty": "宋",
        "type": "诗",
        "rhythmic": "",
        "title": "所见",
        "preface": "",
        "paragraphs": [
            "齐眉沉醉绮罗丛，心事谁知付去鸿。",
            "不惜千金留粉黛，更无一语怨东风。"
        ],
        "notes": "",
        "id": "99e299b229848bbbfbb24daeffad327b"
    },
    {
        "author": "史卫卿",
        "dynasty": "宋",
        "type": "诗",
        "rhythmic": "",
        "title": "有所见",
        "preface": "",
        "paragraphs": [
            "不著画罗金缕衣，寻常打扮最相宜。",
            "春风燕子楼前过，飘落梨花雪一枝。"
        ],
        "notes": "",
        "id": "0287eb1314ec897d5aa15ceee40353e3"
    },
    {
        "author": "史卫卿",
        "dynasty": "宋",
        "type": "诗",
        "rhythmic": "",
        "title": "冷泉观放水",
        "preface": "",
        "paragraphs": [
            "溪流平地响晴雷，石上生风卷雪来。",
            "醉拍阑干衣袖湿，十分身在白云堆。"
        ],
        "notes": "",
        "id": "50ca86ffef4d995df5be7ae5859ada4a"
    },
    {
        "author": "史卫卿",
        "dynasty": "宋",
        "type": "诗",
        "rhythmic": "",
        "title": "西湖山居灯夕",
        "preface": "",
        "paragraphs": [
            "繁华隔湖水，全似远宸京。",
            "灯火少年梦，山林此夜情。",
            "鹤闲梅下立，人静月中行。",
            "长愿岁时好，吟身见太平。"
        ],
        "notes": "",
        "id": "ae2f7d4d487c685255a125b4cffdcd59"
    },
    {
        "author": "史卫卿",
        "dynasty": "宋",
        "type": "诗",
        "rhythmic": "",
        "title": "依韵奉和司徒侍中龙兴灯夕",
        "preface": "",
        "paragraphs": [
            "宝炬燃红映百坊，佛灯相照有余光。",
            "樽前尽被公孙礼，席上惟无处士狂。",
            "午夜笙歌欢是伯，几家帘幕醉成乡。",
            "都人犹怕春宵短，共乐何妨舞袖长。"
        ],
        "notes": "",
        "id": "a235308d7eae4351151bace3d536e228"
    }
]