[
    {
        "author": "释仪",
        "dynasty": "宋",
        "type": "诗",
        "rhythmic": "",
        "title": "偈三首  其一",
        "preface": "",
        "paragraphs": [
            "莫分彼我，彼我无殊。",
            "困鱼止泺，病鸟栖芦。",
            "逡巡不进泥中履，争得先生一卷书。"
        ],
        "notes": "",
        "id": "2f02f592b21a83b3314134c6a4657a13"
    },
    {
        "author": "释仪",
        "dynasty": "宋",
        "type": "诗",
        "rhythmic": "",
        "title": "偈三首  其二",
        "preface": "",
        "paragraphs": [
            "无相如来示现身，破魔兵众绝纤尘。",
            "七星斜映风生处，四海还归旧主人。"
        ],
        "notes": "",
        "id": "6cbf2caa5045038cddc161b4337943a4"
    },
    {
        "author": "释仪",
        "dynasty": "宋",
        "type": "诗",
        "rhythmic": "",
        "title": "偈三首  其三",
        "preface": "",
        "paragraphs": [
            "万派横流总向东，超然八面自玲珑。",
            "万人胆破沙场上，一箭双雕落碧空。"
        ],
        "notes": "",
        "id": "08b1d0b36915bc4b5b0da88a92621b5d"
    },
    {
        "author": "释仪",
        "dynasty": "宋",
        "type": "诗",
        "rhythmic": "",
        "title": "上权臣",
        "preface": "",
        "paragraphs": [
            "我本田中一比丘，却来乘马不乘牛。",
            "如今马上风波急，不似田中得自由。"
        ],
        "notes": "",
        "id": "acfbdc2a8ee78399ee6ccac4bbd67149"
    },
    {
        "author": "释仪",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "片帆忽逐飞鸿去，知落谁山第几重。"
        ],
        "notes": "",
        "id": "f0635ec8d49611f458f4fddbe5a488ef"
    }
]