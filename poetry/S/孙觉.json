[
    {
        "author": "孙觉",
        "dynasty": "宋",
        "type": "诗",
        "rhythmic": "",
        "title": "杂诗呈逢原",
        "preface": "",
        "paragraphs": [
            "鸿雁最知时，未逃罗与网。",
            "不能忘稻粱，千里安得往。",
            "鸣蜩腹空虚，见喙因其响。",
            "丹凤穴九霄，虞人常梦想。"
        ],
        "notes": "",
        "id": "497f2517c09d658369c4716ff36d969f"
    },
    {
        "author": "孙觉",
        "dynasty": "宋",
        "type": "诗",
        "rhythmic": "",
        "title": "因览蓬莱观雪唱和谨成二首  其一",
        "preface": "",
        "paragraphs": [
            "重湖复岭去连延，氛霭消沈雪后天。",
            "缥缈三山浮海上，参差群玉露峰巅。",
            "使君宴集仍侵晓，迁客登临欲判年。",
            "洒落尘怀对清绝，向来身世两翛然。"
        ],
        "notes": "",
        "id": "7cca0e8a6959b16c95e1e6a095b062e2"
    },
    {
        "author": "孙觉",
        "dynasty": "宋",
        "type": "诗",
        "rhythmic": "",
        "title": "因览蓬莱观雪唱和谨成二首  其二",
        "preface": "",
        "paragraphs": [
            "蓬莱高阁与天同，雪过栏干万里空。",
            "湖海乍惊银汉落，乾坤都在玉壶中。",
            "扁舟漾漾思乘月，病骨飘飘欲御风。",
            "辄莫画图传北阙，承明人更出江东。"
        ],
        "notes": "",
        "id": "22d0e32eff2248897ec95584cb3e0b56"
    },
    {
        "author": "孙觉",
        "dynasty": "宋",
        "type": "诗",
        "rhythmic": "",
        "title": "题召伯斗野亭",
        "preface": "",
        "paragraphs": [
            "淮海无林邱，旷泽千里平。",
            "一渠闲防潴，物色故不清。",
            "老僧喜穿筑，北户延朱甍。",
            "簷楯斗杓落，帘帏河汉倾。",
            "平湖杳无涯，湛湛春波生。",
            "结缆嗟已晚，不见芙蓉城。",
            "尚想紫芡盘，明珠出新烹。",
            "平生有微尚，一舟聊寄行。",
            "遇胜辄偃蹇，霜须刷澄明。",
            "可待齿牙豁，归欤谢浮荣。"
        ],
        "notes": "",
        "id": "bd0c07b61ae2282ea1d000706e7815f0"
    },
    {
        "author": "孙觉",
        "dynasty": "宋",
        "type": "诗",
        "rhythmic": "",
        "title": "初至汤泉",
        "preface": "",
        "paragraphs": [
            "川谷閟深阻，天时正莽苍。",
            "聊同不速客，来浴自然汤。",
            "茂宰蔼休政，道人栖净坊。",
            "怳如登十地，热恼顿清凉。"
        ],
        "notes": "",
        "id": "6f641ab611dd4d9c7749270240c7fa23"
    },
    {
        "author": "孙觉",
        "dynasty": "宋",
        "type": "诗",
        "rhythmic": "",
        "title": "过六合水亭怀裴博士",
        "preface": "",
        "paragraphs": [
            "昔同裴博士，酌酒俯庭柯。",
            "晚岫潭潭碧，风池瑟瑟波。",
            "苍崖遗老没，白首故人过。",
            "转眄成陈迹，劳生可奈何。"
        ],
        "notes": "",
        "id": "86a7449a40269e24e499eba7c94b381b"
    },
    {
        "author": "孙觉",
        "dynasty": "宋",
        "type": "诗",
        "rhythmic": "",
        "title": "题阎求仁虚乐亭",
        "preface": "",
        "paragraphs": [
            "禅房幽构径弯环，噪鹊鸣鸠尽日闲。",
            "隠几冥蒙超物表，画图仿佛见林间。",
            "褰帘云吐池中月，岸帻天横竹外山。",
            "秋兴已阑成丽句，板舆时此慰慈颜。"
        ],
        "notes": "",
        "id": "d5235cc2f2b38a379d010712ab7f1e07"
    },
    {
        "author": "孙觉",
        "dynasty": "宋",
        "type": "诗",
        "rhythmic": "",
        "title": "次韵秦少游",
        "preface": "",
        "paragraphs": [
            "青发从游各白袍，老来邂逅更陶陶。",
            "尺书继月传双鲤，相见何时咏百劳。",
            "谏草十年聊阁笔，坐棠三郡不更刀。",
            "灵崖泺水堪行乐，时事纷纷剧猬毛。"
        ],
        "notes": "",
        "id": "fbdf70636efcbc4e3f3978c0564ca0b9"
    },
    {
        "author": "孙觉",
        "dynasty": "宋",
        "type": "诗",
        "rhythmic": "",
        "title": "客有传朝议欲以子瞻使高丽大臣有惜其去者白罢之作诗以纪其事",
        "preface": "",
        "paragraphs": [
            "文章异域有知音，鸭绿差池一醉吟。",
            "颖士声名动倭国，乐天辞笔过鸡林。",
            "节髦零落毡吞雪，辩舌纵横印佩金。",
            "奉使风流家世事，几随浪拍海东岑。"
        ],
        "notes": "",
        "id": "0c2c070160945a872b2554d0c1d78f20"
    },
    {
        "author": "孙觉",
        "dynasty": "宋",
        "type": "诗",
        "rhythmic": "",
        "title": "显之禅老许以草庵见处作诗以约之",
        "preface": "",
        "paragraphs": [
            "汨汨尘劳不自堪，驼裘鞭马度晴岚。",
            "洞天窅窕清都邃，神水歊蒸翠釜涵。",
            "列岫过霜仍晻暧，双松迎腊正骖驔。",
            "此心久已蒙师指，更许山中为结庵。"
        ],
        "notes": "",
        "id": "e7429a6190d317261d9369d5de6de4dd"
    },
    {
        "author": "孙觉",
        "dynasty": "宋",
        "type": "诗",
        "rhythmic": "",
        "title": "游龙洞",
        "preface": "",
        "paragraphs": [
            "侧径萦纡入杳冥，神镵鬼凿路岩扃。",
            "天悬乳石婴华盖，壁隠莓苔矗翠屏。",
            "九道寒江云外白，一池阳井雪中青。",
            "还同康乐登临海，可共羊何笔不停。"
        ],
        "notes": "",
        "id": "c7d5ff3b15dcc84528a46de912d2afaa"
    },
    {
        "author": "孙觉",
        "dynasty": "宋",
        "type": "诗",
        "rhythmic": "",
        "title": "介亭",
        "preface": "",
        "paragraphs": [
            "真人昔未起，奔鹿骇四方。",
            "连延天目山，两乳百里长。",
            "有地跨江海，无种生侯王。",
            "中宵燎穹旻，列石表坛场。",
            "朱旗大梁野，英气吞八荒。",
            "寥寥百年后，故物亦已亡。",
            "所余彼巉岩，峰巅屹相望。",
            "主人承明老，星斗工文章。",
            "筑亭紫霄上，坐客苍株旁。",
            "攀云弄明月，晓星生扶桑。",
            "禹山隔波涛，简书永埋藏。",
            "愿逢希夷使，水土还故常。"
        ],
        "notes": "",
        "id": "4fc88895c59a1231b70ba641efe4dc91"
    },
    {
        "author": "孙觉",
        "dynasty": "宋",
        "type": "诗",
        "rhythmic": "",
        "title": "题范公堂",
        "preface": "",
        "paragraphs": [
            "萧萧狱曹掾，有堂名范公。",
            "岁月益已久，父老传清风。",
            "维时狴牢下，枉直情毕通。",
            "太守异趣舍，挺然不回从。",
            "事事争救之，粉屏记其终。",
            "殆公三年归，字满无所容。",
            "官小俸禄薄，家居率穷空。",
            "卖马以自给，徒行气弥充。",
            "后公在朝廷，搢绅伏其忠。",
            "三黜坐正谏，流离成老翁。",
            "我欲绘公像，置祠狱官中。",
            "公名塞天壤，文字未易工。",
            "不若揭以榜，因之晓愚蒙。",
            "后来仰高山，相与传无穷。"
        ],
        "notes": "",
        "id": "44f01728b1c5874f239c374a20bc78f0"
    },
    {
        "author": "孙觉",
        "dynasty": "宋",
        "type": "诗",
        "rhythmic": "",
        "title": "登集僊台",
        "preface": "",
        "paragraphs": [
            "海风吹清秋，林叶飒已落。",
            "山巅出高台，隠隠在寥廓。",
            "宾从果幽期，层轩瞰郊郭。",
            "鸣驺应崖谷，篮舆转林薄。",
            "兹地已荒凉，兹人故冥寞。",
            "文识都未磨，山川恍如昨。",
            "画屏见群峰，浓淡正参错。",
            "烟云下卷舒，欻若搴翠幕。",
            "莲开碧扶疏，眉修清绰约。",
            "长松不知年，拔起立旁礴。",
            "群龙上空虚，奋怒争拏攫。",
            "丛篁与延蔓，斤斧聊疏削。",
            "深或翳虫蛇，暮唯栖鸟雀。",
            "两楠最潇洒，前轩宜所托。",
            "枝干晚青青，几冒风霜恶。",
            "更怜山下人，偏得山中乐。",
            "种田灌山谿，却老𣃁山药。",
            "荣辱祇偶然，人生似蒲博。",
            "蹉跎缪轩冕，志尚本丘壑。",
            "欲学山前翁，收身及耕凿。"
        ],
        "notes": "",
        "id": "895fab40ae773d3a9c8dbee1ed060ef0"
    },
    {
        "author": "孙觉",
        "dynasty": "宋",
        "type": "诗",
        "rhythmic": "",
        "title": "寄黄山故人",
        "preface": "",
        "paragraphs": [
            "鬓毛黑漆面如丹，曾待亲舆作长官。",
            "天禄雠书身长大，江都入梦涕涟澜。",
            "窗中山色经秋瘦，枕底溪声入夜寒。",
            "三十六峰应好在，何年更得上楼看。"
        ],
        "notes": "",
        "id": "da0a94b13e549570b3ccd0c807197936"
    },
    {
        "author": "孙觉",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "千里暮山横紫翠，一钩新月破黄昏。"
        ],
        "notes": "",
        "id": "72cbede7a3392d2ed47748d08d4be040"
    },
    {
        "author": "孙觉",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "儿童窃食不知禁，格磔山禽满院飞。"
        ],
        "notes": "",
        "id": "a37428113dc0dca4945df0e7dbf367aa"
    },
    {
        "author": "孙觉",
        "dynasty": "宋",
        "type": "诗",
        "rhythmic": "",
        "title": "存目",
        "preface": "",
        "paragraphs": [
            "诗题：寄墨首句：徂徕无老松。"
        ],
        "notes": "",
        "id": "f9691c563847526a0fa838dae8a3e8ee"
    }
]