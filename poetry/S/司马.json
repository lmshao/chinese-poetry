[
    {
        "author": "司马",
        "dynasty": "宋",
        "type": "词",
        "rhythmic": "河传",
        "title": "",
        "preface": "",
        "paragraphs": [
            "银河漾漾。",
            "正桐飞露井，寒生斗帐。",
            "芳草梦惊，人忆高唐惆怅。",
            "感离愁，甚情况。",
            "春风二月桃花浪。",
            "扁舟征棹，又过吴江上。",
            "人去雁回，千里风云相望。",
            "倚江楼，倍凄怆。"
        ],
        "notes": "",
        "id": "51f7a58fc928476da785a7b38a34854b"
    },
    {
        "author": "司马",
        "dynasty": "宋",
        "type": "词",
        "rhythmic": "黄金缕・蝶恋花",
        "title": "",
        "preface": "",
        "paragraphs": [
            "家在钱塘江上住。",
            "花落花开，不管年华度。",
            "燕子又将春色去。",
            "纱窗一阵黄昏雨。",
            "斜插犀梳云半吐。",
            "檀板清歌，唱彻黄金缕。",
            "望断云行无去处。",
            "梦回明月生春浦。"
        ],
        "notes": "",
        "id": "51b411a304782a8a556e27a0664c9ae9"
    }
]