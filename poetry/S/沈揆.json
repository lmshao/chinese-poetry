[
    {
        "author": "沈揆",
        "dynasty": "宋",
        "type": "诗",
        "rhythmic": "",
        "title": "夜宿国清寺题更好堂",
        "preface": "",
        "paragraphs": [
            "堆案文书在眼边，身闲俱是好林泉。",
            "乞渠解褐休双足，为结□中饱睡缘。"
        ],
        "notes": "",
        "id": "923bb0bda3e082d4bdf74019546caa88"
    },
    {
        "author": "沈揆",
        "dynasty": "宋",
        "type": "诗",
        "rhythmic": "",
        "title": "题石井泉  其一",
        "preface": "",
        "paragraphs": [
            "灵源一閟几经年，石上重流岂偶然。",
            "渐喜行春有幽事，人间初见第三泉。"
        ],
        "notes": "",
        "id": "06ae77f8e2a5771cac6f75cc89b2fe39"
    },
    {
        "author": "沈揆",
        "dynasty": "宋",
        "type": "诗",
        "rhythmic": "",
        "title": "题石井泉  其二",
        "preface": "",
        "paragraphs": [
            "上方高阁倚层峦，下有清泉一鉴寒。",
            "更作小亭供胜览，尽收吟思入毫端。"
        ],
        "notes": "",
        "id": "b2454e88b0589d5628773c36bb59c17f"
    },
    {
        "author": "沈揆",
        "dynasty": "宋",
        "type": "诗",
        "rhythmic": "",
        "title": "题石井泉  其三",
        "preface": "",
        "paragraphs": [
            "圆通大士閟兹境，谁遣石湖诗老知。",
            "人生流止亦如此，时与一来题好诗。"
        ],
        "notes": "",
        "id": "25ecfa1e6fb3eb0b7e3e3c8c1de10916"
    }
]