[
    {
        "author": "释宗元",
        "dynasty": "宋",
        "type": "诗",
        "rhythmic": "",
        "title": "赞达磨大师",
        "preface": "",
        "paragraphs": [
            "十万里来卖口嘴，宜乎打落当门齿，面壁九年谁采你。",
            "深雪之中若不得救苦救难观世音菩萨，有甚面目归乡里。"
        ],
        "notes": "",
        "id": "e1ac03af3d407ef245e45f3f8b134730"
    },
    {
        "author": "释宗元",
        "dynasty": "宋",
        "type": "诗",
        "rhythmic": "",
        "title": "赞五祖和尚",
        "preface": "",
        "paragraphs": [
            "貌古而清，语俚而新。",
            "同乎流俗，大有迳庭。",
            "常心是道，杀人活人。",
            "使当时磨下玉洁冰清，则杨岐一宗未必中兴者也。"
        ],
        "notes": "",
        "id": "51e42908ccf4f2bc3c9f8160c9462598"
    },
    {
        "author": "释宗元",
        "dynasty": "宋",
        "type": "诗",
        "rhythmic": "",
        "title": "赞大慧和尚",
        "preface": "",
        "paragraphs": [
            "世尊去世，二千余年，到此尊慈，恰五十代。",
            "渠以壁上安灯盏，雨前置酒台。",
            "闷来打三碗，何处得愁来。",
            "颂清浄行者不入涅槃，破戒比丘不堕地狱，佛法兴衰可见也。"
        ],
        "notes": "",
        "id": "caa7ce70e7a17ce59a79220d088197d8"
    }
]