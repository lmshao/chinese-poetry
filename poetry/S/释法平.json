[
    {
        "author": "释法平",
        "dynasty": "宋",
        "type": "诗",
        "rhythmic": "",
        "title": "登北固楼",
        "preface": "",
        "paragraphs": [
            "不负南徐眼，来看北固云。",
            "金焦两山小，吴楚一江分。",
            "雨气生苍壁，秋声起夕曛。",
            "半生流落恨，此日重殷勤。"
        ],
        "notes": "",
        "id": "aee585422a8428f756fbeb9db5110173"
    },
    {
        "author": "释法平",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "春风吹枕小屏寒，客舍无聊梦不安。",
            "花叶暗时人已去，夕阳光满旧栏干。"
        ],
        "notes": "",
        "id": "7e7b3ec451a6b6c185ec4c2d5e8e14ef"
    },
    {
        "author": "释法平",
        "dynasty": "宋",
        "type": "诗",
        "rhythmic": "",
        "title": "晓上人还浙东",
        "preface": "",
        "paragraphs": [
            "鸟宿柴门静，更深别意倾。",
            "孤灯寒有晕，细雨夜无声。",
            "渡晓人争立，潮平橹乱鸣。",
            "君今成独往，老罢苦为情。"
        ],
        "notes": "",
        "id": "8e7079f6e00d35557bfe02bab06a396c"
    },
    {
        "author": "释法平",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "梦魂不入人闲世。"
        ],
        "notes": "",
        "id": "2ab5b2394773ecbdb6a0e3a71d14d73c"
    }
]