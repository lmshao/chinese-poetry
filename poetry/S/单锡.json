[
    {
        "author": "单锡",
        "dynasty": "宋",
        "type": "诗",
        "rhythmic": "",
        "title": "寄隠士",
        "preface": "",
        "paragraphs": [
            "岩头鬰鬰凌寒柏，柏间时复云封白。",
            "苔苍草碧自年年，绝奇中有参同客。",
            "道通下蹑天根深，山灵啼泣穹崖阴。",
            "春深不问花开落，寂寂空山千万寻。"
        ],
        "notes": "",
        "id": "4a57471183a69cce2ebca519e5fab36a"
    },
    {
        "author": "单锡",
        "dynasty": "宋",
        "type": "诗",
        "rhythmic": "",
        "title": "聚远楼",
        "preface": "",
        "paragraphs": [
            "井邑银山匝画屏，层簷飞翼入苍冥。",
            "晓穿帘幙扶桑日，夜浸栏杆紫汉星。",
            "春水涨来斜涧白，炉烟抹去半峰青。",
            "无边光景归吟日，莫向樽前辨醉醒。"
        ],
        "notes": "",
        "id": "388fd6ac9c195963f75fd253e449c68b"
    }
]