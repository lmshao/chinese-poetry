[
    {
        "author": "双渐",
        "dynasty": "宋",
        "type": "诗",
        "rhythmic": "",
        "title": "厅壁山水",
        "preface": "",
        "paragraphs": [
            "涧边芳草连天碧，山下锦涛无丈尺。",
            "鶑稀燕少蝶未知，蜜意寻芳与谁惜。",
            "我有春情方似织，万绪千头难求觅。",
            "富贵荣华不早来，眼前光景空抛掷。"
        ],
        "notes": "",
        "id": "056d01c597f6793b64f63547bd9aee18"
    },
    {
        "author": "双渐",
        "dynasty": "宋",
        "type": "诗",
        "rhythmic": "",
        "title": "豫章逢故人歌",
        "preface": "",
        "paragraphs": [
            "乐天尝日浔阳渚，舟中曾遇商人妇。",
            "坐间因感琵琶声，为托微词写深诉。",
            "因重佳人难再得，故言何必曾相识。",
            "今日相逢相识人，青衫拭泪应无极。",
            "我因从官临川去，豫章城下风帆驻。",
            "续有翩翩画舸来，斜阳共系垂杨树。",
            "绿窗相近未多时，红帘半动闻私语。",
            "认得舟中是故人，从人来自韶阳路。",
            "柔情脉脉不得通，余时冉冉时闻度。",
            "借问舟中是谁氏，长自庐江佳丽地。",
            "苏姓从来字小卿，桃叶桃根皆姊妹。",
            "十岁清歌已遏云，十一朱颜妬桃李。",
            "十二能描新月眉，十三解绾乌云髻。",
            "乱花溪上偶相逢，一托深心许为壻。",
            "翠鬟曾翦系平生，暗断金钗为盟誓。",
            "无何官难两相忘，因兹流落来天际。",
            "扬州一梦今何处，风月心情向谁诉。",
            "筭来争似不相逢，空感当时无限事。",
            "昔日风光曾作主，今日风光如蓦路。",
            "肠断江头夜不眠，风帆明日东西去。"
        ],
        "notes": "",
        "id": "f16178b46c83b85db1bf393d487aa4ec"
    }
]