[
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其一",
        "preface": "",
        "paragraphs": [
            "千官朝谒五门前，一路春风蜡烛烟。",
            "宫漏乍停班已定，紫云开处望尧天。"
        ],
        "notes": "",
        "id": "2e35e513b214c50b12b65e2cd0cb4a5f"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其二",
        "preface": "",
        "paragraphs": [
            "万国车书一太平，宫花无数管弦声。",
            "近臣入奏新祥瑞，昨夜黄河彻底清。"
        ],
        "notes": "",
        "id": "f1f85eb8b0f21bbf12c8ade32ba21de0"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其三",
        "preface": "",
        "paragraphs": [
            "律管飞灰报早春，寿阳梅淡落香裀。",
            "词人竞进新诗入，俊思无过白舍人。"
        ],
        "notes": "",
        "id": "cfecb4d8fd44f50f8226991192ede9c0"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其四",
        "preface": "",
        "paragraphs": [
            "十二楼前御柳垂，九重城里百花时。",
            "宣州恰进红丝毯，便遣宫娥舞柘枝。"
        ],
        "notes": "",
        "id": "137218fc7465cde86d3b2ff0060cb45f"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其五",
        "preface": "",
        "paragraphs": [
            "彤廷立仗雪初销，仙乐空悬䜩百寮。",
            "齐指终南称万寿，远平香案碧岧峣。"
        ],
        "notes": "",
        "id": "04c81ea1b81676e3178bdf8bb65e3878"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其六",
        "preface": "",
        "paragraphs": [
            "楼前宣赦掣金鸡，大礼新成彩仗归。",
            "万岁声高天地喜，庆云飞上衮龙衣。"
        ],
        "notes": "",
        "id": "f5866ce911c9c5bc1e44a597c424c539"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其七",
        "preface": "",
        "paragraphs": [
            "中使传宣出未央，外宫庭燎发荣光。",
            "怪来连夜催仪注，元是平明册五王。"
        ],
        "notes": "",
        "id": "207a88dce1fbc48a789310ad32edab76"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其八",
        "preface": "",
        "paragraphs": [
            "掖庭宫女仅千人，有勅都教放出门。",
            "恋主顿忘幽愤意，促辞中使尽啼痕。"
        ],
        "notes": "",
        "id": "a3f334b0710e8613ff8621796666e868"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其九",
        "preface": "",
        "paragraphs": [
            "翰苑新除李谪仙，鼇宫春雨湿花砖。",
            "宣来立草和亲诏，一笔书成对御前。"
        ],
        "notes": "",
        "id": "d415c4e8883d57c9bb2b2e9a1ccccf27"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其一〇",
        "preface": "",
        "paragraphs": [
            "龙脑天香撒地衣，锦书新册太真妃。",
            "宫官一夜铺黄道，却踏金莲步步归。"
        ],
        "notes": "",
        "id": "3beb556f687f0420759f8e334810b608"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其一一",
        "preface": "",
        "paragraphs": [
            "飞烟缥缈拂楼台，才卷珠帘雉扇开。",
            "春满天颜两眉喜，玉关新有捷书来。"
        ],
        "notes": "",
        "id": "a3456595949545ae8c4a7be7539c2a24"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其一二",
        "preface": "",
        "paragraphs": [
            "水殿东西夹翠楼，春乘步辇过瀛洲。",
            "赭袍如日花如锦，一半宫人尽裹头。"
        ],
        "notes": "",
        "id": "20c00c161f3fff867fca3c79ff068e2e"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其一三",
        "preface": "",
        "paragraphs": [
            "绣鞍新辔饰玫瑰，随驾堤边试马回。",
            "苑蕙香轻沙路湿，玉蹄沾得落花来。"
        ],
        "notes": "",
        "id": "5f1786fb42fad35db44ed2232fdeb6be"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其一四",
        "preface": "",
        "paragraphs": [
            "帝诰皇坟味有余，万几无暇旋生疏。",
            "终须别置三千女，分记金华殿里书。"
        ],
        "notes": "",
        "id": "314e8c1882c1e13ef424d77154e78c25"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其一五",
        "preface": "",
        "paragraphs": [
            "后苑秋晴校猎归，淡粧宫女尽戎衣。",
            "数中供奉谁精熟，斜勒骄骢掠草飞。"
        ],
        "notes": "",
        "id": "2732ceb55d85e6d04a9fc0971b8a8519"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其一六",
        "preface": "",
        "paragraphs": [
            "春雪轻轻洒露盘，真珠箔外玉勾栏。",
            "仙妃未起宫娃小，错报西楼晓月寒。"
        ],
        "notes": "",
        "id": "89a1a6f2c261979bd79dcbde96cc40a8"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其一七",
        "preface": "",
        "paragraphs": [
            "玉殿金扉夜不扃，露华如水洗圆灵。",
            "昭阳女伴新承宠，心祝君王拜寿星。"
        ],
        "notes": "",
        "id": "acd8adca0ab30c2f5f0ac9e1eeaa5710"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其一八",
        "preface": "",
        "paragraphs": [
            "宫门闲掩兽镮斜，微雨新晴满地花。",
            "番次未当车驾出，却寻同伴学宣麻。"
        ],
        "notes": "",
        "id": "5e180daaf4771aa1755bfdb801dbf87d"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其一九",
        "preface": "",
        "paragraphs": [
            "离宫春晚雨霏霏，日晚君王带雨归。",
            "翠辇急行红袂湿，中途方忆瓦油衣。"
        ],
        "notes": "",
        "id": "26a950a8216275afce03155c46fc8842"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其二〇",
        "preface": "",
        "paragraphs": [
            "天玉风清北内闻，东朝相庆册储君。",
            "春坊晓奏元良瑞，鸡戟门西现彩云。"
        ],
        "notes": "",
        "id": "9634c2494481399ea29a2332d43d219a"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其二一",
        "preface": "",
        "paragraphs": [
            "双双金刹出宫墙，内寺幡花散道场。",
            "妃子不来春雨细，玉真公主代行香。"
        ],
        "notes": "",
        "id": "f3b1b89f2ec603e1c73481eae7e4aa76"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其二二",
        "preface": "",
        "paragraphs": [
            "欢笑声高出禁园，禄儿新样绣初翻。",
            "青娥阿监知非礼，心怕君王不敢言。"
        ],
        "notes": "",
        "id": "fbd3ba5b77e0d7132c52a98eee80a21c"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其二三",
        "preface": "",
        "paragraphs": [
            "贪领吴娃唱鹧鸪，洞箫词赋顿生疏。",
            "沉吟不记当时字，却向宫中问婕妤。"
        ],
        "notes": "",
        "id": "db38c86bb0424118bf983f9b556760f4"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其二四",
        "preface": "",
        "paragraphs": [
            "碁品从来重一先，后庭无事绿窗闲。",
            "昭容不赌寻常物，言得千金紫玉环。"
        ],
        "notes": "",
        "id": "08fd1ce03318661b7c405ea7fd5bb75f"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其二五",
        "preface": "",
        "paragraphs": [
            "砌台春暖映垂杨，皇子皇孙戏艳阳。",
            "半𫘤半骄花里闹，真珠线断紫罗囊。"
        ],
        "notes": "",
        "id": "40b148008a50297f9ee371793b73f45b"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其二六",
        "preface": "",
        "paragraphs": [
            "水晶宫闭月光铺，羯鼓声干雨点麤。",
            "一曲未终余思在，急宣前殿唤花奴。"
        ],
        "notes": "",
        "id": "1acc6922c8d1d4ee433bdeb8d0619d48"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其二七",
        "preface": "",
        "paragraphs": [
            "春宵宫女著春绡，铃索无风自动摇。",
            "昼下珠帘猧子睡，红蕉窠下对芭蕉。"
        ],
        "notes": "",
        "id": "e1c0aeef80eefa2c55416c0ff3b4f117"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其二八",
        "preface": "",
        "paragraphs": [
            "微雨点月汉宫秋，水殿疏萤黑处流。",
            "凤管不调慵进曲，却排银烛夜藏钩。"
        ],
        "notes": "",
        "id": "e2ea5b9ba23a8cd064128f7f554d45ff"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其二九",
        "preface": "",
        "paragraphs": [
            "竹宫春祀望神仙，百和烟高杂绛烟。",
            "中夜上元来玉座，五云随凤驾珠𫐌。"
        ],
        "notes": "",
        "id": "4861df6b8d001d70ff3e4f515093673d"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其三〇",
        "preface": "",
        "paragraphs": [
            "小苏年少最多才，半酒扶将入内来。",
            "重饮玉钟方下笔，思泉如涌不劳催。"
        ],
        "notes": "",
        "id": "0f75b320ea5b87c4435bd5e9647159e1"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其三一",
        "preface": "",
        "paragraphs": [
            "昨日传宣唤打毬，星丸月杖奉宸游。",
            "上阳宫女偏𫏋捷，争得楼前第一筹。"
        ],
        "notes": "",
        "id": "2fcd7bf1521873b460a37a963c7bd1b7"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其三二",
        "preface": "",
        "paragraphs": [
            "红骑翩翩小绣旗，苑中秋雁恰来时。",
            "何妨十日方归内，料得千官总不知。"
        ],
        "notes": "",
        "id": "2996aaa4586ebdb505f0fc8602c27c3b"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其三三",
        "preface": "",
        "paragraphs": [
            "萧萧宫树正秋风，虎圈门开辇路通。",
            "金屋阿娇心胆小，却嗔冯媛独当熊。"
        ],
        "notes": "",
        "id": "8cfecc2fbac7f943d12fa2c1de5f96f6"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其三四",
        "preface": "",
        "paragraphs": [
            "御府书踪字字奇，散教宫女倣来时。",
            "研精笔法难停稳，并恨羲之与献之。"
        ],
        "notes": "",
        "id": "bff258d89fe40ef0c2099a28363e5fa6"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其三五",
        "preface": "",
        "paragraphs": [
            "去年因戏赐霓裳，权戴金冠奉玉皇。",
            "久著淡黄心觉厌，春来不敢便红粧。"
        ],
        "notes": "",
        "id": "3534913883893e958e4bf860d342de17"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其三六",
        "preface": "",
        "paragraphs": [
            "骠国朝天进乐时，宫商依约似龟兹。",
            "教坊风便伶官俊，全曲偷将并不知。"
        ],
        "notes": "",
        "id": "f266f7e9d44114194ebf01b70752d054"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其三七",
        "preface": "",
        "paragraphs": [
            "道院秋眠对绮疏，翻思十五入宫初。",
            "花前听得君王道，禁掖三千总不如。"
        ],
        "notes": "",
        "id": "0c043a89c5846772bf0b6f1ac5fc2698"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其三八",
        "preface": "",
        "paragraphs": [
            "天子今朝就食迟，延英征得逸人归。",
            "灵台监里知嘉瑞，隔月先曾奏少微。"
        ],
        "notes": "",
        "id": "a3528e36cfc5e6ac61a12e206f86ac0b"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其三九",
        "preface": "",
        "paragraphs": [
            "彤管先修女史箴，清才绝妙继词林。",
            "玉纤亲出黄金赐，愈见中宫逮下心。"
        ],
        "notes": "",
        "id": "d13d8a5216ab241b09674a4702feaa48"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其四〇",
        "preface": "",
        "paragraphs": [
            "白莲亭下柳垂丝，正是春波涮马时。",
            "宫女隔花相倚看，如龙步骤出涟漪。"
        ],
        "notes": "",
        "id": "1e5499d8a51a45854fd3783127fbdeb5"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其四一",
        "preface": "",
        "paragraphs": [
            "慢拍红牙转眼波，念奴楼上一声歌。",
            "春喉爽朗天颜喜，不遣帘前乐器和。"
        ],
        "notes": "",
        "id": "00a2a67018876cbe98a040c4bd356a7c"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其四二",
        "preface": "",
        "paragraphs": [
            "乐府新呈按舞图，教时仍遣促功夫。",
            "梨园弟子知天意，月五楼前欲大酺。"
        ],
        "notes": "",
        "id": "3ed26712468ed55ee5c976336527cb76"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其四三",
        "preface": "",
        "paragraphs": [
            "南宫春牓奏贤良，万乘临轩试一场。",
            "赋出御题深称旨，状元先拜秘书郎。"
        ],
        "notes": "",
        "id": "a0760c3624ae10da259cc397982d3b71"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其四四",
        "preface": "",
        "paragraphs": [
            "春云如鹤惹银台，银牓宫门隔水开。",
            "女史尚书供甲令，玉妃明日祀高禖。"
        ],
        "notes": "",
        "id": "84befc98adf078c559e1a8957d141824"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其四五",
        "preface": "",
        "paragraphs": [
            "御制新成喜雪篇，六宫传写满香牋。",
            "金銮殿女曾偷和，不敢将呈万乘前。"
        ],
        "notes": "",
        "id": "f5a6a29ab7a084bedcae013a3f105230"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其四六",
        "preface": "",
        "paragraphs": [
            "雪鹘轻笼好六梢，五方供进内家调。",
            "灵和殿上乘风飏，一点秋星印碧霄。"
        ],
        "notes": "",
        "id": "82e913e57eea428bc44af8c22b03b3cc"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其四七",
        "preface": "",
        "paragraphs": [
            "宫花灼灼柳绵绵，一道春风响静鞭。",
            "驾出未知何处去，月华池上教龙舡。"
        ],
        "notes": "",
        "id": "5e41c29632faa8bea6f549bef88a6d40"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其四八",
        "preface": "",
        "paragraphs": [
            "丝丝新织御{革斿}缰，紫燕春鞍照地光。",
            "双控坠梢皆侍女，玉鞭柔软拂垂杨。"
        ],
        "notes": "",
        "id": "4db9d606d0a01203f2bf7bc604039d5e"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其四九",
        "preface": "",
        "paragraphs": [
            "龙焙中春进乳茶，金瓶汤沃越瓯花。",
            "玉堂宣赐元承旨，明日登庸降白麻。"
        ],
        "notes": "",
        "id": "81ca3f2995a53ae1debfbcf2593b4a9b"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其五〇",
        "preface": "",
        "paragraphs": [
            "新生帝子浴漪兰，三日宫中列绮筵。",
            "嫔御称觞呼万岁，笙歌一片夜掀天。"
        ],
        "notes": "",
        "id": "b4fef1d3763a36701af55f195b62788f"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其五一",
        "preface": "",
        "paragraphs": [
            "日影风乌树影浓，黄门轻骑疾如风。",
            "一行御札缘何事，勅借宁王避暑宫。"
        ],
        "notes": "",
        "id": "fec58ee7406ceb8989f6a8c5c119f22e"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其五二",
        "preface": "",
        "paragraphs": [
            "如何帝女降钧天，泽国增封旧粉田。",
            "仙史多才颜似玉，乘鸾消息在今年。"
        ],
        "notes": "",
        "id": "1170649bff76512afdeef808d1ae7cd9"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其五三",
        "preface": "",
        "paragraphs": [
            "金堂曲䜩夜厌厌，仙乐声清御酒黏。",
            "不用司宫排蜡烛，海人新贡夜明帘。"
        ],
        "notes": "",
        "id": "61c6d6bba52bf3ddd527af573ab4dc22"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其五四",
        "preface": "",
        "paragraphs": [
            "雪梅初谢小桃芳，院院鶑啼报海棠。",
            "昨日司花新奉勅，后园差使结丁香。"
        ],
        "notes": "",
        "id": "28929c111fb809cbaefc401fd6581641"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其五五",
        "preface": "",
        "paragraphs": [
            "甘州唱罢晓光新，簇簇才人与美人。",
            "不分昭阳赵飞燕，汉皇夸是掌中身。"
        ],
        "notes": "",
        "id": "fdcc5a3316124bedcaaecef66aa30467"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其五六",
        "preface": "",
        "paragraphs": [
            "天上鸡人唱晓筹，严粧钟动景阳楼。",
            "千门竞洗燕脂面，流作香波入御沟。"
        ],
        "notes": "",
        "id": "18c1e5bfa9760bc654cdecff91db6c74"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其五七",
        "preface": "",
        "paragraphs": [
            "东宫鸾凤卦中飞，花烛荧煌夜纳妃。",
            "明日龙楼歌舞罢，门前扫聚碎珠玑。"
        ],
        "notes": "",
        "id": "5b69bb190f05f6ed720b7785156d85ee"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其五八",
        "preface": "",
        "paragraphs": [
            "珠为双珮玉为箫，御女长眉称细腰。",
            "诏赐公卿纵游赏，春来频放紫宸朝。"
        ],
        "notes": "",
        "id": "70e26e6a2aa72774f3f3757852f13484"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其五九",
        "preface": "",
        "paragraphs": [
            "春风法曲舞霓裳，绣罢深宫请赐香。",
            "司宝传言贵妃坐，真珠帘映雪衣娘。"
        ],
        "notes": "",
        "id": "a03ec06737803cc00ee9af6906a22144"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其六〇",
        "preface": "",
        "paragraphs": [
            "红牋一幅卷明霞，纤手题诗寄大家。",
            "檀口微吟遶廊柱，蒙蒙春雨湿梨花。"
        ],
        "notes": "",
        "id": "68446b2264ef798699e4de77910a90a2"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其六一",
        "preface": "",
        "paragraphs": [
            "麝波兰滟涌温汤，白玉莲花吐异香。",
            "春雪怕融偎侍女，尚衣新进蹙金裳。"
        ],
        "notes": "",
        "id": "d64b43eaef83a618770b31f239d16579"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其六二",
        "preface": "",
        "paragraphs": [
            "鹦鹉今朝在辇竿，辇官防护换肩难。",
            "逡巡渐入花深处，却索低骢鞴玉鞍。"
        ],
        "notes": "",
        "id": "59d05374833e2256d975f713c79bf4a4"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其六三",
        "preface": "",
        "paragraphs": [
            "裹头宫女浅粧梳，选入昭阳奉玉舆。",
            "一曲新声春称旨，赐绯教赐小金鱼。"
        ],
        "notes": "",
        "id": "96e1015dac2799669ba50da29f3ae205"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其六四",
        "preface": "",
        "paragraphs": [
            "春赐千官䜩喜钱，任从行乐太平年。",
            "三十六所春宫馆，一一香风送管弦。"
        ],
        "notes": "",
        "id": "62f7918f8a0c82b8bb24411cf32a21a2"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其六五",
        "preface": "",
        "paragraphs": [
            "水心高殿接兰塘，才拂龙须一簟凉。",
            "瑟瑟枕函云母帐，冰盘仙果近人香。"
        ],
        "notes": "",
        "id": "de5259e2ceb98a1741d67528a0bfa77e"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其六六",
        "preface": "",
        "paragraphs": [
            "春封东岳罢泥金，羽卫还宫禁御深。",
            "昨夜祥风来入律，侍臣朝进五弦琴。"
        ],
        "notes": "",
        "id": "77486d9672292d9a0ddc941ea4306c67"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其六七",
        "preface": "",
        "paragraphs": [
            "万方琛贽泛云涛，来庆星枢电彩高。",
            "䜩罢乐声移别殿，对花重换赭红袍。"
        ],
        "notes": "",
        "id": "f61726382d4bfe156d8aed7ec077243a"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其六八",
        "preface": "",
        "paragraphs": [
            "年来春早过新丰，只向官池祭玉龙。",
            "一片香云千里雨，樊川杜曲绣重重。"
        ],
        "notes": "",
        "id": "d09f5da084c5c78ec8f686ab5066b5a0"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其六九",
        "preface": "",
        "paragraphs": [
            "绣骑前驱尽国娃，芳园初看牡丹花。",
            "千官狼狈如蜂蝶，回避杨妃七宝车。"
        ],
        "notes": "",
        "id": "62193e9e5d069646521f7062412f0469"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其七〇",
        "preface": "",
        "paragraphs": [
            "春水绫纹积翠池，凌波仙鸟拂花枝。",
            "黄衣宫使宣阎相，错入中书唤画师。"
        ],
        "notes": "",
        "id": "601af87c15417fefb5299dffa849c695"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其七一",
        "preface": "",
        "paragraphs": [
            "鱼龙百戏闹嘈嘈，戏罢珠楼日色高。",
            "移入芳林排小宴，赤瑛盘里进樱桃。"
        ],
        "notes": "",
        "id": "bfc1819e527d4c5b89f74197d28cd221"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其七二",
        "preface": "",
        "paragraphs": [
            "外国人来献宝珠，瑠璃双眼赤金须。",
            "奇形不欲宫中见，诏遣滕王进画图。"
        ],
        "notes": "",
        "id": "1535a7cb32f9ee33c5bd1df21722bfc6"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其七三",
        "preface": "",
        "paragraphs": [
            "蚕馆春晴阴绿桑，亲蚕天气日初长。",
            "九嫔参酌前朝礼，须戴金钗十二行。"
        ],
        "notes": "",
        "id": "2d1d5e5a9061847e24c6a5e26a70904f"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其七四",
        "preface": "",
        "paragraphs": [
            "天地储祥集凤麟，凌烟高阁写功臣。",
            "宫中记得鸦儿句，偏问虞南第几人。"
        ],
        "notes": "",
        "id": "ff905e88178134c6ae3c20650e907df1"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其七五",
        "preface": "",
        "paragraphs": [
            "禁脔成功大殿邦，入朝宫骑绣双双。",
            "九霄弟子黄金辇，十万人家凭看窗。"
        ],
        "notes": "",
        "id": "ac6b4ebe920465fb8763208c3381b43a"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其七六",
        "preface": "",
        "paragraphs": [
            "春来车驾入西都，父老千人拜路隅。",
            "潜问马嵬端正树，枝条犹似旧家无。"
        ],
        "notes": "",
        "id": "efa9259c7516c779fc3f9bd92441124e"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其七七",
        "preface": "",
        "paragraphs": [
            "腊日天寒苑猎迟，猎回诸卫龊枪旗。",
            "女真王子新朝觐，旋遣黄门赐口脂。"
        ],
        "notes": "",
        "id": "32ad3df07a5fdf5af42321abdcdff5cb"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其七八",
        "preface": "",
        "paragraphs": [
            "寒食宫中也禁烟，鬰金堂北画秋千。",
            "梨花明月皆如雪，时送清香到酒前。"
        ],
        "notes": "",
        "id": "6d6da54c2e9b553c48fc04a224f6718c"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其七九",
        "preface": "",
        "paragraphs": [
            "玉管金筝入夜调，今宵灵匹下青霄。",
            "穿针鬭巧香烟湿，楼阁层层拂虹桥。"
        ],
        "notes": "",
        "id": "e127b6bba642f4337ebf7f55eafdfe8d"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其八〇",
        "preface": "",
        "paragraphs": [
            "绣衣宫女把宫门，不遣中人谒至尊。",
            "晚霁微行向何处，灞陵原接杏花村。"
        ],
        "notes": "",
        "id": "bc1a6f244bd8205d92272d96bd97462a"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其八一",
        "preface": "",
        "paragraphs": [
            "殿角风琴细韵移，烛台春幸翰林时。",
            "三更向尽诸宫闭，犹在金銮夜赋诗。"
        ],
        "notes": "",
        "id": "b145f00bd6428f43ac82b0caed3e39d1"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其八二",
        "preface": "",
        "paragraphs": [
            "幕次春排晓御楼，千官贺雨拜珠旒。",
            "斜阳却幸鸳鸯殿，袍袴宫人尽筑毬。"
        ],
        "notes": "",
        "id": "06ea3c72c3b2517f6768cf0ea8264f50"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其八三",
        "preface": "",
        "paragraphs": [
            "骊山讲武六师回，日月旗高过苑来。",
            "鞭入夹城箫鼓动，材林轻骑闹如雷。"
        ],
        "notes": "",
        "id": "371b1f45904737dcda02cdb6417eb2c3"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其八四",
        "preface": "",
        "paragraphs": [
            "虫响金阶捣练天，玉狻呀口喷香烟。",
            "来宵待赏中秋月，剩取珊瑚饤御筵。"
        ],
        "notes": "",
        "id": "71fe219511af6540cccf4f4ecb04c780"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其八五",
        "preface": "",
        "paragraphs": [
            "月殿闻随羽客过，桂宫门外近天河。",
            "常娥装束还何似，潜问君王记得么。"
        ],
        "notes": "",
        "id": "ade3fe82fb9b0763f7432556c715cfa9"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其八六",
        "preface": "",
        "paragraphs": [
            "便路横穿玉兔门，夜宣狎客䜩金罇。",
            "江郎才俊思华别，赐坐从容索绣墩。"
        ],
        "notes": "",
        "id": "be871f42551b1edb9560eaa8a8afc8b1"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其八七",
        "preface": "",
        "paragraphs": [
            "重阳菊蘂泛香醪，上寿因添饮兴高。",
            "玉项琵琶犹未快，别宣金凤紫檀槽。"
        ],
        "notes": "",
        "id": "758e340fc3ceeb50c80d9e93333e0d1d"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其八八",
        "preface": "",
        "paragraphs": [
            "上苑欣逢祓禊辰，踏青因过望贤春。",
            "连昌宫使开金锁，步障花深不见人。"
        ],
        "notes": "",
        "id": "ef25959224820baf18b784318f2f23a1"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其八九",
        "preface": "",
        "paragraphs": [
            "节假君王不坐朝，鬭残芳草日难销。",
            "樗蒲长幸皆宫戏，输与昭容玉步摇。"
        ],
        "notes": "",
        "id": "d21f79d5754f7f51f2999c3288d5f324"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其九〇",
        "preface": "",
        "paragraphs": [
            "花萼楼高望柳堤，春桥横水短虹蜺。",
            "五陵游侠翩翩过，半脱朱袍鬭锦鸡。"
        ],
        "notes": "",
        "id": "b0ec7c0a5d0a56dd7bed247259d71cab"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其九一",
        "preface": "",
        "paragraphs": [
            "虢国威仪过薛王，担夫争路气扬扬。",
            "宫嫔后出香车送，飐碎钗头玉凤凰。"
        ],
        "notes": "",
        "id": "22c4a44ab8c2adfeb45cba96f34b3abd"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其九二",
        "preface": "",
        "paragraphs": [
            "秋天如水月如霜，玉笛风清曲破长。",
            "众乐任高声迥别，六宫齐道是君王。"
        ],
        "notes": "",
        "id": "23c3c3a94bd36aa91a8d68af134335f5"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其九三",
        "preface": "",
        "paragraphs": [
            "今夜金吾不禁街，灯山火树准宣牌。",
            "长安一片星河里，丹凤楼高众乐谐。"
        ],
        "notes": "",
        "id": "ab450f818d9e29d4c19af96fa0b2b2c6"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其九四",
        "preface": "",
        "paragraphs": [
            "太液春波浅荡舟，花如血点水如油。",
            "波臣莫织青丝网，自有银轮翡翠钩。"
        ],
        "notes": "",
        "id": "8ef8a7ab1bda1fe3821ab2e4e8f8bb86"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其九五",
        "preface": "",
        "paragraphs": [
            "五岳无尘四海清，太平天子爱长生。",
            "蓬莱方士壶中宿，旋种仙芝一夜成。"
        ],
        "notes": "",
        "id": "ce7db7556b2b3bc415addbfeaf94ff15"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其九六",
        "preface": "",
        "paragraphs": [
            "南内天花照从官，上皇春醉圣情欢。",
            "月中闲说骊山事，笑向将军道阿瞒。"
        ],
        "notes": "",
        "id": "1f62a75c8c5efedf0f34a5c078b09c83"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其九七",
        "preface": "",
        "paragraphs": [
            "绣额珠帘窣地重，微风吹动牡丹枝。",
            "金笼鹦鹉耽春睡，忘却新教御制诗。"
        ],
        "notes": "",
        "id": "83a4704bee3faa0ab3fe62a55e8503dc"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其九八",
        "preface": "",
        "paragraphs": [
            "便殿沉沉永巷秋，宫中击拂最风流。",
            "参差玉指和花数，恰到君王自得头。"
        ],
        "notes": "",
        "id": "f77784eac3008fbf0b402bf57dedde70"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其九九",
        "preface": "",
        "paragraphs": [
            "宫棋初罢请银笙，合曲偏宜钿面筝。",
            "未伏延年花下唱，金钱百万赏新声。"
        ],
        "notes": "",
        "id": "4c880dcf534187de7f452eefe5f705e0"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "宫词  其一〇〇",
        "preface": "",
        "paragraphs": [
            "春营小殿号披香，宣借天孙作学堂。",
            "李白宫词多好句，侧书红壁两三行。"
        ],
        "notes": "",
        "id": "b75f4dbe617cbcac45b49105367018f1"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "嘉州",
        "preface": "",
        "paragraphs": [
            "嘉阳信美郡，风物眷多奇。",
            "有湖题明月，有楼名荔枝。"
        ],
        "notes": "",
        "id": "0a818001cc4018dbc753eb6d4c56cece"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "普贤寺",
        "preface": "",
        "paragraphs": [
            "菩萨悲深居此地，峨眉名重镇南州。",
            "不知立处高多少，只见星辰在下头。"
        ],
        "notes": "",
        "id": "68788ed2860d32dee13c94d28d82fd84"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "纤吹浮云荐，非因散巧楼。",
            "灵俦不可觌，仙溪泛悠悠。"
        ],
        "notes": "",
        "id": "211d3ce350ba935dddac588295d43c55"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "中秋感怀  其一",
        "preface": "",
        "paragraphs": [
            "去年今夜此堂前，人正清歌月正圆。",
            "今夜秋来人且散，不如云雾蔽青天。"
        ],
        "notes": "",
        "id": "c7112a2805a4f15b57854915417f0a43"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "中秋感怀  其二",
        "preface": "",
        "paragraphs": [
            "云彩冰光似去年，去年人月两婵娟。",
            "今宵不辨连明坐，拚醉抽身黑处眠。"
        ],
        "notes": "",
        "id": "1997f782306e285619922cc97695e60b"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "九日  其一",
        "preface": "",
        "paragraphs": [
            "霜冷风清九月九，茱萸黄菊家园有。",
            "何时玉殿接千官，称觞共进南山寿。"
        ],
        "notes": "",
        "id": "c846741fb9bc6d6beb6c0f4ee697d5f0"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "九日  其二",
        "preface": "",
        "paragraphs": [
            "陶家篱落菊花开，醉拟西风立钓台。",
            "一座良交皆不见，数声燕雁戛云来。"
        ],
        "notes": "",
        "id": "752ce53a8ddb9200781c812f5e2bc247"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "九日  其三",
        "preface": "",
        "paragraphs": [
            "秋色萧萧野水边，茱萸时节菊花天。",
            "明时未达青云晚，惆怅登高又一年。"
        ],
        "notes": "",
        "id": "7205b411411358524a8161d0416890b0"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "赠麻仲英",
        "preface": "",
        "paragraphs": [
            "宣毫歙墨川笺纸，寄与麻家小秀才。",
            "七岁能吟天骨异，前生应折桂枝来。"
        ],
        "notes": "",
        "id": "5f35f286ba2a6b5dc3a7073a0514cf9d"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "中酒",
        "preface": "",
        "paragraphs": [
            "中酒事俱妨，偷眠就黑房。",
            "静嫌鹦鹉闹，渴忆荔枝香。",
            "病与慵相续，心和梦尚狂。",
            "从今改题品，不号醉为乡。"
        ],
        "notes": "",
        "id": "2c82d82cb2dfd50a4a44fdcbb57df355"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "云",
        "preface": "",
        "paragraphs": [
            "化作奇形随物态，散成文锦自天机。",
            "红堆远峤日初上，碧满长空人未归。",
            "逸兴狂来连海阔，高情间甚出山飞。",
            "须知深处藏雷雨，不独江边遶钓矶。"
        ],
        "notes": "",
        "id": "709a8e568bfc5d23002043c1f2e8c541"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "一春",
        "preface": "",
        "paragraphs": [
            "一春情调淡悠悠，闲倚书窗背小楼。",
            "暖日只添中酒睡，晚风频动惜花愁。",
            "鶑冲舞蝶侵人过，絮逐天丝触处游。",
            "已为韶光发惆怅，可堪家近白苹洲。"
        ],
        "notes": "",
        "id": "853f2cc747be6ebcf933a04d9f9c7e99"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "春",
        "preface": "",
        "paragraphs": [
            "隔岸黄鹂语，当轩白鸟斜。",
            "晚来风紧处，飞絮满人家。"
        ],
        "notes": "",
        "id": "2e75ef54912b10cec2d5025edca6c7e5"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "花",
        "preface": "",
        "paragraphs": [
            "谁将枝叶染还裁，却使馨香次第来。",
            "春柄定教三月主，天心合与一齐开。",
            "如何零露方滋菊，岂得东风不为梅。",
            "低蹙艳容愁似语，也疑由命不由才。"
        ],
        "notes": "",
        "id": "8776d6f64b47a832925d16e7a00924b9"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "惜别诗",
        "preface": "",
        "paragraphs": [
            "年来又惜别清尘，故国荣过喜风新。",
            "竹叶莫辞千日酒，梅花惟寄一枝春。",
            "苦心曾未抛黄卷，得路终期近紫宸。",
            "不待政成迎风诏，颂声洋溢桂州人。"
        ],
        "notes": "",
        "id": "e624d299c43f89a61332b585614df0a7"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "寄蔡昆",
        "preface": "",
        "paragraphs": [
            "却忆醉相逢，云深太白东。",
            "离别经腊雪，魂梦又春风。",
            "芳草晴天阔，黄鹂细雨中。",
            "倚筇愁望处，烟树远蒙笼。"
        ],
        "notes": "",
        "id": "559352175db97bdc2bbf438d5e0921f7"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "黄陵二妃庙",
        "preface": "",
        "paragraphs": [
            "重瞳天子狩南荒，二女音容已渺茫。",
            "静听瑶琴当皓月，再闻珠泪洒幽篁。",
            "松愁老鹤清无梦，水映疏萤冷放光。",
            "一夜辽辽千古意，香魂依约遶潇湘。"
        ],
        "notes": "",
        "id": "de4e3b61b01bc029f14a77c84a5d87bc"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "送陈尧叟赴广西漕",
        "preface": "",
        "paragraphs": [
            "莫辞征骑去迢迢，尽泻纯诚许圣朝。",
            "北阙皇恩从此布，南方沴气必然销。",
            "为诗自可怡情性，服药尝闻助摄调。",
            "仙馆粉闱官职好，定期骞翥上烟霄。"
        ],
        "notes": "",
        "id": "30bf29fbe01373a81adba4e3225f522f"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "狂吟八韵送英公暂归故乡迁殡二亲",
        "preface": "",
        "paragraphs": [
            "十八般书四海传，长安话别已多年。",
            "今来帝里重相见，转觉师心更自然。",
            "下笔入神皆得法，出言成句尽通玄。",
            "花时乘兴先行乐，月夜忘机静坐禅。",
            "到处僧俗争识面，满朝英俊赠佳篇。",
            "长沙母葬彰纯孝，八水人思有善缘。",
            "衡岳醉投秋雨寺，汉江吟渡夕阳舡。",
            "前期指在春三月，回首东风好著鞭。"
        ],
        "notes": "",
        "id": "3fa36834f5558ec6f98951c23f9ea241"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "牡丹诗十首  其一",
        "preface": "",
        "paragraphs": [
            "□应春处即□春，粉面□相□番新。",
            "语得必传天上事，摘来真是掌中身。",
            "百花推戴教为主，□日妖□欲□人。",
            "无可奈何□爱惜，少偷金蘂咽芳津。"
        ],
        "notes": "",
        "id": "82322dd775eed34dbacc225a31adf286"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "牡丹诗十首  其二",
        "preface": "",
        "paragraphs": [
            "日华鲜丽露华浓，梳流香朝竞□容。",
            "来在梦中甘化蝶，入伊心里不如蜂。",
            "宫娥捧拥西施醉，天乐喧阗虢国风。",
            "高拗浮□须继烛，玳簪分载酒千钟。"
        ],
        "notes": "",
        "id": "66b7817b9ff7d8265583414bb1beecfc"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "牡丹诗十首  其三",
        "preface": "",
        "paragraphs": [
            "春心相惜最相亲，湘叶忩忩换翠裙。",
            "双蒂喜如嫔二女，一枝愁似寡文君。",
            "艳繁谁卷真珠看，香好曾歌琥珀闻。",
            "深染鲛绡笼玉槛，莫教飞去作卿云。"
        ],
        "notes": "",
        "id": "635bc3da38ec4df2f8848d7ea6997cf5"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "牡丹诗十首  其四",
        "preface": "",
        "paragraphs": [
            "烟容粉态傍歌楼，半似窥人半似羞。",
            "把笔乍题先巧笑，凭栏微唤不回头。",
            "吹干玉笛香犹在，槌破灵鼍爱未休。",
            "更得黄鹂将粉蝶，东西南北说风流。"
        ],
        "notes": "",
        "id": "3c192f6f61a59e72c6615ae53a4b6ba1"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "牡丹诗十首  其五",
        "preface": "",
        "paragraphs": [
            "澹黄容止间深檀，妥媠香红露未干。",
            "和泪似嫌春渐老，向人如说夜来寒。",
            "粧成有样教天媛，礼绝无心下国兰。",
            "针绣笔描俱未是，好风相倚笑边鸾。"
        ],
        "notes": "",
        "id": "3d22ac5f392d049faf85ce1ec260cd92"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "牡丹诗十首  其六",
        "preface": "",
        "paragraphs": [
            "锦为行障绣为衾，不杀猩猩色已深。",
            "花谱扬名居一品，药栏才见赏千金。",
            "谁忘正为褰珠箔，得意惟能挑玉琴。",
            "洛水桥南三月里，两无言语各知心。"
        ],
        "notes": "",
        "id": "b62a29fe50ebd27d4a73cd329d0d117b"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "牡丹诗十首  其七",
        "preface": "",
        "paragraphs": [
            "风排香阵拂瑶墀，御苑新晴烂漫时。",
            "十五素娥羞水色，三千红面洗胭脂。",
            "宫腰暎酒思轻舞，檀口偎牋欲咏诗。",
            "铁石心肠为君变，多情多恨一枝枝。"
        ],
        "notes": "",
        "id": "73273001dd01d25e74f5751b5c365a37"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "牡丹诗十首  其八",
        "preface": "",
        "paragraphs": [
            "水精冠叶镂春冰，巧思镌研仿未能。",
            "风砑红绡光点血，暖销金镂细含棱。",
            "韶容旖旎终无比，晚艳低佪更可憎。",
            "戏脱仙衣亲手覆，香身柔软力难胜。"
        ],
        "notes": "",
        "id": "0874bba2370baaeff565d1a3367cb81b"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "牡丹诗十首  其九",
        "preface": "",
        "paragraphs": [
            "春风平地谪花仙，红袅生香下九天。",
            "艳欲背身垂玉筯，动如移步索金莲。",
            "含情待去为云雨，忍笑佯来听管弦。",
            "胧月轻寒应不惯，夜深浑拟傍藂眠。"
        ],
        "notes": "",
        "id": "1931bf3b92b532acd4b667992fbbbd30"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "牡丹诗十首  其一〇",
        "preface": "",
        "paragraphs": [
            "许多颜色泥春娇，就里轻红最□饶。",
            "生处地须名紫府，落时魂想返青霄。",
            "霞英散焰烧纤手，药粉飘香著步摇。",
            "轻剪自怜支节痛，倚烟啼露一无憀。"
        ],
        "notes": "",
        "id": "c3b2cf9b850b47475de3dd009d855936"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "题义门胡氏华林书院",
        "preface": "",
        "paragraphs": [
            "君家仙馆带村塘，气象清鲜雅趣长。",
            "千里客来如海纳，一楼书静透山光。",
            "门闾旌表芝泥贵，科篇联翩桂籍香。",
            "帝里词人多景慕，谩题诗句满修篁。"
        ],
        "notes": "",
        "id": "87c21e4e21297a17b4877fa4c5ce653d"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "吉音来碧落，帖子报红牋。",
            "清夜惊神王，胧明到省前。",
            "风中宫漏尽，日出榜绳悬。"
        ],
        "notes": "",
        "id": "d454b32a8f9313bf5168cccd7bb74693"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "劳君赠我古风诗，逋翁所谓扑凸奇。"
        ],
        "notes": "",
        "id": "4fb5db2626c016c8ab1f2d8a6ae20e41"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "宋朝归圣主，潘阆是诗人。"
        ],
        "notes": "",
        "id": "c9a79803d3bd2b6baf40366b54d1c941"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "凌晨走退虾蟆鼻，几日飞经滟滪堆。"
        ],
        "notes": "",
        "id": "44cc802dce7f48d0bf0c7e7cf4527c46"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "春风麦陇连蛮芊，细雨梨花问海棠。"
        ],
        "notes": "",
        "id": "0317fdf3eb342047b21c0cf05a48b7de"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "竹底衙人吏，花间押簿书。"
        ],
        "notes": "",
        "id": "612f8e42cb3830bd27d1dd39a03376f7"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "峨眉多雨雅江秋，溢岸清波入郡流。"
        ],
        "notes": "",
        "id": "59be515fe2a8f3a69d7ac9e73a040d0d"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "最念春风尝酒处，梅酸笋翠后溪头。"
        ],
        "notes": "",
        "id": "437a9526b7fb37c13e6972ee095a90fe"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "玉津县里三年闷，金粟山前九月愁。"
        ],
        "notes": "",
        "id": "29c08345783593cefd12765be7aec13a"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "句  其一〇",
        "preface": "",
        "paragraphs": [
            "梅雪初销腊酒香，嘉州属县且寻芳。"
        ],
        "notes": "",
        "id": "740771b259924a14aee556eccda402b3"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "道出嘉阳正西指，一带灵峰如涌起。"
        ],
        "notes": "",
        "id": "dfa1d17e61d3fbd8ef3f26f5c2d50ccd"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "回眸已觉三山近，满壁潜惊五月寒。"
        ],
        "notes": "",
        "id": "1ec9ecdc485b4e135479270622419982"
    },
    {
        "author": "宋白",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "昔日曾为尺木阶，今朝真是青云友。"
        ],
        "notes": "",
        "id": "98dd0478a814cabfe3ab87f1e2dfb601"
    }
]