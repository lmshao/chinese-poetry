[
    {
        "author": "时彦",
        "dynasty": "宋",
        "type": "诗",
        "rhythmic": "",
        "title": "留题南山",
        "preface": "",
        "paragraphs": [
            "青松夹道英州路，终日千岩万壑间。",
            "唯是看山心不足，又携兵妓看南山。"
        ],
        "notes": "",
        "id": "7bafcfc4985920313f7e5943ff4535a9"
    },
    {
        "author": "时彦",
        "dynasty": "宋",
        "type": "词",
        "rhythmic": "青门饮",
        "title": "",
        "preface": "",
        "paragraphs": [
            "胡马嘶风，汉旗翻雪，彤云又吐，一竿残照。",
            "古木连空，乱山无数，行尽暮沙衰草。",
            "星斗横幽馆，夜无眠、灯花空老。",
            "雾浓香鸭，冰凝泪烛，霜天难晓。",
            "长记晓妆才了，一杯未尽，离怀多少。",
            "醉里秋波，梦中朝雨，都是醒时烦恼。",
            "料有牵情处，忍思量、耳边曾道。",
            "甚时跃马归来，认得迎门轻笑。"
        ],
        "notes": "",
        "id": "dca587aced0b969bf95e04bd443033aa"
    }
]