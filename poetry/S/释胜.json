[
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "即心即佛几人知，立雪齐腰只得皮。",
            "四海浪平龙玩宝，尽他蝼蚁撼须弥。"
        ],
        "notes": "",
        "id": "c634b4c95f114211a4c3a467cfc135f3"
    },
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "护生须是杀，杀尽始安居。",
            "会得个中意，分明在半途。"
        ],
        "notes": "",
        "id": "be4bec5910a76a656dd240511eb08491"
    },
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "颂古七首  其一",
        "preface": "",
        "paragraphs": [
            "无量妙义皆周匝，旋乾转坤为一合。",
            "当阳横按笑中刀，犹欠顶门上一踏。"
        ],
        "notes": "",
        "id": "f992321edbf992cfecbfda61c1f1f48f"
    },
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "颂古七首  其二",
        "preface": "",
        "paragraphs": [
            "汉祖拜将务决胜，非韩谁敢当兹任。",
            "赤幡高竖化城降，星在盘兮不在秤。"
        ],
        "notes": "",
        "id": "e79f162b7bfac99dfad180d097ae5be1"
    },
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "颂古七首  其三",
        "preface": "",
        "paragraphs": [
            "脚踏清波分华岳，手擎红日转重云。",
            "徒劳谩费干戈力，究竟还归有道君。"
        ],
        "notes": "",
        "id": "e7ff9e5f2c89774eadd7654b8b5938de"
    },
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "颂古七首  其四",
        "preface": "",
        "paragraphs": [
            "借路经过无面目，因邪打正有拳头。",
            "衲僧门下无干涉，徒用精金换得𨱎。"
        ],
        "notes": "",
        "id": "19fce1ce7ff8d69c8ed7f93e7a2867f2"
    },
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "颂古七首  其五",
        "preface": "",
        "paragraphs": [
            "藤萝荆棘离离草，枯树无退还不倒。",
            "败弃知他叠几重，不消一陈秋风扫。"
        ],
        "notes": "",
        "id": "dcfbb224c79362c36f3c65ad3fe59de5"
    },
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "颂古七首  其六",
        "preface": "",
        "paragraphs": [
            "许由临岸洗耳，巢父不饮牛水。",
            "侍者亲入帝乡，赵州只在草里。"
        ],
        "notes": "",
        "id": "95dc30c5b187f211cb01cb3721201968"
    },
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "颂古七首  其七",
        "preface": "",
        "paragraphs": [
            "乙巳大人丘，丛林为寇雠。",
            "利牙如剑戟，生杀有来由。"
        ],
        "notes": "",
        "id": "ffc92ef4206479fa9d097e19848c4ad9"
    },
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "颂古二十四首  其一",
        "preface": "",
        "paragraphs": [
            "摩天鸩鸟九头毒，护世那咤八臂长。",
            "水自竹边流出冷，风从花里过来香。"
        ],
        "notes": "",
        "id": "d56fba693abc6c709ff6dccab5cb1395"
    },
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "颂古二十四首  其二",
        "preface": "",
        "paragraphs": [
            "心佛物兮俱不是，坐断舌头除药忌。",
            "横拈倒用总由他，活捉魔群穿却鼻。"
        ],
        "notes": "",
        "id": "29287c8bf7a2905b2177a16dc8666c75"
    },
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "颂古二十四首  其三",
        "preface": "",
        "paragraphs": [
            "南泉王老太无端，却逐盐官作乐官。",
            "西祖令严行禁止，免他禅会错欣欢。"
        ],
        "notes": "",
        "id": "079c1bc420a43ade4592dfb6dca6280c"
    },
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "颂古二十四首  其四",
        "preface": "",
        "paragraphs": [
            "师子窟中师子儿，逸群游玩海珠玑。",
            "沩山呼索浑无窍，有理难伸穿得奇。"
        ],
        "notes": "",
        "id": "6ccc4003aa8e48dd48204e93c00f2f10"
    },
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "颂古二十四首  其五",
        "preface": "",
        "paragraphs": [
            "无业何太切，白云何太孤。",
            "胡须将谓赤，更有赤须胡。"
        ],
        "notes": "",
        "id": "fce2f4b8ab5dbb1234c7a4c4b44ab95b"
    },
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "颂古二十四首  其六",
        "preface": "",
        "paragraphs": [
            "就身打劫壮吾曹，唤得贤侯智眼高。",
            "忿色不知何处去，珠回玉转透云袍。"
        ],
        "notes": "",
        "id": "e14a6f1a2bdfe676cd3f818af32ac17a"
    },
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "颂古二十四首  其七",
        "preface": "",
        "paragraphs": [
            "陆亘回珠转玉，南泉换斗移星。",
            "花阴满地日午，梦觉流莺一声。"
        ],
        "notes": "",
        "id": "99ff341a19b3b53541b79567097fa58a"
    },
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "颂古二十四首  其八",
        "preface": "",
        "paragraphs": [
            "行者失却眼，南泉破却锅。",
            "满堂僧不厌，一个俗人多。"
        ],
        "notes": "",
        "id": "ffb0f855d4c242a5287baf00dd8ad43f"
    },
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "颂古二十四首  其九",
        "preface": "",
        "paragraphs": [
            "披蓑侧笠千峰上，引水浇蔬五老前。",
            "中有瓜田难纳履，睦州倒退在傍边。"
        ],
        "notes": "",
        "id": "dd6e6d465a70143a548b5c621a779b51"
    },
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "颂古二十四首  其一〇",
        "preface": "",
        "paragraphs": [
            "问端如箭透垣墙，赖值灵云手段长。",
            "骏马蹇驴皆控勒，鞭教战胜出沙场。"
        ],
        "notes": "",
        "id": "5399331115790d35d1c1a1e0a20f05e2"
    },
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "颂古二十四首  其一一",
        "preface": "",
        "paragraphs": [
            "太孤太赊日杲杲，璞玉浑金恶种草。",
            "无负平生雪此冤，不如一阵香风扫。"
        ],
        "notes": "",
        "id": "cf2e437b2db36b0fc85c4953d368b0bb"
    },
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "颂古二十四首  其一二",
        "preface": "",
        "paragraphs": [
            "握七星刀寻作者，倒司农印对冤雠。",
            "当阳一句分宾主，九曲黄河水逆流。"
        ],
        "notes": "",
        "id": "e220ef646ac8e92057b7b66aed2cae6e"
    },
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "颂古二十四首  其一三",
        "preface": "",
        "paragraphs": [
            "剜心计剖腹继传灯，鬼面神头打葛藤。",
            "杰出诸方无等匹，也知只是赴斋僧。"
        ],
        "notes": "",
        "id": "a92c0a2678b6efe3ea77043492568726"
    },
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "颂古二十四首  其一四",
        "preface": "",
        "paragraphs": [
            "驱耕夫牛照即用，夺饥人食用即照。",
            "不得同参把手行，安知袖里有穿窍。"
        ],
        "notes": "",
        "id": "0cde86963c2e9f961abfaf88a7459cf3"
    },
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "颂古二十四首  其一五",
        "preface": "",
        "paragraphs": [
            "佛法无情报尔曹，忽生忽杀在吹毛。",
            "若教韩信得妙诀，自是深明防汉高。"
        ],
        "notes": "",
        "id": "2b4e1313b23a59df11f37003cea48fda"
    },
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "颂古二十四首  其一六",
        "preface": "",
        "paragraphs": [
            "一个铁额铜头，一人三头六臂。",
            "二俱借人鼻孔，却与洞山出气。"
        ],
        "notes": "",
        "id": "dcbeb2e8c637cff1b0872b7cd72c4ffc"
    },
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "颂古二十四首  其一七",
        "preface": "",
        "paragraphs": [
            "有喝端如探竿草，无师血脉通红线。",
            "当阳不识李将军，徒学穿杨一枝箭。"
        ],
        "notes": "",
        "id": "ee5389ba7c6995e974f763eac6a6de57"
    },
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "颂古二十四首  其一八",
        "preface": "",
        "paragraphs": [
            "鸡作苍鹰拏鼈鼻，鸭为金翅作狞龙。",
            "空王以此垂洪范，锦上铺花知几重。"
        ],
        "notes": "",
        "id": "9416194ce534f7c4407ba451506a04b8"
    },
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "颂古二十四首  其一九",
        "preface": "",
        "paragraphs": [
            "展事无回互，投机通一线。",
            "洞山无眼筋，入地狱如箭。"
        ],
        "notes": "",
        "id": "8788f9c8d47d51000730ff5c2ce80ead"
    },
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "颂古二十四首  其二〇",
        "preface": "",
        "paragraphs": [
            "猫全食血功，虎备起尸杀。",
            "无奈何舅何，不传上树诀。"
        ],
        "notes": "",
        "id": "e6553e8a8569bed08397516a2bc3699b"
    },
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "颂古二十四首  其二一",
        "preface": "",
        "paragraphs": [
            "开口便见胆，工夫傲东鲁。",
            "昔于豆子山，也解打瓦鼓。"
        ],
        "notes": "",
        "id": "cb2e1f7ed4b9ed106af781733e656251"
    },
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "颂古二十四首  其二二",
        "preface": "",
        "paragraphs": [
            "铁馅价难穷，谁知屈味浓。",
            "法幢光祖域，正董在胸中。"
        ],
        "notes": "",
        "id": "62b20d097050f47470ddc3fac1b1d3b1"
    },
    {
        "author": "释胜",
        "dynasty": "宋",
        "type": "诗",
        "rhythmic": "",
        "title": "颂古二十四首  其二三",
        "preface": "",
        "paragraphs": [
            "先祖滔滔无固必，后人悱悱有雌雄。",
            "巨灵擡手无多子，分破华山千万重。"
        ],
        "notes": "",
        "id": "f8bb7db348f65ce1b766fda9af827a7b"
    }
]