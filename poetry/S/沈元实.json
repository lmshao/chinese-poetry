[
    {
        "author": "沈元实",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "金关五云里，玉座太微间。",
            "凌虚新就燕间，宣唤侍臣班。",
            "丹扆坐移前席，禁漏声传高阁，喜气满龙颜。",
            "天语眷畴昔，政路稳跻攀。",
            "酒如渑，香袅穗，寿南山。",
            "橙黄桔绿，樽前辉映菊花团。",
            "清晓凉风凝露，晴昼秋光满院，岁岁奉君。",
            "待看云台画，荣观侈人寰。"
        ],
        "notes": "",
        "id": "78513d02156fa095a50074ac6a9f5841"
    }
]