[
    {
        "author": "释德止",
        "dynasty": "宋",
        "type": "诗",
        "rhythmic": "",
        "title": "叠石庵",
        "preface": "",
        "paragraphs": [
            "叠石峰之颠，下瞰杨梅涧。",
            "平地数亩余，水石光灿烂。"
        ],
        "notes": "",
        "id": "267321ee4eb0b70f4d5a93546c4335b0"
    },
    {
        "author": "释德止",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "不因言句不因人，不因物色不因声。",
            "夜半吹灯方就枕，忽然这里已天明。"
        ],
        "notes": "",
        "id": "7eda9ec074749fbd60a609034b8b30ee"
    },
    {
        "author": "释德止",
        "dynasty": "宋",
        "type": "诗",
        "rhythmic": "",
        "title": "浯溪图",
        "preface": "",
        "paragraphs": [
            "夷途勿抛控，抛控马多失。",
            "挹水勿极量，极量器多溢。",
            "安史起天宝，转战竟奔北。",
            "辞臣献颂诗，要垂万世则。",
            "一字堪白首，大书仍深刻。",
            "谁作浯溪图，千里在咫尺。",
            "飞湍如有声，旁汇浸层碧。",
            "巉绝半岩间，髣髴见鸟迹。",
            "不觉加手磨，真恐苔藓没。",
            "国姓前后异，天运古今一。",
            "向来文武才，坐筹或操笔。",
            "种种皆可称，俯仰重叹息。",
            "愿君宝此图，置之丹粉壁。",
            "昔人如可作，想像壮胸臆。"
        ],
        "notes": "",
        "id": "203b7c130644cb6ec06606bbaf92095c"
    }
]