[
    {
        "author": "释子涓",
        "dynasty": "宋",
        "type": "诗",
        "rhythmic": "",
        "title": "偈三首  其一",
        "preface": "",
        "paragraphs": [
            "一二三四五六七，七六五四三二一。",
            "循环逆顺数将来，数到未来无尽日。",
            "因七见一，见一亡七。",
            "踏破太虚空，铁牛也汗出。",
            "绝气息，无踪迹。"
        ],
        "notes": "",
        "id": "bc27e903860d98720b3f30b87a3adbad"
    },
    {
        "author": "释子涓",
        "dynasty": "宋",
        "type": "诗",
        "rhythmic": "",
        "title": "偈三首  其二",
        "preface": "",
        "paragraphs": [
            "见见之时，见非是见。",
            "见犹离见，见不能及。",
            "鲸吞海水尽，露出珊瑚枝。"
        ],
        "notes": "",
        "id": "937516b92b72a17bcb00f577132cd030"
    },
    {
        "author": "释子涓",
        "dynasty": "宋",
        "type": "诗",
        "rhythmic": "",
        "title": "偈三首  其三",
        "preface": "",
        "paragraphs": [
            "伴我行千里，携君过万山。",
            "未明心地印，难透祖师关。"
        ],
        "notes": "",
        "id": "1537116daad065ecd53960cf63b71041"
    },
    {
        "author": "释子涓",
        "dynasty": "宋",
        "type": "诗",
        "rhythmic": "",
        "title": "颂古二首  其一",
        "preface": "",
        "paragraphs": [
            "狗子佛性无，门上钉桃符。",
            "邪魔并百怪，一见便消除。"
        ],
        "notes": "",
        "id": "e1f02fbaf95f198c7c6cffaf05fabfca"
    },
    {
        "author": "释子涓",
        "dynasty": "宋",
        "type": "诗",
        "rhythmic": "",
        "title": "颂古二首  其二",
        "preface": "",
        "paragraphs": [
            "乍雨乍晴山里寺，或来或去洞中云。",
            "满天星月明如昼，此境此时谁欲分。"
        ],
        "notes": "",
        "id": "aba932db9ae1c6045e672c9ea11b3703"
    }
]