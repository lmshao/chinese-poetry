[
    {
        "author": "释子涓",
        "dynasty": "宋",
        "type": "诗",
        "rhythmic": "",
        "title": "偈三首  其一",
        "preface": "",
        "paragraphs": [
            "一二三四五六七，七六五四三二一。",
            "循环逆顺数将来，数到未来无尽日。",
            "因七见一，见一亡七。",
            "踏破太虚空，铁牛也汗出。",
            "绝气息，无踪迹。"
        ],
        "notes": "",
        "id": "499ef289b0baf559fa8916e2406311c2"
    },
    {
        "author": "释子涓",
        "dynasty": "宋",
        "type": "诗",
        "rhythmic": "",
        "title": "偈三首  其二",
        "preface": "",
        "paragraphs": [
            "见见之时，见非是见。",
            "见犹离见，见不能及。",
            "鲸吞海水尽，露出珊瑚枝。"
        ],
        "notes": "",
        "id": "f14770573600fb588278dc65466aa5ad"
    },
    {
        "author": "释子涓",
        "dynasty": "宋",
        "type": "诗",
        "rhythmic": "",
        "title": "偈三首  其三",
        "preface": "",
        "paragraphs": [
            "伴我行千里，携君过万山。",
            "未明心地印，难透祖师关。"
        ],
        "notes": "",
        "id": "705c342ae592231de34cfb6824b7e77b"
    },
    {
        "author": "释子涓",
        "dynasty": "宋",
        "type": "诗",
        "rhythmic": "",
        "title": "颂古二首  其一",
        "preface": "",
        "paragraphs": [
            "狗子佛性无，门上钉桃符。",
            "邪魔并百怪，一见便消除。"
        ],
        "notes": "",
        "id": "8e3326f587c3d68064106b81a7e27f48"
    },
    {
        "author": "释子涓",
        "dynasty": "宋",
        "type": "诗",
        "rhythmic": "",
        "title": "颂古二首  其二",
        "preface": "",
        "paragraphs": [
            "乍雨乍晴山里寺，或来或去洞中云。",
            "满天星月明如昼，此境此时谁欲分。"
        ],
        "notes": "",
        "id": "88620588a7f785ce63b1c9fe10151735"
    }
]