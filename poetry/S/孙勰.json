[
    {
        "author": "孙勰",
        "dynasty": "宋",
        "type": "诗",
        "rhythmic": "",
        "title": "金精山",
        "preface": "",
        "paragraphs": [
            "多病厌凡垢，思欲求道真。",
            "金精古福地，中有超世人。",
            "驾言从之游，洗我千劫尘。",
            "洞门无扃锁，松竹四时春。",
            "泉声散风韵，珩珮若有闻。",
            "九微何燿煜，百和方氤氲。",
            "稽首愿乞灵，缥缈如相亲。",
            "至妙非言说，萧然清吾神。",
            "大道本自然，一悟不在勤。",
            "逍遥此岩下，当自观其身。"
        ],
        "notes": "",
        "id": "3e6c7741cb53bfc7518be182dbc45a93"
    },
    {
        "author": "孙勰",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "端溪紫玉试自涤，磨动玄云驱霹雳。"
        ],
        "notes": "",
        "id": "929ee5e33ead1ceee364fb22dbfd9c59"
    }
]