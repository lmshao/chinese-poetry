[
    {
        "author": "孙棨",
        "dynasty": "唐",
        "type": "诗",
        "rhythmic": "",
        "title": "赠妓人王福娘",
        "preface": "",
        "paragraphs": [
            "彩翠仙衣红玉肤，轻盈年在破瓜初。",
            "霞杯醉劝刘郎赌，云髻慵邀阿母梳。",
            "不怕寒侵缘带宝，每忧风举倩持裾。",
            "谩图西子晨粧样，西子元来未得如。"
        ],
        "notes": "",
        "id": "d2faab09f8ec2ea4311603a9a2db0962"
    },
    {
        "author": "孙棨",
        "dynasty": "唐",
        "type": "诗",
        "rhythmic": "",
        "title": "题妓王福娘墙 一",
        "preface": "",
        "paragraphs": [
            "移壁回窗费几朝，指镮偷解博红椒。",
            "无端鬬草输邻女，更被拈将玉步摇。"
        ],
        "notes": "",
        "id": "6b00978cbc2814edc0510f217ca5b406"
    },
    {
        "author": "孙棨",
        "dynasty": "唐",
        "type": "诗",
        "rhythmic": "",
        "title": "题妓王福娘墙 二",
        "preface": "",
        "paragraphs": [
            "寒绣衣裳饷阿娇，新团香兽不禁烧。",
            "东邻起样裙腰阔，剩蹙黄金线几条。"
        ],
        "notes": "",
        "id": "c030a3f6ab155e576f1f66b3d2dd9da9"
    },
    {
        "author": "孙棨",
        "dynasty": "唐",
        "type": "诗",
        "rhythmic": "",
        "title": "题妓王福娘墙 三",
        "preface": "",
        "paragraphs": [
            "试共卿卿语笑初，画堂连遣侍儿呼。",
            "寒肌不耐金如意，白獭为膏郎有无。"
        ],
        "notes": "",
        "id": "500428d0478649faf17897561839fd4f"
    },
    {
        "author": "孙棨",
        "dynasty": "唐",
        "type": "诗",
        "rhythmic": "",
        "title": "戏李文远",
        "preface": "",
        "paragraphs": [
            "引君来访洞中仙，新月如眉拂户前。",
            "领取嫦娥攀取桂，便从陵谷一时迁。"
        ],
        "notes": "",
        "id": "c7e8a7ea29a98e73cc322887ed97eeb0"
    },
    {
        "author": "孙棨",
        "dynasty": "唐",
        "type": "诗",
        "rhythmic": "",
        "title": "题刘泰娘舍",
        "preface": "",
        "paragraphs": [
            "寻常凡木最轻樗，今日寻樗桂不如。",
            "汉高新破咸阳后，英俊奔波遂吃虚。"
        ],
        "notes": "",
        "id": "84c6af8e7f24d037a5f7e4471d86bb94"
    },
    {
        "author": "孙棨",
        "dynasty": "唐",
        "type": "诗",
        "rhythmic": "",
        "title": "答王福娘红笺题诗（题拟）",
        "preface": "",
        "paragraphs": [
            "韶妙如何有远图，未能相为信非夫。",
            "泥中莲子虽无染，移入家园未得无。",
            "（见《北里志》。",
            "）。"
        ],
        "notes": "",
        "id": "97f46c8812987ec1e396a14a60f43bd2"
    }
]