[
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其一",
        "preface": "",
        "paragraphs": [
            "投胎不著，一错百错。",
            "周行七步惹尘埃，直至如今抖不落。",
            "抖不落，定慧只得将错就错。"
        ],
        "notes": "",
        "id": "339f2785bf8cd14cb9c6095bca39b134"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其二",
        "preface": "",
        "paragraphs": [
            "物见主，眼卓竖。",
            "此是吾家修月斧，须凭众力共提持，无圆缺处重修补。"
        ],
        "notes": "",
        "id": "52e90c5accdbf11e680c363d4530b875"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其三",
        "preface": "",
        "paragraphs": [
            "举步生荆棘，翻身堕崄崖。",
            "一毫不动著，当处自沉埋。"
        ],
        "notes": "",
        "id": "3ce1828b493e9d43bd1688fd567d8ae3"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其四",
        "preface": "",
        "paragraphs": [
            "李下不整冠，瓜田不纳履。",
            "尀耐老臊胡，西来十万里。",
            "疑杀东震旦人，将谓单传直指。"
        ],
        "notes": "",
        "id": "82575dad77fe7aa886545963c5b640c8"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其五",
        "preface": "",
        "paragraphs": [
            "大地为囹圄，鞫勘佛与祖。",
            "款案犹未圆，棒喝如雷雨。",
            "平白累山僧，有屈无雪处。",
            "有雪处，楖𣗖横担不顾人，直入千峰万峰去。"
        ],
        "notes": "",
        "id": "fb19732ee2fe73386c81eff6ed659e7e"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其六",
        "preface": "",
        "paragraphs": [
            "玄中之玄，妙中之妙。",
            "识其渊源，得其枢要。",
            "普化踢倒饭床，水潦呵呵大笑。"
        ],
        "notes": "",
        "id": "ea9d77696adc0f03c430f74a6bec5b7a"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其七",
        "preface": "",
        "paragraphs": [
            "山空木落，秋清露寒。",
            "释迦卤莽，达磨颟顸。",
            "唯有陶靖节，东篱采黄菊，烂醉夕阳残。"
        ],
        "notes": "",
        "id": "346b9385e13b14b12bd920a3e48fc9ec"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其八",
        "preface": "",
        "paragraphs": [
            "两手指天地，周行步更多。",
            "可怜黄面老，螃蟹落汤锅。"
        ],
        "notes": "",
        "id": "77a3f27946d45d588a377f0a8097e459"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其九",
        "preface": "",
        "paragraphs": [
            "拨乱乾坤老贼精，天教化火自焚身。",
            "贼心贼行难磨灭，二月依前是仲春。"
        ],
        "notes": "",
        "id": "3eb477caa24328a92f4de2ae93e3cebe"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其一〇",
        "preface": "",
        "paragraphs": [
            "一二三四五，不落宫商角徵羽。",
            "混然格调超千古，白雪阳春安足数。",
            "此曲而今谁乐闻，夜来月在长松树。"
        ],
        "notes": "",
        "id": "0543e21bfdf615fee9dcc98534202708"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其一一",
        "preface": "",
        "paragraphs": [
            "天兮高，地兮厚。",
            "月为夜，日为昼。",
            "重阳定是九月九。",
            "渊明采菊向东篱，山僧面南看北斗。"
        ],
        "notes": "",
        "id": "98641d2fcda086f3890fe80f556844c8"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其一二",
        "preface": "",
        "paragraphs": [
            "七手八脚，三头两面。",
            "欢喜冤家，头头撞见。",
            "山僧建立宗旨，直须为我成褫。",
            "学人未达其源，也要请师方便。",
            "有方便，没方便。",
            "石巩张弓，三平中箭。"
        ],
        "notes": "",
        "id": "08d9e70e7a4430b70575ee369d716e02"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其一三",
        "preface": "",
        "paragraphs": [
            "鹰窠里懵鸱，鸠巢中俊鹞。",
            "称尊未必尊，做小未必小。",
            "只么泥里洗泥，到了全没分晓。",
            "有分晓，海水不禁杓子舀。"
        ],
        "notes": "",
        "id": "fc0b9c9a6b42ee33b63fc2fcc4dab6af"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其一四",
        "preface": "",
        "paragraphs": [
            "五月端午令节，艾人苦痛不彻。",
            "可怜病在膏肓，又被邪神所惑。",
            "撞著太上老君，也是赤口白舌。",
            "山僧反复思量，别无仙方秘诀。",
            "如今抑不得已，只得就渠身上打劫。"
        ],
        "notes": "",
        "id": "611ada371cad0bb3e19761961105194c"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其一五",
        "preface": "",
        "paragraphs": [
            "白云深处憨眠好，野菜添油滋味长。",
            "千古康庐话头活，山僧笑擘紫泥香。"
        ],
        "notes": "",
        "id": "dca51332fa9fd90ccf805054159315a5"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其一六",
        "preface": "",
        "paragraphs": [
            "的的此事，真不可说。",
            "不可说中真可说，真可说，无可说。",
            "齿临部临，急急敕摄。"
        ],
        "notes": "",
        "id": "e94c26d850ecb0b18239a18d9db6404a"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其一七",
        "preface": "",
        "paragraphs": [
            "向上关，脚下路。",
            "才拟问如何，邯郸学唐步。"
        ],
        "notes": "",
        "id": "89eac81a0fc13708f1158f6f3705e2bf"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其一八",
        "preface": "",
        "paragraphs": [
            "楚江南畔，甬水东边。",
            "有一句子，不方不圆。",
            "四七二三，望风结舌。",
            "德山临济，退后垂涎。"
        ],
        "notes": "",
        "id": "dbf1be5fafc794561ca7a5d40f7b195a"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其一九",
        "preface": "",
        "paragraphs": [
            "隔江回首，已涉波澜。",
            "官路交肩，犹添荆棘。"
        ],
        "notes": "",
        "id": "ce4226afa0f127c5b09663ef7dff0623"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其二〇",
        "preface": "",
        "paragraphs": [
            "秉太阿剑，立太平基。",
            "卷旗青海尾，奏凯乱峰西。",
            "弟应兄呼成活业，汝携鉏去我扶犁。"
        ],
        "notes": "",
        "id": "9e284821d57233fafb13a08812de245f"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其二一",
        "preface": "",
        "paragraphs": [
            "年去年来，年来年去。",
            "虽有去来年，且无来去路。",
            "既无来去路，实无有去来。"
        ],
        "notes": "",
        "id": "9d919d18f769e90c3b579c5447e25f2d"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其二二",
        "preface": "",
        "paragraphs": [
            "起寨重招五百兵，等闲恢复百余城。",
            "凌烟阁上清风起，留得将军万世名。"
        ],
        "notes": "",
        "id": "d75eaad1b5d4b2f31e9383f73f547ce8"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其二三",
        "preface": "",
        "paragraphs": [
            "护生须是杀，杀尽始安居。",
            "会得个中意，唵悉唎苏𠰷。"
        ],
        "notes": "",
        "id": "be4bec5910a76a656dd240511eb08491"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其二四",
        "preface": "",
        "paragraphs": [
            "诸佛诸祖，邪入肺腑。",
            "无药可医，无术可取。"
        ],
        "notes": "",
        "id": "6e95108a2e388ea0bce97b2b3303f476"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其二五",
        "preface": "",
        "paragraphs": [
            "面壁堆危引客过，问谁那更问如何。",
            "道寻常已成多事，检点侬家事更多。"
        ],
        "notes": "",
        "id": "3a1ea2df23b81e686ad2474ac74eeb35"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其二六",
        "preface": "",
        "paragraphs": [
            "洞山有物黑似漆，老倒玉泉裩赫赤。",
            "赤者吉中有凶，黑者凶中有吉，明眼衲僧难辨的。",
            "即今吉凶悔吝拈向一边，玉泉洞山且靠一壁，却听拄杖子出来露个消息。"
        ],
        "notes": "",
        "id": "cfae6f0690b0a804ae6aac6ba93677ff"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其二七",
        "preface": "",
        "paragraphs": [
            "迦叶擎拳，阿难合掌。",
            "临济入门喝，德山入门棒。",
            "小人道消，君子道长。",
            "晓来策杖过溪西，十分春在梅梢上。"
        ],
        "notes": "",
        "id": "96a11a72d262ce9f19768f46ca280118"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其二八",
        "preface": "",
        "paragraphs": [
            "洪机莫测，至德难量。",
            "万民几鸥鹭，四海一池塘。",
            "日日春风相鼓舞，不知时世是羲皇。"
        ],
        "notes": "",
        "id": "fc28ba6f5ffb3a7c2ac6eb40bb8fd798"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其二九",
        "preface": "",
        "paragraphs": [
            "冰雪冻皮肤，麻麦饿肠肚。",
            "见日未尝迷，见星安有悟。",
            "黄面老瞿昙，甜瓜成苦瓠。",
            "那更错行山下路，一步两步三四步。"
        ],
        "notes": "",
        "id": "6c5c359d38b4b9a9f65d2a0e01f2bffe"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其三〇",
        "preface": "",
        "paragraphs": [
            "旧岁已去，去不可追。",
            "新岁当来，来不可拒。"
        ],
        "notes": "",
        "id": "fecea24df0ee27a1756529c58115741a"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其三一",
        "preface": "",
        "paragraphs": [
            "诸佛日日降生，圣人时时出现。",
            "与大地群生，同一耳闻，同一眼见，同此一心，同此一念。",
            "共乐太平时，大家呈笑面。",
            "有谁更问，日与长老，孰近孰远，大千沙界含元殿。"
        ],
        "notes": "",
        "id": "2e6da34e8d2ff2175ef2abd34c0df0ee"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其三二",
        "preface": "",
        "paragraphs": [
            "霜蹄一跃趁春风，看尽深红及浅红。",
            "鞭影未摇归路活，杜鹃声在夕阳中。"
        ],
        "notes": "",
        "id": "632e7fcc181b34149415a3106a8d407d"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其三三",
        "preface": "",
        "paragraphs": [
            "大千总是神仙药，此药无多灵验多。",
            "七佛之师虽解用，难医无病老维摩。"
        ],
        "notes": "",
        "id": "cc3d7322d47e9f015d2c9c40626a8f65"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其三四",
        "preface": "",
        "paragraphs": [
            "这些业种自何来，虽不同门共一家。",
            "连累山僧至今日，一重枷上又添枷。"
        ],
        "notes": "",
        "id": "6c30f35eaaa352d5a66656c567ca44a2"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其三五",
        "preface": "",
        "paragraphs": [
            "东涧一滴水，东湖千丈波。",
            "几多湖上客，无可奈船何。"
        ],
        "notes": "",
        "id": "70786cc32332c4e12b67e32391a690d5"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其三六",
        "preface": "",
        "paragraphs": [
            "火种深埋冷寂中，几回拨著煖烘烘。",
            "不知将谓吹嘘力，元是东君信息通。"
        ],
        "notes": "",
        "id": "3c2e5795abaeaea35fbcde9663c56512"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其三七",
        "preface": "",
        "paragraphs": [
            "明星照得眼睛穿，眼睛觑得明星落。",
            "夜半依前是子时，敢保不曾成正觉。"
        ],
        "notes": "",
        "id": "d9086d6ba8153e967ce3c076f16e8862"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其三八",
        "preface": "",
        "paragraphs": [
            "权实双行，主宾互立。",
            "拏空塞空，以的破的。"
        ],
        "notes": "",
        "id": "ce76b339887196d687b7a43f821d0a18"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其三九",
        "preface": "",
        "paragraphs": [
            "风前无语立须臾，接得双双锦鲤鱼。",
            "一等是传真的信，有通书有不通书。"
        ],
        "notes": "",
        "id": "1e7614d6865bc913bc597a369a871d57"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其四〇",
        "preface": "",
        "paragraphs": [
            "飞雪岩前，炎天飞雪。",
            "冻得虚空，七花八裂。",
            "至今捏聚不成团，子规夜哭松梢月。"
        ],
        "notes": "",
        "id": "62a775058b803726e1c0664a64ecb094"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其四一",
        "preface": "",
        "paragraphs": [
            "荆榛密密布前峰，塞断行人路不通。",
            "昨夜连山遭野火，更无芽蘗恼春风。"
        ],
        "notes": "",
        "id": "b69f9f15f754a70a08a381775a0f028a"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其四二",
        "preface": "",
        "paragraphs": [
            "拄杖自拄杖，山僧自山僧。",
            "庭空积深雪，池冷起冰棱。",
            "楼上未吹新岁角，窗前且点旧年灯。"
        ],
        "notes": "",
        "id": "e6c30b55c013dafb5b8af19bb6a8e4b4"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其四三",
        "preface": "",
        "paragraphs": [
            "护生须是杀，杀尽始安居。",
            "会得个中意，铁船水上浮。"
        ],
        "notes": "",
        "id": "be4bec5910a76a656dd240511eb08491"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其四四",
        "preface": "",
        "paragraphs": [
            "满目荆榛，亘天烈焰。",
            "百匝千重，四方八面。",
            "赵州拏得七斤衫，普化走入大悲院，蜡人眼光如掣电。"
        ],
        "notes": "",
        "id": "cf10defa67499d57ad1822608bded0e6"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其四五",
        "preface": "",
        "paragraphs": [
            "石溪怒发，势不可遏。",
            "大地平沈，虚空惨怛。"
        ],
        "notes": "",
        "id": "f34a5e876c3bc369e9ce404c54bceaa1"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其四六",
        "preface": "",
        "paragraphs": [
            "虎生三子尾咤沙，咂舌垂涎弄爪牙。",
            "但见威风起岩窦，不知月照几千家。"
        ],
        "notes": "",
        "id": "58fe56ec9ec079b0c79063e049797f7d"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其四七",
        "preface": "",
        "paragraphs": [
            "今朝九月九，渊明开醉口。",
            "指点东篱菊，大骂西门柳。",
            "诸人听得，只么饮气吞声。",
            "山僧闻之，不免袖中出手。"
        ],
        "notes": "",
        "id": "e722829af7f2c807d3f643fff0b7f2ad"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其四八",
        "preface": "",
        "paragraphs": [
            "扁舟划断晓江云，一曲高歌远送君。",
            "惊起滩头野鸭子，海天飞去不成群。"
        ],
        "notes": "",
        "id": "3f0077b9788bc4311e71b388a7c34711"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其四九",
        "preface": "",
        "paragraphs": [
            "千峰沐雨，万树笼烟。",
            "磨盘呈旧面，水碓拜新年。"
        ],
        "notes": "",
        "id": "380c1e1348f1f19742802693936c2dc2"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其五〇",
        "preface": "",
        "paragraphs": [
            "六年心念已灰寒，几欲求闲不得闲。",
            "今日不求闲自至，一枝藤占几江山。"
        ],
        "notes": "",
        "id": "6edf84aefc9567e97696c6f3c7dc79e4"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其五一",
        "preface": "",
        "paragraphs": [
            "一击华鲸吼月明，主翁魂梦已惺惺。",
            "海天空阔无知己，赢得潮声到客亭。"
        ],
        "notes": "",
        "id": "19c9c74bac28573c42622b6dd1a2bd67"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其五二",
        "preface": "",
        "paragraphs": [
            "南山鼈鼻蛇，撺入新罗国。",
            "吞却镇海珠，咬杀嘉州佛。"
        ],
        "notes": "",
        "id": "17fad159d460ad23dd2821e6a1766bdc"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其五三",
        "preface": "",
        "paragraphs": [
            "今之房杜昔伊周，功盖东南三百州。",
            "十二峰前月如翦，不知分照几家楼。"
        ],
        "notes": "",
        "id": "752960e38558180438db162a2e833989"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其五四",
        "preface": "",
        "paragraphs": [
            "屋前基业，屋后生涯。",
            "堂堂妙用，不假安排。",
            "暑退凉飚起，燕归鸿鴈来。",
            "天台南岳，峨嵋五台。",
            "新罗击皷大唐斋。"
        ],
        "notes": "",
        "id": "0af99d1ad955afcc4ddd77e304a24e81"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其五五",
        "preface": "",
        "paragraphs": [
            "孟嘉已前，渊明去后。",
            "谁家篱畔欠黄花，那个杯中无白酒，重阳只是九月九。",
            "阿呵呵，始信茱萸茶苦涩，展眉人少皱眉多。"
        ],
        "notes": "",
        "id": "8de11d5ee72d044e8b0cc2f5855a76c8"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其五六",
        "preface": "",
        "paragraphs": [
            "陪尽老精神，杯盘越样新。",
            "谁知村店酒，难劝御楼人。"
        ],
        "notes": "",
        "id": "243e36e4d13cb4d923a2002e73b02857"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其五七",
        "preface": "",
        "paragraphs": [
            "瞿塘三峡风波险，栈阁连云行路难。",
            "烽火相连兵刃接，一封乡信报平安。"
        ],
        "notes": "",
        "id": "31771d677bc18c72f93dc54487cc3a09"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其五八",
        "preface": "",
        "paragraphs": [
            "仲冬严寒年年事，须知事上大有事。",
            "若人知得事上事，到了全然不干事。"
        ],
        "notes": "",
        "id": "3424aa45c2c02450def47bd936464bf8"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其五九",
        "preface": "",
        "paragraphs": [
            "东土与西土，镬汤无冷处。",
            "暗室里突出鳖鼻蛇，平田中撞著白额虎。",
            "眼放闪电光，毒气成烟雾。",
            "最难行是芝峰路。"
        ],
        "notes": "",
        "id": "e1fcac2ce7bdb300b32e293f91054212"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其六〇",
        "preface": "",
        "paragraphs": [
            "四序暗推迁，钵盂口向天。",
            "止余三十日，便是一周年。"
        ],
        "notes": "",
        "id": "432a18ff5deffc2e2df6615be0020fde"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其六一",
        "preface": "",
        "paragraphs": [
            "去年今日节，海角天涯传报捷。",
            "今日去年朝，黄童白叟尽歌谣。",
            "雨不破块，风不鸣条。",
            "渔者自渔，樵者自樵。",
            "草木昆虫王化里，万拜谁道不逢尧。"
        ],
        "notes": "",
        "id": "08b1dd62e66ead4a84de6f45e6e7f528"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其六二",
        "preface": "",
        "paragraphs": [
            "星在天上，眼在眉下。",
            "星无暗明，眼无昼夜。",
            "密密绵绵无缝罅。"
        ],
        "notes": "",
        "id": "4002b06726af6f8432c194811ca1ef91"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其六三",
        "preface": "",
        "paragraphs": [
            "二月十有五，瞿昙开死铺。",
            "摩胸告众时，椁示双趺处。",
            "缩不来，展不去，七手八脚一时露。"
        ],
        "notes": "",
        "id": "22dbb8988940b39214cb2add0e4a5018"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其六四",
        "preface": "",
        "paragraphs": [
            "贵如圭璧，贱如泥土。",
            "镇压山川，辉腾今古。",
            "有商量，没价数。",
            "富者得之贫，贫者得之富。",
            "岂不见茶陵山下郁阇梨，骑馿踏断溪桥路。"
        ],
        "notes": "",
        "id": "04664245fa46f2e0c76e2d0e3654fda9"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其六五",
        "preface": "",
        "paragraphs": [
            "重阳佳节到来，瑞岩无可安排。",
            "一十二峰黄栗粽，东大洋海茱萸茶。",
            "万象摩唇捋嘴，虚空缀齿粘牙，不知秋意落谁家。"
        ],
        "notes": "",
        "id": "b1b12d61651f60b33855afe92202d1fb"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其六六",
        "preface": "",
        "paragraphs": [
            "没艰难处立难难，难透村婆者一关。",
            "忽地假鸡啼午夜，马蹄踏月过长安。"
        ],
        "notes": "",
        "id": "33518d2b334a9c66c8a1051379140cab"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其六七",
        "preface": "",
        "paragraphs": [
            "大机普应，妙用全彰。",
            "井通沧海，日上扶桑。",
            "击石火，闪电光。",
            "进前先蹉过，退后绝承当。"
        ],
        "notes": "",
        "id": "5541e600301947a5daf569098e4a85d1"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其六八",
        "preface": "",
        "paragraphs": [
            "冷坐雪堆中，罗睺入命宫。",
            "被人赃作佛，打失主人翁。",
            "眉间蛛网断，顶𩕳鹊巢空。",
            "公案今朝又一重。"
        ],
        "notes": "",
        "id": "3a75163d0b675d6fcd474ea90e14f1b1"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其六九",
        "preface": "",
        "paragraphs": [
            "人间共赏元宵，瑞岩本光现瑞。",
            "屋上山，桥下水。",
            "三门八字打开，左右青叶娄至。",
            "头顶天，脚踏地。",
            "陈如觑破香积厨，释迦不受然灯记。"
        ],
        "notes": "",
        "id": "a41dda8f0607c25520137405b122dd4a"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其七〇",
        "preface": "",
        "paragraphs": [
            "生于秽土，不受点污。",
            "目顾四方，周行七步。",
            "看来步步讨便宜，落水也要占干处。"
        ],
        "notes": "",
        "id": "f9a25c6bcbe7ccfdb97dde14d655108e"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "偈颂七十一首  其七一",
        "preface": "",
        "paragraphs": [
            "无病之药，不传之方。",
            "昨朝用不得，今日恰相当。",
            "如何是相当处，往往呼为百草霜。"
        ],
        "notes": "",
        "id": "faa1e14e88543c16e196547bf433f409"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "禅会图黄檗掌沙弥",
        "preface": "",
        "paragraphs": [
            "膝下黄金贵，掌中天地宽。",
            "风云欣际会，四海夜涛寒。"
        ],
        "notes": "",
        "id": "d283db2b482ebe6b25aa18a48f9cfe4b"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "赵州接赵王",
        "preface": "",
        "paragraphs": [
            "跏趺迎上客，曲录对旌幢。",
            "不是家风别，他居礼乐邦。"
        ],
        "notes": "",
        "id": "aff5e585e0e22fe0e52670a9688f58bc"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "国一见代宗来起立",
        "preface": "",
        "paragraphs": [
            "立在威仪外，全身在里头。",
            "重重赐龙袖，难掩面门羞。"
        ],
        "notes": "",
        "id": "368a03bc59160bf0cf9963add0b3ae16"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "中原之宝",
        "preface": "",
        "paragraphs": [
            "至宝应难别，波斯双眼昏。",
            "何如放下手，留取镇中原。"
        ],
        "notes": "",
        "id": "5438f91cf57a37341ba99c47da71b643"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "文宗嗜蛤蜊",
        "preface": "",
        "paragraphs": [
            "螺师蚌蛤类，大唐天子心。",
            "嗜好即深信，南无观世音。"
        ],
        "notes": "",
        "id": "79f8f5e8240e8364e77a40e918560ffd"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "李习之见药山",
        "preface": "",
        "paragraphs": [
            "即今非见面，昔日不闻名。",
            "一句添三句，篇章凑不成。"
        ],
        "notes": "",
        "id": "af9d1d795ed49d4340393f0a51fc4dea"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "韩文公见大颠",
        "preface": "",
        "paragraphs": [
            "事繁求省要，省要事频繁。",
            "纵得三平老，文公只姓韩。"
        ],
        "notes": "",
        "id": "ab83a427fe5ae0c635e6935af2767527"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "庞居士见马祖",
        "preface": "",
        "paragraphs": [
            "孰是心空者，谁为选佛人。",
            "笊篱二尺柄，簸箕三寸唇。"
        ],
        "notes": "",
        "id": "f513b44d341faf3caf95c460863cd163"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "丹霞见灵照",
        "preface": "",
        "paragraphs": [
            "当风鸦臭气，一个豆娘儿。",
            "熏得行人走，冲爷皱断眉。"
        ],
        "notes": "",
        "id": "0f38e82a5064f75bf2d50955051abd4d"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "捧佛安名",
        "preface": "",
        "paragraphs": [
            "名正字亦正，形端影亦端。",
            "呼来并诺去，馿屎杂栴檀。"
        ],
        "notes": "",
        "id": "cebcbbcc1cfbc94ed29a56b0bc3849a9"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "说无生话",
        "preface": "",
        "paragraphs": [
            "家有全棚乐，新翻调不同。",
            "分明恨离别，却是喜相逢。"
        ],
        "notes": "",
        "id": "81db0ea8d3da05834e271ab0ae262eeb"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "女子看日",
        "preface": "",
        "paragraphs": [
            "劣女还闺合，痴爷看日头。",
            "几生亲骨肉，不共戴天雠。"
        ],
        "notes": "",
        "id": "2890a962f74c0363a14868c909634ef6"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "庞大倚锄而化",
        "preface": "",
        "paragraphs": [
            "辨地要从苗，枝残叶后凋。",
            "春风收契券，锄柄亦抽条。"
        ],
        "notes": "",
        "id": "dce21d326fe95f7953bb48939d83076a"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "重画知识壁",
        "preface": "",
        "paragraphs": [
            "幸自十方无壁落，谁将五彩画虚空。",
            "善财眼里生花翳，去却一重添一重。"
        ],
        "notes": "",
        "id": "61a8c2218a012fe2c7d7e46e833c3f52"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "鴈山出队上陈侍郎",
        "preface": "",
        "paragraphs": [
            "尊者从空掷钵来，神通用尽却成呆。",
            "看来不似维摩老，一默千门万户开。"
        ],
        "notes": "",
        "id": "809399140b88f93b338e375c18dc70d5"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "古帆",
        "preface": "",
        "paragraphs": [
            "海变桑田数莫穷，几回高挂逆流中。",
            "自从一饱清风后，船上时时有散工。"
        ],
        "notes": "",
        "id": "8daee9d187afc469db5b3980bbc8a1ba"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "雪庭",
        "preface": "",
        "paragraphs": [
            "玉砌晓光寒，家风个样生。",
            "须知平白处，著脚是深坑。"
        ],
        "notes": "",
        "id": "bb077b5c8330bf394b580fe3e9d31e9e"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "自省",
        "preface": "",
        "paragraphs": [
            "𥉌𥉍眼孔忽然开，冷汗通身笑满腮。",
            "数十年间将谓道，谁知今日却元来。"
        ],
        "notes": "",
        "id": "7336ca9e13fcae66172ef50083a55c67"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "闲田",
        "preface": "",
        "paragraphs": [
            "秦不耕兮汉不耘，镢头边事杳无闻。",
            "年来也有秋成望，三合清风半合云。"
        ],
        "notes": "",
        "id": "bebde19cf64b6530c9ec861d863a853d"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "闻叟",
        "preface": "",
        "paragraphs": [
            "不是耳从声畔去，亦非声向耳边来。",
            "新罗国里打斋鼓，老汉钵盂齐展开。"
        ],
        "notes": "",
        "id": "5b55c5f7e21704a75632531b836d1a78"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "一翁",
        "preface": "",
        "paragraphs": [
            "朕兆未分初，都卢只老夫。",
            "包羲太多事，胡处又添须。"
        ],
        "notes": "",
        "id": "dae0ce26ab6d14015da7c711a0d100c3"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "断桥",
        "preface": "",
        "paragraphs": [
            "头枕溪西尾搭东，东西只尺不相通。",
            "跳不过处水千里，进得步时山万重。"
        ],
        "notes": "",
        "id": "8eddc32e1066f553a5f20d8d9e68ed86"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "西窗",
        "preface": "",
        "paragraphs": [
            "分得竺乾些子光，拓开户牖辟封疆。",
            "谁知迥绝安排处，昨夜三更挂夕阳。"
        ],
        "notes": "",
        "id": "fea11409f11573fa86fabdd88612d8a9"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "松坡",
        "preface": "",
        "paragraphs": [
            "白头弃镢下烟扉，正是欣逢快便时。",
            "岂谓傍山根脚在，至今留得碍人枝。"
        ],
        "notes": "",
        "id": "c3bc820640b77b8a23effa1ebfe0baa6"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "病翁",
        "preface": "",
        "paragraphs": [
            "八万四千毛窍里，如来禅与祖师禅。",
            "一回白汗俱通畅，忌口更须三十年。"
        ],
        "notes": "",
        "id": "a09683175b5849561995440e17322bb9"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "石室",
        "preface": "",
        "paragraphs": [
            "锤凿不到处，纵横丈许宽。",
            "宁教苔藓去，要下一筹难。"
        ],
        "notes": "",
        "id": "17409f5ed9709c84472dcf28049d3615"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "别川道士",
        "preface": "",
        "paragraphs": [
            "尘中相见头颅别，座上交谈语笑同。",
            "拶到了无同别处，擎拳合掌各西东。"
        ],
        "notes": "",
        "id": "dd29cd6d3e92ad8a718ad8e48daa92a0"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "送彻上人归蓬州",
        "preface": "",
        "paragraphs": [
            "蓬莱一尺离青天，水不行舟古语传。",
            "但得胸中有江海，归家陆地也撑船。"
        ],
        "notes": "",
        "id": "d1613ad04a1a8d885c84ca1c40e11212"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "阆州权兄归住锦屏",
        "preface": "",
        "paragraphs": [
            "归家结束盖头茅，坐看青山久不磨。",
            "切莫风前开臭口，恐人传作阆山歌。"
        ],
        "notes": "",
        "id": "5101d1fc3cbd517a5e61d15c7451f0ff"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "坚上人归成都",
        "preface": "",
        "paragraphs": [
            "苏州得得上凌霄，恰值山寒雪未消。",
            "逗到雪消山骨露，春风已在锦江桥。"
        ],
        "notes": "",
        "id": "8adc6781bd9508fcc27761373fe30c5f"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "送人归昌州",
        "preface": "",
        "paragraphs": [
            "见说家山富海棠，杜陵才短没篇章。",
            "烦君开口道一句，撺掇教他分外香。"
        ],
        "notes": "",
        "id": "e18a685f575dc9f22e87b60e7ab60737"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "送人归湖南",
        "preface": "",
        "paragraphs": [
            "白纸无端墨笔书，分明一句却模糊。",
            "青灯夜雨湘江上，添得平沙落雁图。"
        ],
        "notes": "",
        "id": "c005400777147b9ea2d875080e707fad"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "送僧之江西",
        "preface": "",
        "paragraphs": [
            "一粒收成敌万仓，可怜别甑不炊香。",
            "簸箕唇外打𨁝跳，八十四人皆粃糠。"
        ],
        "notes": "",
        "id": "50a2fe9bd6cf7c8023e81e2ad9e09b9d"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "送人之岳山",
        "preface": "",
        "paragraphs": [
            "莫珍龙袖贵金襕，试拨湖湘草里看。",
            "拨看路边牛粪火，乌藤变作紫栴檀。"
        ],
        "notes": "",
        "id": "2cde300d8563f5893f907f936a514f6a"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "送奎上人往中川",
        "preface": "",
        "paragraphs": [
            "湫间云冷不成眠，听得樵歌一曲全。",
            "切莫喧传江上路，此声不入钓鱼船。"
        ],
        "notes": "",
        "id": "7569060f0e05166c04b3abe4c7db6fb3"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "送李道士归东湖",
        "preface": "",
        "paragraphs": [
            "湫龙噀水湿髭须，四十九盘山画符。",
            "此法未传先有验，夜来驱月下东湖。"
        ],
        "notes": "",
        "id": "e19697923c6cf99da6fb465b672423f7"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "送性侍者之冷泉",
        "preface": "",
        "paragraphs": [
            "爷儿解释死生冤，觅语欲登灵鹫山。",
            "借与门前溪上路，草鞋钱是你侬还。"
        ],
        "notes": "",
        "id": "2b481c45315ee4db63b9f60a251e3bab"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "送日本俊上人",
        "preface": "",
        "paragraphs": [
            "钵盂捧入大唐来，饭里无端咬著砂。",
            "一粒砂藏诸国土，方知寸步不离家。"
        ],
        "notes": "",
        "id": "2f795689c5984eb655ad4f7af7aec098"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "瑞上人血书莲经报亲",
        "preface": "",
        "paragraphs": [
            "二千年前血滴滴，今日分明重指出。",
            "所生父母知不知，一二三四五六七。"
        ],
        "notes": "",
        "id": "e350b832a349c3df6f33c89b01b8c84c"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "赵山台莲花方丈",
        "preface": "",
        "paragraphs": [
            "一芙蕖是一毗耶，一叶香风一室开。",
            "三万二千师子座，藕丝窍里涌将来。"
        ],
        "notes": "",
        "id": "183f11e60febfdb7820ebd30ce032954"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "黄梅一会",
        "preface": "",
        "paragraphs": [
            "日暮下山投宿处，风前闻客诵经时。",
            "分明此处此时节，总在目前人不知。"
        ],
        "notes": "",
        "id": "c286b6133d02850996fcd2c8bf2b1bcb"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "灵江",
        "preface": "",
        "paragraphs": [
            "水底乌龟无卦兆，岸头神树不相关。",
            "要知祸福流行处，只在波心月一弯。"
        ],
        "notes": "",
        "id": "9354a8db95f82aff5f0e829f0399d48d"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "木翁",
        "preface": "",
        "paragraphs": [
            "不知天地是同根，到老全无刀斧痕。",
            "结得同行个上座，夜来扶过落花村。"
        ],
        "notes": "",
        "id": "f08247bf7c267fcbc707d2872a44693e"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "鸣鴈松林接待",
        "preface": "",
        "paragraphs": [
            "望见松林笑满腮，香厨岂为者僧开。",
            "三千里外有知己，鸣鴈带书招不来。"
        ],
        "notes": "",
        "id": "17dc16d14b641d90b2c8ff23bb1701c5"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "寄乐山居士",
        "preface": "",
        "paragraphs": [
            "雪鳌寒耸玉棱层，门钉桃符似不曾。",
            "将谓已无闲鬼祟，客床犹有不眠僧。"
        ],
        "notes": "",
        "id": "461e64f4b8afbcc03a1ffd711131dc90"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "奉化亭山庙接待",
        "preface": "",
        "paragraphs": [
            "只个亭山歇脚亭，岂图一饱脚头轻。",
            "须知钵里和箩饭，粒粒无非鬼眼睛。"
        ],
        "notes": "",
        "id": "2446d6a5623791d821e12ef3728d9861"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "闻父讣二首  其一",
        "preface": "",
        "paragraphs": [
            "眉毛盖眼赤须胡，女嫁男婚不识渠。",
            "唯是我侬偏孝顺，十年不作问安书。"
        ],
        "notes": "",
        "id": "1fc3365d69fb14d9d28af92f7160f14d"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "闻父讣二首  其二",
        "preface": "",
        "paragraphs": [
            "见说如何与若何，恰如风向树头过。",
            "若论父子分明处，自古绵州所出多。"
        ],
        "notes": "",
        "id": "a13de0e13783e97758cb56ab80650f4a"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "悼虎丘枯桩和尚  其一",
        "preface": "",
        "paragraphs": [
            "佛心之子毒蛇心，欢喜无端变作嗔。",
            "五处住山开毒口，不知喷杀几多人。"
        ],
        "notes": "",
        "id": "f5e3180d005b50492a22162b0541ba2a"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "悼虎丘枯桩和尚  其二",
        "preface": "",
        "paragraphs": [
            "华雨台前倒法幢，海门浪里钉枯桩。",
            "千古万古撼不动，碍塞泼天扬子江。"
        ],
        "notes": "",
        "id": "c1f6897bee356e3d2f5eef7a017bd8aa"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "悼灭翁  其一",
        "preface": "",
        "paragraphs": [
            "咬牙囓齿骂松源，四海五湖洪浪奔。",
            "天目山云梁渚月，就中嘲谤不成冤。"
        ],
        "notes": "",
        "id": "500f589b0ccf95946a70d44246a82e93"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "悼灭翁  其二",
        "preface": "",
        "paragraphs": [
            "尽道灭翁今灭门，那知灭字塞乾坤。",
            "道渠已灭不曾灭，总不是渠真子孙。"
        ],
        "notes": "",
        "id": "d604243039a85a4388da08e392a0ba1b"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "谢万年淮海寄拟为上堂",
        "preface": "",
        "paragraphs": [
            "不愁台岭路岧嶤，生怕平田恶水浇。",
            "一杓又倾三百里，令人含恨不能消。"
        ],
        "notes": "",
        "id": "13a65469581ed8762cd5cd4c1d709f76"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "寓北山小阁因事偶作",
        "preface": "",
        "paragraphs": [
            "老去将贫买得闲，十层梯下是人间。",
            "忽因送客闻新事，又嘱山童紧著关。"
        ],
        "notes": "",
        "id": "3a9f850034fcc855aee503aa32c055a6"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "出山相赞",
        "preface": "",
        "paragraphs": [
            "夜半见明星，山中添冷话。",
            "脚未出山来，此话行天下。",
            "我观一切众生成佛多时，只有你者老子犹欠悟在。"
        ],
        "notes": "",
        "id": "2408c46789597fd546af8adb2dce9443"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "达磨赞  其一",
        "preface": "",
        "paragraphs": [
            "噫吁，西来何所图。",
            "未开花五叶，先坏一茎芦，秋风吹恨满江湖。"
        ],
        "notes": "",
        "id": "8c207e48ec478b420093fc8290b5f90a"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "达磨赞  其二",
        "preface": "",
        "paragraphs": [
            "西土不拘，东土不管。",
            "口边落节，臂边拔本。",
            "自携只履赋归欤，脚下至今犹未稳。"
        ],
        "notes": "",
        "id": "57d9db0a154f28cc6645fe7b4632b331"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "观音赞",
        "preface": "",
        "paragraphs": [
            "字字不真，句句不实。",
            "真实色身，何处寻觅。",
            "无寻觅处，正观现前。",
            "菡蓞花香水接天。"
        ],
        "notes": "",
        "id": "f6abf33a1c32523ebf89b81138f94fc6"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "常思惟赞",
        "preface": "",
        "paragraphs": [
            "不滞闻见而受用闻见，不涉思惟而深入思惟。",
            "一坐至今扶不起，圆通门户草离离。"
        ],
        "notes": "",
        "id": "8bfe20e653db2dee3f3e8ccec423639a"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "海眼光赞",
        "preface": "",
        "paragraphs": [
            "海眼为香饵，悲心作钓钩。",
            "鱼龙知几许，贪者自擡头。"
        ],
        "notes": "",
        "id": "47621e036c159ed8d3ddccf650c36ca8"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "又",
        "preface": "",
        "paragraphs": [
            "抱膝踞岩阿，自在特自在。",
            "一线柳梢风，扫浄众生界。",
            "苦苦，忽然变成雨。"
        ],
        "notes": "",
        "id": "4e42e57f7837d54809e3e6f97dfa65cb"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "又",
        "preface": "",
        "paragraphs": [
            "玉腕指尖新，力能提万钧。",
            "上他篮子里，未必是金鳞。"
        ],
        "notes": "",
        "id": "f9eeed71f5aec55ff6a43c9443fa4f80"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "文殊为龙女说法赞",
        "preface": "",
        "paragraphs": [
            "作狮子吼，震龙王宫。",
            "说者如哑，听者如聋。",
            "清凉山顶照明月，无垢世界生清风。"
        ],
        "notes": "",
        "id": "0fcccf658733cc257b94366c1f8c0009"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "普贤出山相赞",
        "preface": "",
        "paragraphs": [
            "驾白象王，数黑豆子。",
            "行愿不相应，身心不相似。",
            "虽然瓶泻二千酎，敢保胸中无一字。"
        ],
        "notes": "",
        "id": "d71ed81054b5730c373cc9188575950a"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "布袋赞",
        "preface": "",
        "paragraphs": [
            "乌藤横占阎浮界，鼻孔直撑兜率天。",
            "刚道化身千百亿，一身犹自不完全。"
        ],
        "notes": "",
        "id": "78643ffec3bf88ba68dc21215df22a74"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "又",
        "preface": "",
        "paragraphs": [
            "布袋没半边，乌藤欠一橛。",
            "手指空中底，要且不是佛。",
            "是什么，咄咄咄。"
        ],
        "notes": "",
        "id": "64c4ad9fc43ec7b07408d4daf098bf5f"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "又",
        "preface": "",
        "paragraphs": [
            "挑起悭囊，悭而不悋。",
            "回头等一个人，知是张何李郑。",
            "且等且等，等到弥勒下生时，或然等得也不定。"
        ],
        "notes": "",
        "id": "1f198f3cd795eac76ff04f37fb36fdc8"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "又",
        "preface": "",
        "paragraphs": [
            "转脑回头，百般卖弄。",
            "滞货只些儿，尽力拽不动。",
            "吽吽，我不信得恁么郑重。"
        ],
        "notes": "",
        "id": "f449f6f731877d351f957a825644763a"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "布袋赞",
        "preface": "",
        "paragraphs": [
            "扪腹一笑，笑里戈矛。",
            "背手牵囊，囊中锥刺。",
            "将谓渠侬有底聱，元来奉化只如此。"
        ],
        "notes": "",
        "id": "3b5c49bbd3ff9a5d4757becb655254b9"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "三教赞",
        "preface": "",
        "paragraphs": [
            "姓孔名聃，字曰瞿昙。",
            "禅道第二，文章第三。",
            "同门同出入，不是我同参。"
        ],
        "notes": "",
        "id": "cc595defddaff01b20652f22a1649b6b"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "维摩赞",
        "preface": "",
        "paragraphs": [
            "示疾毗耶方丈，文殊亦难近傍。",
            "看来无药可医，只是忌口为上。"
        ],
        "notes": "",
        "id": "203f874019eb62013d6bf1cd2414ee4b"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "须菩提赞",
        "preface": "",
        "paragraphs": [
            "道个希有世尊，不知口是祸门。",
            "至今看经未了，立得拄杖生根。"
        ],
        "notes": "",
        "id": "a15c49a5ae906a56ebec81b10105e4bc"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "马郎妇赞",
        "preface": "",
        "paragraphs": [
            "七轴莲经，自舒自卷。",
            "嫁人之媒，算人之本。",
            "金沙去后转风流，几度桃花春浪暖。"
        ],
        "notes": "",
        "id": "ec48594d3bbbe2f2467758065afb181f"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "观音坐岩中并十六罗汉赞",
        "preface": "",
        "paragraphs": [
            "应现声闻身，本身曾不动。",
            "众身齐说法，平地波涛涌。",
            "此法不知谁解听，岩谷晓来云气重。"
        ],
        "notes": "",
        "id": "004a38c24aab74f966f215ab14296ea7"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "丰干闾丘虎赞",
        "preface": "",
        "paragraphs": [
            "虎怕人心恶，人欺虎太慈。",
            "虽逢贤太守，难打者官司。"
        ],
        "notes": "",
        "id": "9904105494cab595a468c5a7f95f745f"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "寒拾赞",
        "preface": "",
        "paragraphs": [
            "五台为床，峨嵋作枕。",
            "眠似不眠，惺如不惺。",
            "唤起来，三十苕帚柄。"
        ],
        "notes": "",
        "id": "2bb57caebfde906b16b693f9d8635129"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "拾得磨墨寒山题岩赞  其一",
        "preface": "",
        "paragraphs": [
            "乱石当陶泓，千岩作诗轴。",
            "意到句不就，句到意不足。",
            "墨渐消，笔渐秃。",
            "苍松偃蹇莓苔绿。"
        ],
        "notes": "",
        "id": "429f22025f397c6865af8967b4c7a743"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "拾得磨墨寒山题岩赞  其二",
        "preface": "",
        "paragraphs": [
            "高兴上层巅，断崖收晚烟。",
            "笔底两三字，人间千百篇。",
            "心手不相知，石上墨成池。",
            "劫石有消日，此墨无尽时。"
        ],
        "notes": "",
        "id": "6d053cb8a4942a857c59094e6dfc3516"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "磨针罗汉赞",
        "preface": "",
        "paragraphs": [
            "磨礲分寸工夫，建立针锋世界。",
            "尚欠些子合尖，且待石头烂坏。"
        ],
        "notes": "",
        "id": "77c5c500c4cb49cbf3a557826adcc645"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "洗钵罗汉赞",
        "preface": "",
        "paragraphs": [
            "水落方能石露，有心别无用处。",
            "若问佛法如何，日洗钵盂两度。"
        ],
        "notes": "",
        "id": "90e37be579ef289d4aff4458f447fbd7"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "善财赞",
        "preface": "",
        "paragraphs": [
            "捏定五十三人性命若一藕丝，擎起百一十城世界如一荷叶。",
            "此未入母胎已前神通，正参见文殊已后时节。",
            "楼阁门前事若何，夜来池沼皆明月。"
        ],
        "notes": "",
        "id": "3fbbd12222345c0a6ac009cbc8560451"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "四睡赞  其一",
        "preface": "",
        "paragraphs": [
            "人兮不覊，虎兮不缚。",
            "是四憨痴，成一火落。",
            "虽然合眼只一般，也有睡著睡不著。"
        ],
        "notes": "",
        "id": "b9719b633cf8ba6ac192c189530e9360"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "四睡赞  其二",
        "preface": "",
        "paragraphs": [
            "无固无必，挨肩促膝。",
            "人梦不祥，虎梦大吉。",
            "世上有谁知，天台云羃羃。"
        ],
        "notes": "",
        "id": "52a7870446d2771d54710de2111a372b"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "朝阳穿破衲赞",
        "preface": "",
        "paragraphs": [
            "一衲横肩遮百丑，破处冷风吹不透。",
            "待伊穿线要重联，金乌已在西山后。"
        ],
        "notes": "",
        "id": "c00decf20c7ac8ef7df1ae481dd3509e"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "对月了残经赞  其一",
        "preface": "",
        "paragraphs": [
            "破微尘出大经卷，一弹指顷千百遍。",
            "只因错认月为灯，至今展卷遮羞面。"
        ],
        "notes": "",
        "id": "03aaa96cae4e9a8a12f02d6f3ab4c7b1"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "对月了残经赞  其二",
        "preface": "",
        "paragraphs": [
            "麻线贯竹针，太阳相对面。",
            "通身破绽多，如何补得遍。"
        ],
        "notes": "",
        "id": "e0d701c6752188f993b30f592cd7dd8f"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "对月了残经赞  其三",
        "preface": "",
        "paragraphs": [
            "好念脱空经，不知山月转。",
            "将谓了多时，犹有者一卷。"
        ],
        "notes": "",
        "id": "0c1a8c1aa27dcd3eb13d699a708f41f0"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "猪头和尚赞",
        "preface": "",
        "paragraphs": [
            "提起臭猪头，密持清浄戒。",
            "将谓足脂膏，元来少肉菜。",
            "如何出得金华界。"
        ],
        "notes": "",
        "id": "8d60466e7ac3121e6918778627174081"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "又",
        "preface": "",
        "paragraphs": [
            "圣者圣何从，空中柳絮踪。",
            "猪头不得吃，遍地扇腥风。"
        ],
        "notes": "",
        "id": "aaf668fda377a09c57c4125d3d2d8bf7"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "又",
        "preface": "",
        "paragraphs": [
            "猪头捧起，全苦全甘。",
            "饥兮不吃，饱而常贪。",
            "大地作柄扇子，难遮满面羞惭。"
        ],
        "notes": "",
        "id": "b4898f97ef7166cbbb4834c388f429fd"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "言法华赞",
        "preface": "",
        "paragraphs": [
            "口中念底，空中写底。",
            "是何章句，是何宗旨。",
            "人道你转法华，我道法华转你。"
        ],
        "notes": "",
        "id": "f86a84f33e81f3c1a2b5a6c820656fee"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "鸡骨和尚赞",
        "preface": "",
        "paragraphs": [
            "吃既不知数，吐亦难数渠。",
            "非图甜得口，意在五更初。"
        ],
        "notes": "",
        "id": "46d0c151aa0305709836c0bf783fdc8b"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "政黄牛赞",
        "preface": "",
        "paragraphs": [
            "屈膝跨牛腰，山遥水更遥。",
            "有诗吟未就，白鹭下溪桥。"
        ],
        "notes": "",
        "id": "ff1d19ae99b17d2a1565a24b032264ce"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "普化赞",
        "preface": "",
        "paragraphs": [
            "铎掩洪钟，机如掣电。",
            "明头暗头，四方八面。",
            "一著得人憎，走入大悲院。"
        ],
        "notes": "",
        "id": "918f3f52054d018d47032723c1a19ad5"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "蚬子和尚赞",
        "preface": "",
        "paragraphs": [
            "得恁么自在，得恁么快活。",
            "古庙当丛林，捞波作衣钵。",
            "脚头到处江天阔。"
        ],
        "notes": "",
        "id": "d9566212993c17c4786401db07cae5ac"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "又",
        "preface": "",
        "paragraphs": [
            "赤手立生涯，都卢一个虾。",
            "不从江里得，树上摝将来。"
        ],
        "notes": "",
        "id": "2733de8eb8478f0db6d058e12b583671"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "邓隠峰赞",
        "preface": "",
        "paragraphs": [
            "金锡一震，虚空退听。",
            "百万雄兵，难破此阵。",
            "一时游戏神通，未免旁观者哂。"
        ],
        "notes": "",
        "id": "9fcc72cb4ba9d40522ee38b78be98a97"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "五祖送六祖渡江并船子接夹山赞",
        "preface": "",
        "paragraphs": [
            "一叶舟离港口，一桡外无可有。",
            "子不知羞，父不觉丑。",
            "丑恶羞惭，万年不杇。",
            "岂不见黄梅路上数株松，带雨含烟，一似朱泾堤畔柳。"
        ],
        "notes": "",
        "id": "569461c37a390de1789474740dae0219"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "五祖栽松六祖担柴赞  其一",
        "preface": "",
        "paragraphs": [
            "恨杀老头陀，山移恨不磨。",
            "吾今担头重，为汝种松多。"
        ],
        "notes": "",
        "id": "1bc6003fa18a8cd827840aaa741f91ca"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "五祖栽松六祖担柴赞  其二",
        "preface": "",
        "paragraphs": [
            "无柄锄头，无根松树。",
            "万古风规，一肩荷负。",
            "至今夜夜黄梅雨。"
        ],
        "notes": "",
        "id": "cf25a4b40a14a2d1258ccdb3bfc03e3d"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "五祖栽松六祖担柴赞  其三",
        "preface": "",
        "paragraphs": [
            "夯担不担柴，通经不识字。",
            "新州路上人，中书堂里事。",
            "三更月照东禅寺。"
        ],
        "notes": "",
        "id": "6f03cd0683f768b5cc2dfce6dee9a4d0"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "船子夹山赞",
        "preface": "",
        "paragraphs": [
            "一棹绿杨湾，金鳞得处难。",
            "长江深有恨，不合蹈船翻。"
        ],
        "notes": "",
        "id": "688ba2443c7108a9df8f2d00f6dae482"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "谢三郎赞",
        "preface": "",
        "paragraphs": [
            "笠雨湿蓑烟，头陀行已圆。",
            "一桡横到底，不踏浙江船。"
        ],
        "notes": "",
        "id": "4eb747bde0e085bcf5b1e4fd554fb2eb"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "又",
        "preface": "",
        "paragraphs": [
            "箬笠蓑衣，短篷孤艇。",
            "四海一钩，千江只影。",
            "不知月在飞猿岭。"
        ],
        "notes": "",
        "id": "28d9bde979c4a4995c2dcccadf2c7d6e"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "普化泉大道赞",
        "preface": "",
        "paragraphs": [
            "酒肆屠门，街头市尾。",
            "摇破木铎，无宫商而暗合宫商。",
            "挑大道浆，虽不醉人而人自醉。",
            "是则是，我问你，不知郴州城中，何似大悲院里。"
        ],
        "notes": "",
        "id": "f30f9eac6ae324ff405304b0d66295d5"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "灵照女赞  其一",
        "preface": "",
        "paragraphs": [
            "无底篮儿，无柄笊篱。",
            "闲家泼具，卖与阿谁。",
            "自对丹霞呈丑拙，至今羞涩画蛾眉。"
        ],
        "notes": "",
        "id": "ca5306ecd6418ae7219e0b9179266bce"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "灵照女赞  其二",
        "preface": "",
        "paragraphs": [
            "指点谁家子，将呈泼笊篱。",
            "物轻情意重，不使老爷知。"
        ],
        "notes": "",
        "id": "f1cc0cfe8916aec0086b20c39805cfae"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "四宗风赞",
        "preface": "",
        "paragraphs": [
            "松根石上柳阴边，三个痴顽一个颠。",
            "总道系蛇如伏虎，不知跨犊似乘船。"
        ],
        "notes": "",
        "id": "d2de5f330dc43ed5d3720b42be0c227f"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "四宗风赞",
        "preface": "",
        "paragraphs": [
            "白鹭股边供大嚼，一蹄涔里鼓波声。",
            "三生更待三生后，未许平田路上行。"
        ],
        "notes": "",
        "id": "fd0df64ad9bc760ad287bb8a5453f89d"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "五祖再来赞",
        "preface": "",
        "paragraphs": [
            "前身后身，坐底立底。",
            "半假半真，全非全是。",
            "只因擡手肆乖张，万古黄梅如鼎沸。"
        ],
        "notes": "",
        "id": "7b0bca1c42e9ef68a25f1834ffafc22b"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "六祖赞",
        "preface": "",
        "paragraphs": [
            "不作樵夫作碓夫，只将脚力验精粗。",
            "知佗踏著踏不著，和米和糠到钵盂。"
        ],
        "notes": "",
        "id": "7862ba206238fc28dd529edf1b25182d"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "临济赞",
        "preface": "",
        "paragraphs": [
            "三玄非玄，三要非要。",
            "平地起戈矛，虚空剜孔窍。",
            "谁知未到黄檗山，尽大地人著贼了。"
        ],
        "notes": "",
        "id": "55f97f0369648b26b2985d7722cf0b52"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "大慧宏智揖让图赞",
        "preface": "",
        "paragraphs": [
            "既不以爵，又不叙齿。",
            "何得过谦，让之不已。",
            "若谓是临济家风，洞上宗旨，笑倒磨光黑交椅。"
        ],
        "notes": "",
        "id": "8e0126a0d02d2d2778fd04fb2a9ef1fb"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "佛鉴和尚",
        "preface": "",
        "paragraphs": [
            "灵而不灵，不灵而灵。",
            "鬼不是鬼，神不是神。",
            "讪谤祖宗之魔孽，惑乱男女之妖精。",
            "天童一见便生嗔，未必灵岩肯卜邻。"
        ],
        "notes": "",
        "id": "6320ba4cc727b6597c943d6c1536e39d"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "舍钱建阁深都寺",
        "preface": "",
        "paragraphs": [
            "非愚非贤，非亲非冤。",
            "渠不在后，我不在先。",
            "共行难行道路，欲了未了因缘。",
            "以松为誓，后五百年。",
            "咄，再来不直半文钱。"
        ],
        "notes": "",
        "id": "b69ba4b8b042d49b2c2429721eee3524"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "小师智潮请赞",
        "preface": "",
        "paragraphs": [
            "㑃无讨处，强无讨处。",
            "刚道太虚空，纯是生铁铸。",
            "人言养子不及父，殊不知扬子江心有个郭璞墓。"
        ],
        "notes": "",
        "id": "8109cecb8ba02b0ccac61d2c50444b6d"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "小师智广请赞",
        "preface": "",
        "paragraphs": [
            "泽广藏山，理能伏豹。",
            "父既不慈，子亦不孝。",
            "吉凶影象自分明，不用烧香求卦兆。"
        ],
        "notes": "",
        "id": "a0d3baaa099737252450b03790f3cfdd"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "行堂请赞",
        "preface": "",
        "paragraphs": [
            "发鬅鬙，貌棱层。",
            "没些火种，刚要传灯。",
            "破无准之有准，起南能之不能。",
            "有不会佛法者，许伊是个师僧。",
            "恐人无信，立此为凭。"
        ],
        "notes": "",
        "id": "031b24c7497068726f1edb35bb977947"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "山行赞",
        "preface": "",
        "paragraphs": [
            "入火不燎眉，溺水不湿衣。",
            "目前巇崄，脚下平夷。",
            "纵移千百步，此节不曾移。"
        ],
        "notes": "",
        "id": "56ad2724793827546322bcf178c1d848"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "灵峰雪崖长老请赞",
        "preface": "",
        "paragraphs": [
            "老骨檛，恶冤家。",
            "无面目不听别人处分，得人憎不堪师位安排。",
            "衲僧要识渠端的，雪瀑千寻泻断崖。"
        ],
        "notes": "",
        "id": "d1377d744257eb495301228c41b5df22"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "僊岩海山长老请赞",
        "preface": "",
        "paragraphs": [
            "百炼金色不变，有人要见不得见，有底不愿见他面。",
            "不识腕头力，多于弦上辨。",
            "射透海山千万重，都来一只蓬蒿箭。"
        ],
        "notes": "",
        "id": "c805d5e2c3e48b337f428bbe12b2e9e1"
    },
    {
        "author": "释了惠",
        "dynasty": "宋",
        "type": "诗",
        "rhythmic": "",
        "title": "颂古",
        "preface": "",
        "paragraphs": [
            "雪峰踏者僧不杀，长生扶者僧不起。",
            "可怜一束烂枯藤，狼藉至今愁满地。"
        ],
        "notes": "",
        "id": "362a929c317acf3056c05d94ca46b6d9"
    }
]