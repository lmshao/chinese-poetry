[
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其一",
        "preface": "",
        "paragraphs": [
            "万叠峰峦秀，清虚杳霭间。",
            "跨门一句子，拟议隔重关。"
        ],
        "notes": "",
        "id": "f04381bd2ee43a446060b7a08302107b"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其二",
        "preface": "",
        "paragraphs": [
            "指天指地，有甚巴鼻。",
            "目顾四方，不知失利。",
            "累及后代儿孙，以此递相钝置。"
        ],
        "notes": "",
        "id": "579a3a4d74d8b5378a5daf4203ae49d7"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其三",
        "preface": "",
        "paragraphs": [
            "电激雷奔，以毒攻毒。",
            "撒土抛沙，拗直作曲。",
            "个里翻身控角弓，谁能背手抽金镞。"
        ],
        "notes": "",
        "id": "9da3817dce13b9cd591fa9ea164ea21b"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其四",
        "preface": "",
        "paragraphs": [
            "不知立处高多少，回头四顾白云低。",
            "等闲移步毗卢顶，拽转南辰安向西。"
        ],
        "notes": "",
        "id": "6eda2a04c8c1124143d203a685741b1d"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其五",
        "preface": "",
        "paragraphs": [
            "要入牯牛队，还披水牯皮。",
            "全身行异类，拽杷又牵犁。"
        ],
        "notes": "",
        "id": "030ea767bb2fcc43f19be42fa34e677a"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其六",
        "preface": "",
        "paragraphs": [
            "行尽迢迢路，无山不是家。",
            "跨门一句子，拟议隔天涯。"
        ],
        "notes": "",
        "id": "262e8822b25e9c47bb07206c8cfac189"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其七",
        "preface": "",
        "paragraphs": [
            "有语中无语，达磨九年空面壁。",
            "无语中有语，空生岩畔花狼藉。",
            "南斗八，北斗七。"
        ],
        "notes": "",
        "id": "bed4713ea25bc02e4772f7331a2ca641"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其八",
        "preface": "",
        "paragraphs": [
            "哑却我口秃我舌，明眼衲僧难辨别。",
            "今朝撒向诸人前，须弥灯王笑不彻。"
        ],
        "notes": "",
        "id": "d6efb53abd6c88c5bda294388ab846f9"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其九",
        "preface": "",
        "paragraphs": [
            "天寒日短，三平二满。",
            "虎咬大虫，雄鸡生卵。"
        ],
        "notes": "",
        "id": "498b4523644cdaee03b760664ee705ae"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其一○",
        "preface": "",
        "paragraphs": [
            "言发非声，舌头无骨。",
            "色前不物，狐狸恋窟。"
        ],
        "notes": "",
        "id": "3813c850a798aad9c6f5e7ac4774f39e"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其一一",
        "preface": "",
        "paragraphs": [
            "新梅雪里依稀拆，爱日窗前迤逦长。",
            "漏泄东君好消息，分明遍界不能藏。",
            "但得到家田地稳，更无佛法可商量。"
        ],
        "notes": "",
        "id": "f80e4b00548a6ace78a80e1784b4dd9b"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其一二",
        "preface": "",
        "paragraphs": [
            "乌牙绝顶，结制安居。",
            "包罗万有，吞却十虚。",
            "切忌从它觅，迢迢与我疎。"
        ],
        "notes": "",
        "id": "826e97be27d952a6ae906e0bc4a78111"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其一三",
        "preface": "",
        "paragraphs": [
            "往来无间，动静一源。",
            "瞥然而往，瞥然而还。",
            "大方无内无外，管甚新年旧年。",
            "归来偃卧青松下，只这些儿妙不传。"
        ],
        "notes": "",
        "id": "6510048c8858cadf768dcd931a7515bb"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其一四",
        "preface": "",
        "paragraphs": [
            "方挹新春，又迎朱夏。",
            "山不为高，水不为下。",
            "梅雨连绵，虚空贴卦。",
            "浸烂石乌龟，黄梅添话欛。",
            "乌牙峰顶浪滔天，犀牛扇子增高价。"
        ],
        "notes": "",
        "id": "1d22a13bd3c87a949885e8c6fbc70471"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其一五",
        "preface": "",
        "paragraphs": [
            "秋风清，秋月白。",
            "雁过长空，蝉噪庭柏。",
            "踢出铁崐崘，大机要顿发。",
            "好肉剜疮，覻著即瞎。",
            "隔山人唱太平歌，元是胡笳十八拍。"
        ],
        "notes": "",
        "id": "18346f1f837e3f3b7d14707f9255fbad"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其一六",
        "preface": "",
        "paragraphs": [
            "爽气生襟袂，清飚袭四维。",
            "白云抱幽石，冷淡更清奇。",
            "玲珑八面自回合，峭峻一方谁敢窥。"
        ],
        "notes": "",
        "id": "145d5dc410ce5e94e006cc6cb74308f0"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其一七",
        "preface": "",
        "paragraphs": [
            "毒蛇头上能揩痒，正是吾家跳灶儿。",
            "窃得这些穷伎俩，白拈手里觅便宜。",
            "万仞崖头独足立，头长三尺知是谁。"
        ],
        "notes": "",
        "id": "dba91cce5f2c99d1595682bd33cd9ffe"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其一八",
        "preface": "",
        "paragraphs": [
            "十五日已前，一冬二冬，叉手当胸。",
            "十五日已后，背手抽金镞，翻身控角弓。",
            "正当十五日，风从虎兮云从龙，擡眸鹞子过辽东。"
        ],
        "notes": "",
        "id": "33f3128df1a0bc22c16a0c0706d9204f"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其一九",
        "preface": "",
        "paragraphs": [
            "春行万国春无迹，腊雪消残始见功。",
            "头头应现，处处流通。",
            "木马泥牛吼，花柳撼春风。"
        ],
        "notes": "",
        "id": "b741e271a8d9d14147e1dca25dc37d64"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其二○",
        "preface": "",
        "paragraphs": [
            "春山青，春水绿。",
            "草茸茸，花簇簇。",
            "若能丧尽目前机，便见庐山真面目。"
        ],
        "notes": "",
        "id": "6f27ef4feb9629f5df5256a18b6722ed"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其二一",
        "preface": "",
        "paragraphs": [
            "元宵正月半，是处金莲现。",
            "贪看灯明佛，蹉过新罗箭。",
            "闪电光中，聊通一线。"
        ],
        "notes": "",
        "id": "e140a2e7689151e00e1ab500e727e359"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其二二",
        "preface": "",
        "paragraphs": [
            "法社栋梁，丛林纲纪。",
            "全杀全活，建立宗旨。",
            "双放双收，总在这里。",
            "虎啸风生，龙吟雾起。",
            "大家扶起破砂盆，无限清风来未已。"
        ],
        "notes": "",
        "id": "830003332fc012063afdf33b23da144d"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其二三",
        "preface": "",
        "paragraphs": [
            "句中句，绝露布。",
            "闪电里，分缁素。"
        ],
        "notes": "",
        "id": "9515d016f2f26e5e4a470cb55cef6914"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其二四",
        "preface": "",
        "paragraphs": [
            "向上一路滑，壁立万仞崄。",
            "石火电光钝，定乾坤句错。",
            "水牯牛常甘水草，麒麟只有一只角，千手大悲难摸索。"
        ],
        "notes": "",
        "id": "a82cbabe83312eb91ac09f8bdd7bcfc2"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其二五",
        "preface": "",
        "paragraphs": [
            "主中宾，宾中主，南山大虫元是虎。",
            "踢起眉毛著眼看，闪电光中急荐取，发机须是千钧弩。"
        ],
        "notes": "",
        "id": "f33df6fd35bad79cc0bdbc0c4548f349"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其二六",
        "preface": "",
        "paragraphs": [
            "知有底人，眼中著屑。",
            "尽底掀翻，只得一橛。",
            "堪笑巴陵老古锥，解道银椀里盛雪。"
        ],
        "notes": "",
        "id": "a613c1e30f5b7333015bc6286f228d28"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其二七",
        "preface": "",
        "paragraphs": [
            "归宗见成行货，别无单传心要。",
            "二时展钵开单，逐日疴屎送尿。",
            "饥餐渴饮一般，露柱灯笼大笑。",
            "毗婆尸佛早留心，直至而今不得妙。"
        ],
        "notes": "",
        "id": "aac15912cce6034476636711c2b9cc2a"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其二八",
        "preface": "",
        "paragraphs": [
            "风萧萧兮疎林叶落，月皎皎兮虎啸猿啼。",
            "或闻或见，或悟或迷。",
            "会与不会，脱体全提，鼻孔元是向下垂。"
        ],
        "notes": "",
        "id": "89771abd399c7cf48c1e2b19973dfebe"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其二九",
        "preface": "",
        "paragraphs": [
            "一叶落，天下秋。",
            "一尘起，大地收。",
            "明明祖师意，明明百草头。",
            "相头买帽，看楼打楼，更嫌何处不风流。"
        ],
        "notes": "",
        "id": "fb07812e0cdc1e1896ffe782f67ff319"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其三○",
        "preface": "",
        "paragraphs": [
            "秋色连天浄，秋花满地香。",
            "圆通门大启，切忌错商量。"
        ],
        "notes": "",
        "id": "c2595658d647b923f5c8ebc82232331f"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其三一",
        "preface": "",
        "paragraphs": [
            "丹霞烧木佛，院主眉须落。",
            "两个无孔铁锤，彼此将错就错。",
            "焦砖打著连底冻，笑它普化摇铃铎。"
        ],
        "notes": "",
        "id": "c8f1361c32376ad535ae6994f481191d"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其三二",
        "preface": "",
        "paragraphs": [
            "雪覆千山，孤峰不白。",
            "突出难辨，覻著则瞎。",
            "铁树花开，冰河焰发。",
            "不萌枝上月三更，切忌龙门遭点额。"
        ],
        "notes": "",
        "id": "98592f494a528c5650816fd6b664258b"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其三三",
        "preface": "",
        "paragraphs": [
            "摇唇鼓舌，展事投机。",
            "千佛出世，不通忏悔。",
            "焦巴焦巴，有叶无丫。",
            "长天秋水，孤鹜落霞。"
        ],
        "notes": "",
        "id": "10c9b12388c7bb055c714ade4ff7c765"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其三四",
        "preface": "",
        "paragraphs": [
            "归宗无法可商量，独掇单提不覆藏。",
            "有问西来端的意，天寒日短夜偏长。"
        ],
        "notes": "",
        "id": "5be271df0e8115ac53e6fa893aa2cf9d"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其三五",
        "preface": "",
        "paragraphs": [
            "指天指地独称尊，搅动乾坤海岳昏。",
            "自从赚杀人无数，直至而今无脑门。"
        ],
        "notes": "",
        "id": "4ad3b91994be5d71b4895aee64eb6b92"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其三六",
        "preface": "",
        "paragraphs": [
            "雨过长空，簷头滴滴。",
            "觌面相呈，人信不及。",
            "信得及，万古长空元不湿。"
        ],
        "notes": "",
        "id": "c3e21a5633d846e94a7f686e613802be"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其三七",
        "preface": "",
        "paragraphs": [
            "一即一切，一切即一。",
            "拈青玉峡，向焦螟眼中。",
            "撮大地来，如粟米粒。",
            "会则事同一家，不会则知我受屈。"
        ],
        "notes": "",
        "id": "47f4f7126786d54b58327c9512f8b320"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其三八",
        "preface": "",
        "paragraphs": [
            "独标万象，物外宣扬。",
            "天长地久，地久天长。"
        ],
        "notes": "",
        "id": "8004d27c6ce59ebcbe1004c256c3e63a"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其三九",
        "preface": "",
        "paragraphs": [
            "无作无为，无说无示。",
            "可以济群，类统万邦。",
            "同六虚，融三际，此是吾家第一义。"
        ],
        "notes": "",
        "id": "46feab026ed6aaaab1a12166a7cc3a62"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其四○",
        "preface": "",
        "paragraphs": [
            "瀑布悬崖落半空，等闲平步广寒宫。",
            "乘时坐断孤峰顶，千圣从教立下风。"
        ],
        "notes": "",
        "id": "c308e7bfbf4a05cb455224fd4c18636c"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其四一",
        "preface": "",
        "paragraphs": [
            "祖祢不了，儿孙遭累。",
            "祝著磕著，无处回避。",
            "不辞礼拜烧香，也要递相钝置。"
        ],
        "notes": "",
        "id": "1ba044ea53c540ed2fd8c8818438d43e"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其四二",
        "preface": "",
        "paragraphs": [
            "作家炉鞴，本分钳锤。",
            "不用埋兵施陷虎，白拈手里觅便宜。"
        ],
        "notes": "",
        "id": "27c340495e88e74b280ba7daf3cec7f5"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其四三",
        "preface": "",
        "paragraphs": [
            "喝散白云，穿开碧落。",
            "一步阔一步，一著高一著。"
        ],
        "notes": "",
        "id": "4120286d219226ef9d5bd0c97252b32d"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其四四",
        "preface": "",
        "paragraphs": [
            "未举先知孰与论，掀腾海岳动乾坤。",
            "崄崖句里翻身转，盘走珠兮珠走盘。"
        ],
        "notes": "",
        "id": "5b7ee59db940f8af7c2b3887ecf9122d"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其四五",
        "preface": "",
        "paragraphs": [
            "一真含法界，大用等虚空。",
            "千祥如雾集，万善若云臻。",
            "用祝吾皇无量寿，天高无极地无穷。"
        ],
        "notes": "",
        "id": "5dd9b2ff6abea5ec6f146715854b5823"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其四六",
        "preface": "",
        "paragraphs": [
            "郊原雨过，春日熙熙。",
            "桃红李白，发最上机。",
            "哑却口，落尽眉。",
            "就中一曲江南好，芦管迎风撩乱吹。"
        ],
        "notes": "",
        "id": "a1d01d4bbd64e4b000d764d7e8dea01e"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其四七",
        "preface": "",
        "paragraphs": [
            "声前一句，十方显露。",
            "佛祖不知，衲僧罔措。"
        ],
        "notes": "",
        "id": "68320a10b1e2e6871af3815e51f22350"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其四八",
        "preface": "",
        "paragraphs": [
            "万壑千岩，云霞锁雾。",
            "洞然明白，觌面分付。",
            "鴈影落寒潭，孤舟横野渡。"
        ],
        "notes": "",
        "id": "855a7926733e707d951688a60e9b06dd"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其四九",
        "preface": "",
        "paragraphs": [
            "毗卢师，法身主，纵夺临机些子许。",
            "目前分付与阿谁，踢起眉毛急荐取。"
        ],
        "notes": "",
        "id": "09592a503fb2df95281b74baa82a532d"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其五○",
        "preface": "",
        "paragraphs": [
            "去圣时遥，人多懈怠。",
            "逆则生嗔，顺则生爱。",
            "不嗔不爱，东海剪刀，西番布袋。",
            "解脱门头紧著关，休夸铺席无人买。",
            "脑后见腮，和赃捉败。"
        ],
        "notes": "",
        "id": "c822fdac0e71a39de528ea4511c5d25a"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其五一",
        "preface": "",
        "paragraphs": [
            "一番秋雨一番凉，道路无尘野菊香。",
            "翻笑昔年陶令尹，攒眉归去错商量。",
            "恁么不恁么，破镜不重光。",
            "若把拈花微笑是，切忌将奴唤作郎。"
        ],
        "notes": "",
        "id": "1703fe29cc408c7d00e3e2ac6b2bcedf"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其五二",
        "preface": "",
        "paragraphs": [
            "鼓没弦琴，吹无孔笛。",
            "共乐尧年同舜日，达磨九年空面壁。"
        ],
        "notes": "",
        "id": "be45b05acef2e6ccb8c2a62b57fcab21"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其五三",
        "preface": "",
        "paragraphs": [
            "久雨不晴，才晴又雨。",
            "阴阳交泰，万物得所。",
            "明明百草头，能为万象主。",
            "觌面相呈，切忌莽卤。"
        ],
        "notes": "",
        "id": "dc1fbd5137c50557901c33ac8e38c906"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其五四",
        "preface": "",
        "paragraphs": [
            "秋风离离，秋色依依。",
            "秋云淡伫，秋月分辉。",
            "篆不雕之心印，状似铁牛之机。",
            "阿呵呵，力咄希，再三捞摝始应知。"
        ],
        "notes": "",
        "id": "15f21a5118a0825c8e262c50a0b30290"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其五五",
        "preface": "",
        "paragraphs": [
            "月挂长空，孤峰独宿。",
            "幽鸟数声清，白云断处续。",
            "佛眼难窥，拗直作曲。",
            "羚羊挂角绝踪由，无限清风生八极。"
        ],
        "notes": "",
        "id": "5ccbf4c0438095bd8c4b0862611e0aa3"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其五六",
        "preface": "",
        "paragraphs": [
            "是句亦刬，非句亦刬。",
            "瞒瞒顸顸，生铁门限。",
            "如斯出世为人，瞎却衲僧正眼。",
            "子细捡点将来，也是徐六担板。"
        ],
        "notes": "",
        "id": "0aa2b1cc47a7aff97db2b4264ed9ed67"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其五七",
        "preface": "",
        "paragraphs": [
            "瞿昙夜半见明星，碓觜挑开眼里筋。",
            "四十九年无畏说，至今错认定盘星。",
            "将头不猛，带累三军。",
            "曹溪波浪如相似，无限平人被陆沈。"
        ],
        "notes": "",
        "id": "ad1934b53a24368f875196f8f0319ddf"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其五八",
        "preface": "",
        "paragraphs": [
            "草离离，烟漠漠，雨如膏，云如鹤。",
            "说了也，错错错。",
            "五老峰高彻骨寒，野猿啼断山月落。"
        ],
        "notes": "",
        "id": "88bfc604ba71abe1778f8d646b385942"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其五九",
        "preface": "",
        "paragraphs": [
            "天得一，地得一，王得一兮无等匹。",
            "一得一，又何必，闪电光中加霹雳。",
            "朝来细雨洒危层，八面风清照红日。"
        ],
        "notes": "",
        "id": "5b3b71dd4be0c00b1e43a97909acdafd"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其六○",
        "preface": "",
        "paragraphs": [
            "大包无外，细入无间。",
            "内外绝瑕疵，古今无背面。",
            "森罗万象影中藏，四圣六凡光里现。",
            "分明常在诸人前，未审诸人见不见，铁壁银山通一线。"
        ],
        "notes": "",
        "id": "fa4ce240f17725924ce5f9b9c220f373"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其六一",
        "preface": "",
        "paragraphs": [
            "雪埋松径，梅著寒梢。",
            "露倮倮，赤洒洒，独孤标。",
            "寒山逢拾得，抚掌笑呵呵。"
        ],
        "notes": "",
        "id": "bb13474c36d2fa0a5056a900c3c6cead"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其六二",
        "preface": "",
        "paragraphs": [
            "初三十一，中九下七。",
            "更不囊藏，当阳拈出。",
            "一气转洪钧，八方开寿域。"
        ],
        "notes": "",
        "id": "46a85405a138a89800ad5f39fa271183"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其六三",
        "preface": "",
        "paragraphs": [
            "心月孤圆，清光皎洁。",
            "吞尽十方空，银椀里盛雪。",
            "本光瑞如此，笑倒灯明佛。"
        ],
        "notes": "",
        "id": "2e83c78f9964ff7ee0a6d7b54b9b5d22"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其六四",
        "preface": "",
        "paragraphs": [
            "本犀花散一山秋，更约清风作胜游。",
            "笑傲幽香翻叶底，西来祖意在枝头。",
            "没回互，兴悠悠，辽天鼻孔齐穿却，更嫌何处不风流。"
        ],
        "notes": "",
        "id": "74e14e92eb122697192b03f06752dc19"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其六五",
        "preface": "",
        "paragraphs": [
            "杀人刀，活人剑，劈破虚空成两片。",
            "千妖百怪尽潜踪，万象森罗光影现。",
            "艾人与门神，端的见不见。",
            "拄杖子聊通一线。"
        ],
        "notes": "",
        "id": "9430a26b43d0f4673170142fcb143c56"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其六六",
        "preface": "",
        "paragraphs": [
            "有结有解俱错，到底无绳自缚。",
            "一夏九十日终，个个眉须堕落。",
            "入水长人，填沟塞壑。",
            "相逢只解那斯祁，明眼衲僧休卜度。"
        ],
        "notes": "",
        "id": "d9f2133f54a2239eea56c21218a5a3d7"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其六七",
        "preface": "",
        "paragraphs": [
            "才开口又成剩语，不开口又成增语，发机须是千钧弩。",
            "草店家风别，翻云又覆雨。",
            "若是陶渊明，攒眉便归去。"
        ],
        "notes": "",
        "id": "aeed77c03e0d0279fe3433b31b2c2ca8"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其六八",
        "preface": "",
        "paragraphs": [
            "松萝影里，积翠堆中。",
            "白云为盖，流泉作琴。",
            "只影独标岩上月，不知那个是知音。",
            "耳卓朔，头蓬松，擡眸鹞子过辽东。"
        ],
        "notes": "",
        "id": "91fa96773e210672eca7b089c080c72c"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其六九",
        "preface": "",
        "paragraphs": [
            "言语动用没交涉，非言语动用亦没交涉。",
            "倾肠倒腹，为楔出楔。",
            "哑却我口秃却舌，明明万里一条铁。"
        ],
        "notes": "",
        "id": "5d5b0d425ee862f6976237b77f08bb75"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其七○",
        "preface": "",
        "paragraphs": [
            "点捡将来，罪过不少。",
            "只凭拄杖，一切靠倒。"
        ],
        "notes": "",
        "id": "71965a77706c1edbdcd91e9858f1018d"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其七一",
        "preface": "",
        "paragraphs": [
            "掀翻四大海，踢倒须弥卢。",
            "心粗胆大，少实多虚。",
            "夜见明星曾落节，儿孙随后受涂糊。"
        ],
        "notes": "",
        "id": "ff0ca8e22cf4e3e1a9cb750fca4ad362"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其七二",
        "preface": "",
        "paragraphs": [
            "木落高秋玉露垂，慎终追远又思惟。",
            "无端一世灭胡种，累及儿孙说向谁。",
            "哑却口，落尽眉。",
            "牵犁拽杷，带水拖泥。",
            "顺捋虎须拈蝎尾，白拈手里觅便宜。",
            "家肥生孝子，谁是五逆儿。",
            "呜咿，呜咿。",
            "秋露春风消息在，不知谁荐上头机。"
        ],
        "notes": "",
        "id": "90d70517a1466ffcfc2e2c8893a7e71f"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其七三",
        "preface": "",
        "paragraphs": [
            "喝散白云，穿开碧落。",
            "须弥灯王，无处摸索。"
        ],
        "notes": "",
        "id": "e233a4cde270eea79157f165641f57d5"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其七四",
        "preface": "",
        "paragraphs": [
            "深藏古寺老垂垂，冷暖相谙只自知。",
            "不谓使符相苦逼，依然拽杷又牵犁。"
        ],
        "notes": "",
        "id": "937742f498b1d2ba6805d7da7117d881"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其七五",
        "preface": "",
        "paragraphs": [
            "开门待知识，知识不来过。",
            "开口不在舌头上，伫看平地起风波。"
        ],
        "notes": "",
        "id": "ecf0a0b6655d708176e65b8dd51e2430"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其七六",
        "preface": "",
        "paragraphs": [
            "佛祖大机，目前密布。",
            "主中宾，宾中主。",
            "云从龙，风从虎，发机须是千钧弩。"
        ],
        "notes": "",
        "id": "c1f7e1d46ac2633e0d8ff53f5479d51d"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其七七",
        "preface": "",
        "paragraphs": [
            "岁尽年穷，无可不可。",
            "烹露地牛，烧榾柮火。",
            "野菜只添一筯油，满钵和罗唯一饱。",
            "笑傲烟霞，白云风拂。",
            "韶阳一曲自高歌，困来一觉和衣倒。",
            "浅种深耕得自由，珊瑚枝头日杲杲。"
        ],
        "notes": "",
        "id": "32bd2614ceb4c6d88b350b9ad2e9220a"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其七八",
        "preface": "",
        "paragraphs": [
            "东村王老夜烧钱，打著南边动北边。",
            "赤骨历穷夸富贵，日高三丈尚憨眠。"
        ],
        "notes": "",
        "id": "8e4bc7756121122cc8bb8a89171146a0"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其七九",
        "preface": "",
        "paragraphs": [
            "穹窿山里老於菟，一点圆明烁太虚。",
            "八角磨盘空里转，寥落林泉意自殊。",
            "超物象，绝名模，将为胡须赤，更有赤须胡。"
        ],
        "notes": "",
        "id": "cff4d5b2f64a109e21e17c8d7bb5aa1e"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其八○",
        "preface": "",
        "paragraphs": [
            "一人道有一人无，正令全提肘后符。",
            "昨夜虚空开口笑，石人吞却洞庭湖。"
        ],
        "notes": "",
        "id": "7af24ef2f7a51de620a6c25ce4c68284"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其八一",
        "preface": "",
        "paragraphs": [
            "离四句，绝百非。",
            "一言已出，驷马难追。",
            "一任金乌东出，徒教玉兔沈西。",
            "千钧之弩，不为鼷鼠而发机。"
        ],
        "notes": "",
        "id": "bf4fefcb5a4c8cec102366d7641f5df9"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其八二",
        "preface": "",
        "paragraphs": [
            "春雨如膏，春云如鹤。",
            "客从天外来，正是魔王脚。",
            "阃外威权，麒麟一角。",
            "转身一拶验来端，外道天魔俱胆落。"
        ],
        "notes": "",
        "id": "a896ddda3757551b588381eabd8d8231"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其八三",
        "preface": "",
        "paragraphs": [
            "春山青，春水绿。",
            "春雨蒙蒙，春花簇簇。",
            "春光满目画难成，春风万里何抅束。",
            "肥马辘辘，瘦马辘辘。",
            "日逐忙忙等闲过，些儿毒气谁轻触。"
        ],
        "notes": "",
        "id": "a454498e77e757577c71ff3f8b7d0a33"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其八四",
        "preface": "",
        "paragraphs": [
            "今朝四月初一，万像难逃影质。",
            "马祖升堂，百丈卷席。",
            "秘魔擎叉，鲁祖面壁。",
            "唤馿作马，虾跳不出。",
            "麒麟一角尖，乌龟三眼赤。"
        ],
        "notes": "",
        "id": "ef493b3c5ab6450d41c0d0b6bc1a7846"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其八五",
        "preface": "",
        "paragraphs": [
            "云收天际，杲日当空。",
            "坐立俨然，如何通信。",
            "自是不归归便得，五湖烟浪有谁争。"
        ],
        "notes": "",
        "id": "d9748fdbae624f452a9a5be21fd16620"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其八六",
        "preface": "",
        "paragraphs": [
            "八还正眼顶门开，悟得门门有善财。",
            "要识九旬行道处，薰风依旧自南来。"
        ],
        "notes": "",
        "id": "3a9fbf69ce99f7225f10d616cecc4c1c"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其八七",
        "preface": "",
        "paragraphs": [
            "不与万法为侣，咬定牙关错举。",
            "西江吸尽铁船浮，活提狞龙和角煮。",
            "倒骑佛殿出三门，翻手为云覆手雨。"
        ],
        "notes": "",
        "id": "c9daa3bc766c8e4148fff2bb5b04e0c1"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其八八",
        "preface": "",
        "paragraphs": [
            "兔马有角，牛羊无角。",
            "智不到处，切忌道著。",
            "拈得鼻孔还失却。"
        ],
        "notes": "",
        "id": "a1aabcc9131e13eeb43096e3534a3654"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其八九",
        "preface": "",
        "paragraphs": [
            "相见不扬眉，雷轰闪电迟。",
            "知音才侧耳，拟议落便宜。",
            "威行阃外，瞥转机轮，大千捏聚一微尘。"
        ],
        "notes": "",
        "id": "149ef01cd9039694956b7afd9569b6cb"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其九○",
        "preface": "",
        "paragraphs": [
            "息庵去世肉犹暖，五逆还它五逆儿。",
            "海涌峰头行正令，白拈谁敢觅便宜。"
        ],
        "notes": "",
        "id": "2ddd2c86a286c049adf0afd66941756f"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其九一",
        "preface": "",
        "paragraphs": [
            "金刚圈，栗棘蓬。",
            "拈来便用，耀古腾今。",
            "格外知音才领略，四方八面起清风。"
        ],
        "notes": "",
        "id": "64ca9159d3f611c7b8851f9e8a006ab9"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其九二",
        "preface": "",
        "paragraphs": [
            "无语中有语，名曰死句。",
            "有语中无语，名曰活句。",
            "可谓剜肉作疮，皮穿骨露。",
            "举不顾，即差牙，闪电光中走乌兔。"
        ],
        "notes": "",
        "id": "adb44f6bee69bbd2cb6515b43283d85f"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其九三",
        "preface": "",
        "paragraphs": [
            "十五日已前，风吹不入。",
            "十五日已后，水洒不著。",
            "正当十五日，月中仙桂和根拔，海底泥牛把角牵。"
        ],
        "notes": "",
        "id": "bfbd4d66fd312f6d0effe3c59ef3347e"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其九四",
        "preface": "",
        "paragraphs": [
            "天寒人寒，大家在这里。",
            "洗面摸著鼻，吃茶湿却觜。",
            "向上还有事也无，韩信临朝底。"
        ],
        "notes": "",
        "id": "02ff4cfa72781ec32ed3ddb9e085f848"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其九五",
        "preface": "",
        "paragraphs": [
            "庐山华藏太湖滨，碓觜挑开眼里筋。",
            "来趁寿宁炉灶热，大千独步见鹏程。"
        ],
        "notes": "",
        "id": "26a8ebe0930e174dd55e3f834e14e16a"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其九六",
        "preface": "",
        "paragraphs": [
            "智不是道，心不是佛。",
            "辊雪峰毬，舞道吾笏。"
        ],
        "notes": "",
        "id": "cf811c4fc13e59fc174eafc4b217973f"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其九七",
        "preface": "",
        "paragraphs": [
            "二月春过半，园林一样新。",
            "傍花看蝶舞，近柳听鶑吟。",
            "远客来相访，还曾悟此心。",
            "林郑珍，井底种林檎。",
            "今年桃李贵，一颗直千金。"
        ],
        "notes": "",
        "id": "228cbb9cd47f816b7dbacff666f3326b"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其九八",
        "preface": "",
        "paragraphs": [
            "观音菩萨将钱买糊餠，放下元来是个馒头。",
            "相席打令，看楼打楼，不风流处也风流。"
        ],
        "notes": "",
        "id": "3bae56f110be153ce056ff3de2ddad38"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其九九",
        "preface": "",
        "paragraphs": [
            "燕语鶑吟，俱谈实相。",
            "春风吹动桃李花，淡烟疎雨笼青嶂。",
            "切忌起模画样。"
        ],
        "notes": "",
        "id": "0f237576ae42f65dd5eae6b37c893a2c"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "偈颂一百零一首  其一○○",
        "preface": "",
        "paragraphs": [
            "归宗事理绝，日轮正当午。",
            "布袋放憨痴，猫儿捉老鼠。",
            "若人会得，超佛越祖。"
        ],
        "notes": "",
        "id": "4265a13277285ede43bc08886454b94c"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "颂古七首  其一",
        "preface": "",
        "paragraphs": [
            "南枝向暖北枝寒，一种春风有两般。",
            "寄语高楼莫吹笛，大家留取倚栏干。"
        ],
        "notes": "",
        "id": "8321697ed4c7a03928310ff044b35d0a"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "颂古七首  其二",
        "preface": "",
        "paragraphs": [
            "外道怀藏宝镜时，世尊良久为高提。",
            "浑如良马窥鞭影，不觉全身陷铁围。"
        ],
        "notes": "",
        "id": "6844bd96a440171e8c0a6aa6c47925e2"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "颂古七首  其三",
        "preface": "",
        "paragraphs": [
            "明修栈道，暗度陈仓。",
            "刻舟犹觅剑，夜雨过潇湘。"
        ],
        "notes": "",
        "id": "22d14c87b053968fba17c9fbe875bbc3"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "颂古七首  其四",
        "preface": "",
        "paragraphs": [
            "只许老胡知，不许老胡会。",
            "白云尽处是青山，行人更在青山外。"
        ],
        "notes": "",
        "id": "ed2b43db1e139b250ca64f723c1f14b6"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "颂古七首  其五",
        "preface": "",
        "paragraphs": [
            "放两抛三，瞒神謼鬼。",
            "换盆换盆，谁不识你。"
        ],
        "notes": "",
        "id": "f94311417c9f26b3beee340b879b5988"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "颂古七首  其六",
        "preface": "",
        "paragraphs": [
            "沩山养子没来由，叉手人前不识羞。",
            "更把琵琶半遮面，不令人见转风流。"
        ],
        "notes": "",
        "id": "8177d96aaca4f80b7b9a042d70404a05"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "颂古七首  其七",
        "preface": "",
        "paragraphs": [
            "当阳利剑斩狸奴，刃下翻身会也无。",
            "脱下草鞋头戴出，石人吞却洞庭湖。"
        ],
        "notes": "",
        "id": "e36f8d2fec07544587a15b6bb9ae2d96"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "寄颜一斋合内寂室方氏",
        "preface": "",
        "paragraphs": [
            "即心即佛没誵讹，不动舌头意气多。",
            "打破虚空行活路，夫妻抚掌笑呵呵。"
        ],
        "notes": "",
        "id": "ec817de1e989571762159e3ad983695a"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "付浄彻首座竹篦",
        "preface": "",
        "paragraphs": [
            "竹篦付了复何为，佛祖当头劈面挥。",
            "尺水便能翻逆浪，尽教人荐截流机。"
        ],
        "notes": "",
        "id": "6022d78ed819abb3be7c9a2b69122e1a"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "沈安齐草庵号常牧",
        "preface": "",
        "paragraphs": [
            "尚堕功勋不自由，还同死水卧泥牛。",
            "何如阔进竿头步，撒手悬崖万仞头。"
        ],
        "notes": "",
        "id": "93897395e8471b0ae40a25c43cf72200"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "自赞  其一",
        "preface": "",
        "paragraphs": [
            "紫霄峰下，以毒攻毒。",
            "撒土抛沙，拗直作曲。",
            "撼动四大神州，拳踢掀翻地轴。",
            "性禅没兴遭逢，切忌望空呵嘱。",
            "坐断千峰顶𩕳头，一任虚声听杓卜。"
        ],
        "notes": "",
        "id": "57ba92aaf02d6a7faa6dadbe13411be8"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "自赞  其二",
        "preface": "",
        "paragraphs": [
            "横按吹毛，全提正令。",
            "毁佛谤法，因邪打正。",
            "有时裂转面皮，天下衲僧乞命。"
        ],
        "notes": "",
        "id": "ed5727072819ce08062292d30938c31f"
    },
    {
        "author": "释慧性",
        "dynasty": "宋",
        "type": "诗",
        "rhythmic": "",
        "title": "辞世",
        "preface": "",
        "paragraphs": [
            "七十八年，内空外空。",
            "撒手便行，万古清风。"
        ],
        "notes": "",
        "id": "662fa6bdb599e15b3598138cd701269f"
    }
]