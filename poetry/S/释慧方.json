[
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "偈颂十五首  其一",
        "preface": "",
        "paragraphs": [
            "圆伊三点未轻酬，句句无私即便休。",
            "点的锋芒徒拟议，明明端的不当头。"
        ],
        "notes": "",
        "id": "f0d8cbc762336c8433507a691029abf1"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "偈颂十五首  其二",
        "preface": "",
        "paragraphs": [
            "律管吹灰是此辰，应当识取看牛人。",
            "心田耕徧无余地，须信灵苗不犯春。"
        ],
        "notes": "",
        "id": "7649082b32d020d7c6354c665311d2a0"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "偈颂十五首  其三",
        "preface": "",
        "paragraphs": [
            "山河大地，灯笼露柱。",
            "厨库三门，皆是光境。"
        ],
        "notes": "",
        "id": "b603bd1372ae8d30fd651c2dc21f6f17"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "偈颂十五首  其四",
        "preface": "",
        "paragraphs": [
            "要会入门句，未语先分付。",
            "直下苦精神，不必通回互。"
        ],
        "notes": "",
        "id": "4dccea7ec5280dfb8a84230544290a93"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "偈颂十五首  其五",
        "preface": "",
        "paragraphs": [
            "回首光阴若转蓬，看看九夏又将终。",
            "快须悟取玄中句，莫逐情尘枉用功。"
        ],
        "notes": "",
        "id": "17a51a6a1650e34374cb7ae518528b14"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "偈颂十五首  其六",
        "preface": "",
        "paragraphs": [
            "瑞雪飘空，银蟾出海。",
            "曹山异中见异，庞公手里明机。",
            "一个觌面全提，一个通途叶妙。"
        ],
        "notes": "",
        "id": "04a137ddb0880154de1dbce15bec2a8f"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "偈颂十五首  其七",
        "preface": "",
        "paragraphs": [
            "第一玄，拶破髑髅前。",
            "第二玄，照用在机先。",
            "第三玄，物我两俱全。",
            "第一要，个中明得兆。",
            "第二要，机俊未为妙。",
            "第三要，觌面须回照。"
        ],
        "notes": "",
        "id": "5dc06ce7be05f3868cf82bdfbe9260ff"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "偈颂十五首  其八",
        "preface": "",
        "paragraphs": [
            "日炙风吹知几年，玄中密意妙难传。",
            "当机若见首山老，直下应须了目前。"
        ],
        "notes": "",
        "id": "83d839d2e22f7c19841e86ce4b0370ed"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "偈颂十五首  其九",
        "preface": "",
        "paragraphs": [
            "令人翻忆老云门，问答全超未足论。",
            "棒下责情还会否，夜深明月照前村。"
        ],
        "notes": "",
        "id": "1da8b7e67b1b14af4b3b111aca019557"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "偈颂十五首  其一〇",
        "preface": "",
        "paragraphs": [
            "露柱患痈疖，灯笼却皱眉。",
            "个中无限意，曾不堕闻思。"
        ],
        "notes": "",
        "id": "06745d5f0f5d280a1aa300c3b47491cf"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "偈颂十五首  其一一",
        "preface": "",
        "paragraphs": [
            "吹毛宝剑当机妙，切玉如泥孰可猜。",
            "不犯锋芒全正令，法王心印为君开。"
        ],
        "notes": "",
        "id": "3539999d579180e7fd556c0524bbf3b3"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "偈颂十五首  其一二",
        "preface": "",
        "paragraphs": [
            "十字街中六不收，本来面目绝踪由。",
            "纵饶悟得分明去，已落侬家第二头。"
        ],
        "notes": "",
        "id": "54ccaf9553e3c28fd4b4be4c27d7e0bc"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "偈颂十五首  其一三",
        "preface": "",
        "paragraphs": [
            "一住禾山又八年，临岐一句妙难传。",
            "后宵欲见云岩老，云绽青天月正圆。"
        ],
        "notes": "",
        "id": "0a828b1b4acbaab3d3965aa560d0409c"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "偈颂十五首  其一四",
        "preface": "",
        "paragraphs": [
            "第一玄，直透威音前。",
            "第二玄，曾不落正偏。",
            "第三玄，照用两俱全。"
        ],
        "notes": "",
        "id": "76b691e1acc2bb96d9d48d20fe88bae3"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "偈颂十五首  其一五",
        "preface": "",
        "paragraphs": [
            "铜壶送客归家去，玉漏催人好坐禅。",
            "何事金吾不惜夜，心灯徧界为君燃。"
        ],
        "notes": "",
        "id": "f51785be100174a9f8eda6711bfb5474"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "赵州勘婆",
        "preface": "",
        "paragraphs": [
            "两重问答绝聱讹，赵老于中却勘婆。",
            "若不全身探虎穴，安能彻底验仙陀。"
        ],
        "notes": "",
        "id": "98040eb35ca333108448953154d0316c"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "百丈野狐",
        "preface": "",
        "paragraphs": [
            "百丈堂前验野狐，还如水上捺葫芦。",
            "而今到处全机入，便好当场捋虎须。"
        ],
        "notes": "",
        "id": "5c546f45c0e120208f422d694bbc203f"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "大隋盖龟",
        "preface": "",
        "paragraphs": [
            "千古清声老大随，机锋壁立杳难窥。",
            "未能直下超凡圣，只道将鞋盖却龟。"
        ],
        "notes": "",
        "id": "a8b55986dbb5606ade68d9234162d0a1"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "女子出定",
        "preface": "",
        "paragraphs": [
            "当机密荐个中玄，女子何因坐佛前。",
            "切莫途中为解碍，刻舟求剑实徒然。"
        ],
        "notes": "",
        "id": "96f7a47834392800dbf7a0828b22f485"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "诸佛居何国土",
        "preface": "",
        "paragraphs": [
            "千佛灵踪莫别求，长沙机转有来由。",
            "要知觌体难藏处，黄鹤楼前鹦鹉洲。"
        ],
        "notes": "",
        "id": "3058d574e9cd82520d0b51e6e1316c90"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "曹山雪中因缘",
        "preface": "",
        "paragraphs": [
            "群峰雪覆已超然，绝顶宁同一色边。",
            "傥向异中能辨异，虽居偏位不成偏。",
            "入尘直截须明要，在类还殊密造玄。",
            "欲混千差通不犯，曹山穿过髑髅前。"
        ],
        "notes": "",
        "id": "599a1c9f13e78dd4df03a96351017b2e"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "保福签瓜",
        "preface": "",
        "paragraphs": [
            "古今时节正相欢，指外明机没异端。",
            "未入口时先识味，已签瓜处被渠瞒。",
            "大原接处当头崄，保福拈来却放难。",
            "若也未能超影响，尽从死活句中看。"
        ],
        "notes": "",
        "id": "f047d4865c0f71b6870caec1047150a2"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "玄沙指虎",
        "preface": "",
        "paragraphs": [
            "欲识玄沙虎，觌面是谁睹。",
            "直下透牢关，全机超佛祖。"
        ],
        "notes": "",
        "id": "a3fc92e5f2083437665de4b7383727de"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "酬徐枢密三问  其一",
        "preface": "",
        "paragraphs": [
            "拟将心意学玄宗，妙用纵横触处通。",
            "捩转个中关捩子，休论南北与西东。"
        ],
        "notes": "",
        "id": "f29c5a71edf6a62cd6953246c12688d5"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "酬徐枢密三问  其二",
        "preface": "",
        "paragraphs": [
            "或有恐怖或断疑，双明一句绝针锥。",
            "于兹切莫生欣厌，觌面还须眼似眉。"
        ],
        "notes": "",
        "id": "9efb07c0d59fb49f44d274cd0643c10e"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "酬徐枢密三问  其三",
        "preface": "",
        "paragraphs": [
            "众生病故维摩病，妙见全提越我人。",
            "既了病源无个事，何如示现宰官身。"
        ],
        "notes": "",
        "id": "47af62f6688fc226bffee3d2fb33fa87"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "和蒋运使三颂  其一",
        "preface": "",
        "paragraphs": [
            "未下山来已见，个中法法全真。",
            "大地都是自己，觌面更无别人。"
        ],
        "notes": "",
        "id": "c173d70ce4b603b5df381838bdfa4c39"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "和蒋运使三颂  其二",
        "preface": "",
        "paragraphs": [
            "了得为官勋业，便是祖佛门风。",
            "心外实无一法，孰云旷劫难逢。"
        ],
        "notes": "",
        "id": "5ae98ef23cb9b592291d53202d0ccd8f"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "和蒋运使三颂  其三",
        "preface": "",
        "paragraphs": [
            "此去欲寻相见，大千俱是禾山。",
            "彻底洞明这个，廓然超过八还。"
        ],
        "notes": "",
        "id": "d08f1f548aecb643850cf04a4c666301"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "和董承事三颂见别  其一",
        "preface": "",
        "paragraphs": [
            "道存愈远却弥亲，去住情忘尚隔津。",
            "直下是家归甚处，大千全现本来人。"
        ],
        "notes": "",
        "id": "fc649750d449d0b196749c0ff1b45917"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "和董承事三颂见别  其二",
        "preface": "",
        "paragraphs": [
            "顺水张帆息浪花，截流一句不周遮。",
            "已登彼岸无余事，入海谁能更筭沙。"
        ],
        "notes": "",
        "id": "38c431bdae88b853d59465cc64cc4da3"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "和董承事三颂见别  其三",
        "preface": "",
        "paragraphs": [
            "长忆当年陆大夫，同根底事强分疏。",
            "道人固有超然句，虽别应难不见渠。"
        ],
        "notes": "",
        "id": "f8e22613d2c72c32b50c11f4f73c2383"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "古镜铭",
        "preface": "",
        "paragraphs": [
            "有古菱花，物来斯现。",
            "演若倍瞻，仰山亲荐。",
            "迷悟虽殊，寒光不变。",
            "恶像弗祛，丽质奚羡。",
            "历照千差，肯随物转。",
            "觑破前尘，是谁对面。"
        ],
        "notes": "",
        "id": "2ec055126f1179ae971a6d4d19436f3d"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "和灵源和尚善护颂",
        "preface": "",
        "paragraphs": [
            "灵性包群象，千年寿最优。",
            "既知身是幻，何用壳埋头。",
            "护惜虽深固，推迁已密流。",
            "大随鞋盖处，若个辨踪由。"
        ],
        "notes": "",
        "id": "e968377c4b63addf5ae9dfd3fe233b2b"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "送禅人化缘转藏",
        "preface": "",
        "paragraphs": [
            "经头以字孰能测，举起分明好消息。",
            "劳生未晓直截机，双林大士运神力。",
            "括囊五教妙全提，高张八面真奇特。",
            "汝行如是化檀那，推转机关超奥域。"
        ],
        "notes": "",
        "id": "848e6630fe0de1d53e871b670835388d"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "送化士",
        "preface": "",
        "paragraphs": [
            "青春条风至，无情阐化机。",
            "法本自何来，要当探极微。",
            "只在红尘中，忽见胜珠玑。",
            "虽然皆旧物，争奈昔人非。"
        ],
        "notes": "",
        "id": "651a3421254777ed695c610768c63a68"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "禅人呈雪窦顶相求赞",
        "preface": "",
        "paragraphs": [
            "勘破北塔归来，接得铁佛即透。",
            "分明觌面全彰，不可唤作雪窦。"
        ],
        "notes": "",
        "id": "bec551706bbee2e9ccf6ca306d1a0c82"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "禅人写余真求赞  其一",
        "preface": "",
        "paragraphs": [
            "打破直要坐禅，佛祖亦须超越。",
            "若言祇这便是，大似水中捉月。"
        ],
        "notes": "",
        "id": "58dc1c6b67985f1ac278a448ec087c3a"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "禅人写余真求赞  其二",
        "preface": "",
        "paragraphs": [
            "古松怪石，全体是我。",
            "若谓一如，莫教话堕。"
        ],
        "notes": "",
        "id": "b988016987d2ef7522602eb3f26b9aa3"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "偈三首  其一",
        "preface": "",
        "paragraphs": [
            "沔水江头叫一声，此时方得契平生。",
            "多年不识重相见，千圣同归一路行。"
        ],
        "notes": "",
        "id": "9a449669eb0e27334007ebe456e697c2"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "偈三首  其二",
        "preface": "",
        "paragraphs": [
            "临老方称住持，全无些子玄机。",
            "开口十字九乖，问东便乃答西。",
            "如斯出世，讨甚玄微。",
            "有时拈三放两，有时就令而施。",
            "虽然如是，同道方知。"
        ],
        "notes": "",
        "id": "882093d0965bdb881e7e1914186ea3b3"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "偈三首  其三",
        "preface": "",
        "paragraphs": [
            "达磨祖师在脚底，踏不著兮提不起。",
            "子细当头放下看，病在当时谁手里。",
            "张公会看脉，李公会使药。",
            "两个竞头医，一时用不著。",
            "药不相投，错错，吃茶去。"
        ],
        "notes": "",
        "id": "396355cf60ae6b925a72b31bd5ed0b9d"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其一",
        "preface": "",
        "paragraphs": [
            "金槌影动，宝剑光寒。",
            "百万之众，齐著眼看。"
        ],
        "notes": "",
        "id": "21e40d0ce83d05d712f08bc401268808"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其二",
        "preface": "",
        "paragraphs": [
            "文殊弹指，罔明出定。",
            "今日重新，打翻旧令。",
            "女子瞿昙，在我心镜。"
        ],
        "notes": "",
        "id": "d8dd5178e6d662e4b494de8d3d51f103"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其三",
        "preface": "",
        "paragraphs": [
            "善财拈起一枝草，持来度与文殊老。",
            "杀活虽然在手中，徧界不藏光杲杲。"
        ],
        "notes": "",
        "id": "cc4ae319fdf760b335bf2186781981f1"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其四",
        "preface": "",
        "paragraphs": [
            "灵山用处许谁知，迦叶偷颜笑展眉。",
            "动便最初先漏泄，儿孙扶取上玄机。"
        ],
        "notes": "",
        "id": "ef2d62101562cae23507076149087ec0"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其五",
        "preface": "",
        "paragraphs": [
            "不是风旛不是心，从来只为少知音。",
            "举头万里长空外，唯见白云流水深。"
        ],
        "notes": "",
        "id": "fe110584d4ff81deab488fc264f53cdf"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其六",
        "preface": "",
        "paragraphs": [
            "布毛一吹，当下知归。",
            "冷光徧地，独露针锥。"
        ],
        "notes": "",
        "id": "1a634dd2d1cc94e3bf2b5069b28edd07"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其七",
        "preface": "",
        "paragraphs": [
            "卷起堂堂露眼睛，拈来觌面更相呈。",
            "鼻头脱尽谁能觑，把手归来相并行。"
        ],
        "notes": "",
        "id": "5662cc1089e54cee18dd2bc66ec60fe0"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其八",
        "preface": "",
        "paragraphs": [
            "日面月面，头头出现。",
            "捏聚放开，成团成片。"
        ],
        "notes": "",
        "id": "2a9ed348d810e86b6fc5e1a3d5a58d28"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其九",
        "preface": "",
        "paragraphs": [
            "挂拂亲遭喝，当下舌头脱。",
            "把起便相呈，为君重提掇。",
            "要知三日聋，大地如尘末。"
        ],
        "notes": "",
        "id": "dd60661f9dd36079ed442e3d845d2bef"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其一〇",
        "preface": "",
        "paragraphs": [
            "南泉提起为诸人，自是诸人眼不亲。",
            "付与赵州呈好手，拈来觌面便翻身。"
        ],
        "notes": "",
        "id": "89ae07b45fc20bbf3f6c47f2cf61a96a"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其一一",
        "preface": "",
        "paragraphs": [
            "闭户敲门向谁道，遂公言下便知归。",
            "从前活计都抛下，争奈时人会者稀。"
        ],
        "notes": "",
        "id": "74426751250c30f848c3e6a5670726d3"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其一二",
        "preface": "",
        "paragraphs": [
            "一口吸西江，通身不隠藏。",
            "圣凡不到处，顶上放祥光。"
        ],
        "notes": "",
        "id": "8527ed4c8771d38dad3ad68a7f5bca0b"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其一三",
        "preface": "",
        "paragraphs": [
            "药山用处少人扶，堪笑云岩与道吾。",
            "犹向荣枯生解会，岂知潘阆倒骑馿。"
        ],
        "notes": "",
        "id": "d5eba8ea8048f2f2831833fb9727b934"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其一四",
        "preface": "",
        "paragraphs": [
            "觌面难藏向上机，家风千古为人施。",
            "银山铁壁重重透，頼有丹霞院主知。"
        ],
        "notes": "",
        "id": "47fa0732549a2ff13985bd3ff34b3de0"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其一五",
        "preface": "",
        "paragraphs": [
            "异类中行得自由，须知千圣亦难收。",
            "和光日照溪山晓，笑指乾坤那一头。"
        ],
        "notes": "",
        "id": "4edda26ca1661c3b2a9cfcad7a8e5eea"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其一六",
        "preface": "",
        "paragraphs": [
            "插锹叉手异何同，要显全机立大功。",
            "虽然有数通呈了，留得高传振祖风。"
        ],
        "notes": "",
        "id": "6aa8d7c22063ce707ef48a36e3cd357e"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其一七",
        "preface": "",
        "paragraphs": [
            "捧来前面请安名，黄蘗高高唤一声。",
            "剖出从前真面目，从兹佐得国风清。"
        ],
        "notes": "",
        "id": "243e76e03a9410d39552cc37226024ec"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其一八",
        "preface": "",
        "paragraphs": [
            "赵州曾探水，茱萸无一滴。",
            "东觑西觑了，拄杖便靠壁。",
            "沧海深处归，何人辨端的。"
        ],
        "notes": "",
        "id": "973a5e4ec51a741e159c591245032a16"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其一九",
        "preface": "",
        "paragraphs": [
            "台山路上人难进，独有赵州亲到来。",
            "勘破老婆回首处，从此行人眼不开。"
        ],
        "notes": "",
        "id": "669a4b51b3611d166c0bf87dee7165c9"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其二〇",
        "preface": "",
        "paragraphs": [
            "狗子佛性无，宝剑出规模。",
            "落在将军手，横按立当途。"
        ],
        "notes": "",
        "id": "883a42b878494c59599831b0c646adbb"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其二一",
        "preface": "",
        "paragraphs": [
            "裂破须弥鼻孔，踏反大海乾坤。",
            "面前百千诸佛，尽是我家儿孙。"
        ],
        "notes": "",
        "id": "d4f6b96aed43ab1a0f2a959b30b76075"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其二二",
        "preface": "",
        "paragraphs": [
            "赵州滋味最为亲，觌面承当有几人。",
            "三度传来亲切处，馨香满口又全真。"
        ],
        "notes": "",
        "id": "59593ed7dda2c8adfe08917c68adf422"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其二三",
        "preface": "",
        "paragraphs": [
            "报客传言信已通，叉手低头便鞠躬。",
            "对面一双青白眼，当头蹉过住山翁。"
        ],
        "notes": "",
        "id": "cb327a029e8c2568e09ee6a4eb70a536"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其二四",
        "preface": "",
        "paragraphs": [
            "老作丛林是赵州，两拳提起不轻酬。",
            "无星秤在当人手，斤两都卢在里头。"
        ],
        "notes": "",
        "id": "632d31fecb815aec3b671b75c6e40576"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其二五",
        "preface": "",
        "paragraphs": [
            "睦州担板几人扶，丧者多应在半途。",
            "言下要教通彻去，迥然心眼顾醒苏。"
        ],
        "notes": "",
        "id": "7c600d7c8a0e040ad62860720311d1e2"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其二六",
        "preface": "",
        "paragraphs": [
            "坏与不坏，言端语端。",
            "舌头咬破，自觉心酸。",
            "大随投子，终无两般。",
            "万里区区，独自往还。"
        ],
        "notes": "",
        "id": "29353c431697204f4bfe912dd24e403b"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其二七",
        "preface": "",
        "paragraphs": [
            "桃花端的悟灵云，添得玄沙劫外春。",
            "满地不知何处去，尘尘刹刹露全身。"
        ],
        "notes": "",
        "id": "4335acc9a0a72dfe18dcea17fb43f9bd"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其二八",
        "preface": "",
        "paragraphs": [
            "曾透龙潭向上机，便将一棒力横挥。",
            "当头突出何人辨，只许丛林作者知。"
        ],
        "notes": "",
        "id": "ad30e0d8516885dc72b4a12a38bdfd15"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其二九",
        "preface": "",
        "paragraphs": [
            "生邪不道，死邪不道，一片清风閙浩浩。",
            "一时漏泄道吾机，反著襕衫倒顶帽。"
        ],
        "notes": "",
        "id": "47fd36a7ce5857a6f2a64dc23d0fba2c"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其三〇",
        "preface": "",
        "paragraphs": [
            "风信不来春色老，却忆后园馿吃草。",
            "满天明月赠行人，野客溪边归路早。"
        ],
        "notes": "",
        "id": "6a1b6b88c984d836b0dc50f39f6e6a0b"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其三一",
        "preface": "",
        "paragraphs": [
            "树倒藤枯笑未休，个中谁解辨宗由。",
            "堂堂蹉路沩山老，空去空来一肚愁。"
        ],
        "notes": "",
        "id": "cf41c777ae7a252256143e511e127d4c"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其三二",
        "preface": "",
        "paragraphs": [
            "添得沩山笑转新，当时觌面已呈君。",
            "明招漏泄沩山句，无限风光付与人。"
        ],
        "notes": "",
        "id": "33c14d8c6f1e2c3b81e988daf1295f6c"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其三三",
        "preface": "",
        "paragraphs": [
            "东岭西岩路暗通，有谁曾见老干峰。",
            "云门把手虽同步，白云飞盖月含空。"
        ],
        "notes": "",
        "id": "276c7897d8e0ce819482433756d3c5dd"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其三四",
        "preface": "",
        "paragraphs": [
            "三种病兮二种光，法身于此露堂堂。",
            "时人不会个中意，犹把法身谩度量。"
        ],
        "notes": "",
        "id": "20eb5a11130a6746037b48aebf862e37"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其三五",
        "preface": "",
        "paragraphs": [
            "滔滔无问说，只为太亲切。",
            "有谁曾共闻，山河齐漏泄。"
        ],
        "notes": "",
        "id": "f81a8e2017540b1e531cde8bf29f669a"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其三六",
        "preface": "",
        "paragraphs": [
            "云门透法身，分明语露亲。",
            "移步登山顶，峰高与月邻。"
        ],
        "notes": "",
        "id": "2165e6d5c3d8fe3ee6bb254f8302b7f9"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其三七",
        "preface": "",
        "paragraphs": [
            "问佛还云是惠超，和根带子上枝条。",
            "春风浩浩难回避，发起乾坤那一苗。"
        ],
        "notes": "",
        "id": "4eea4be84bce8ad7292c93233c4c6e33"
    },
    {
        "author": "释慧方",
        "dynasty": "宋",
        "type": "诗",
        "rhythmic": "",
        "title": "颂古三十八首  其三八",
        "preface": "",
        "paragraphs": [
            "亲得摇来始息狂，风动荷花满座香。",
            "自从一得真归趣，无意凉人人自凉。"
        ],
        "notes": "",
        "id": "7fdfc70520fa412e3c0f3ab0e2b41626"
    }
]