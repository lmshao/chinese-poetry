[
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "应制依韵和御制后苑赏花钓鱼",
        "preface": "",
        "paragraphs": [
            "春入花房次第开，上林先望属车来。",
            "时忘万物均民乐，恩许群臣奉燕杯。",
            "凤下朝阳时鼓舞，鱼游太液自徘徊。",
            "愚心愿献千年寿，岂特欢娱一日陪。"
        ],
        "notes": "",
        "id": "ac13e8f670f935975a3888ce8b898d90"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "杭州燕思阁分题四首 七言得偃松院",
        "preface": "",
        "paragraphs": [
            "古寺半空人迹稀，老松自偃何年有。",
            "擢干欲耸不及寻，蟠枝却覆遂盈亩。",
            "群凤晒日相婆娑，病蛟眠沙独蚴蟉。",
            "五月南风翠幄凉，三冬朔雪穹庐厚。",
            "本知托植须冈陵，岂应诎身此培𪣻。",
            "往来不用为叹嗟，题诗调笑儿女口。"
        ],
        "notes": "",
        "id": "b9e96d94d7b48e3a2866b813469d2815"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "杭州燕思阁分题四首 五言得巽亭",
        "preface": "",
        "paragraphs": [
            "守居凤凰背，兹亭压其颠。",
            "苍崖当前断，崩腾势将骞。",
            "洪涛从天来，万鼓泻百川。",
            "高士耳目旷，壮夫胸胆搴。",
            "维昔孰经始，蒋侯世称贤。",
            "斯人去已久，陈迹亦屡迁。",
            "我来感且慕，拂拭颇增妍。",
            "尚存甘棠意，善政或有传。"
        ],
        "notes": "",
        "id": "20eff0c1709c70c463327a759274db6c"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "杭州燕思阁分题四首 五言得归字",
        "preface": "",
        "paragraphs": [
            "相识已恨晚，相从每嫌稀。",
            "如何复相失，顿与中怀违。",
            "淮江风波接，来云远我圻。",
            "一朝晤语隔，讵能忘叹欷。",
            "置酒众宾赋，觞笔交横飞。",
            "高亭山气佳，落日暑力微。",
            "金池莫辞满，后会岂易希。",
            "病夫意不浅，亦且倒载归。"
        ],
        "notes": "",
        "id": "e701102e5dc66b378c4bbf86337d9890"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "杭州燕思阁分题四首 七言得胡龏马",
        "preface": "",
        "paragraphs": [
            "古来画马为世贵，前有韩干后胡龏。",
            "干之所图独御蚤，铸金有式易为好。",
            "龏阅众马兼汉胡，遂穷能事绝代无。",
            "阴山七骑实龏造，传之至今为画宝。",
            "笔端神妙难尽誉，会见真马腾在图。",
            "真马今人亦何识，但爱干马肥且泽。",
            "后世复有伯乐生，丹青虽渝尚典刑。"
        ],
        "notes": "",
        "id": "377ba51508d4ea8a032b032f5e377858"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言送刘泌归建州",
        "preface": "",
        "paragraphs": [
            "东都宦游客，风尘厌已久。",
            "欣然理扁舟，归雁不回首。",
            "身与汴流下，心先淮波走。",
            "何时过江望，家山见孤嵝。",
            "武夷天下名，众溪环左右。",
            "幽寻莫辞倦，胜事不可负。",
            "逍遥其无几，官期谅难后。"
        ],
        "notes": "",
        "id": "b7183d572f676706895a24a9afca6ca7"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言何公南秘阁公会",
        "preface": "",
        "paragraphs": [
            "公从书阁登词掖，西帅重归始五年。",
            "当日诸寮半荣落，后来几辈杂愚贤。",
            "斋前花树多新植，架上尘签乱旧编。",
            "嘉遇荣名时所贵，从容感咏属觞篇。"
        ],
        "notes": "",
        "id": "2441d46e1bd2201f300fdd78d1d6374b"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言送沈景休知常州",
        "preface": "",
        "paragraphs": [
            "叠鼓翻波汴流响，双旌照地秋日晴。",
            "兰陵使君下斋舸，都门送客冠盖倾。",
            "使君去从金马署，颜朱发漆意气横。",
            "十年待诏困囊粟，千骑乞得专名城。",
            "城居虽小地迺大，物众力薄俗喜争。",
            "惠穷迁暴各有术，从来治者难其平。",
            "使君才勇固自许，一州讵足烦神明。",
            "从容谈笑期月尔，坐听道路传能声。",
            "教行民服已无事，乘时豫乐与众并。",
            "惠山荆溪两秀绝，丹毂画隼当春行。",
            "还有歌诗写高兴，宾客谁许从唱赓。"
        ],
        "notes": "",
        "id": "5f05adad84c6c96c4d9459d6574253b4"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言送诗僧思齐归吴",
        "preface": "",
        "paragraphs": [
            "西风送霜河水落，东都归客不可留。",
            "囊衣卷诗载轻舸，飘然独下东南州。",
            "吴山木落众峰出，越湖潦散孤屿浮。",
            "橘丹莼紫新荐俎，若下醪美不计售。",
            "十年尘埃一日去，猿初脱槛鹰下鞲。",
            "幽潜远飏肯回首，送之却顾令人愁。",
            "鲈鱼正肥张翰老，田园将芜陶潜忧。",
            "子归应有问予者，为解区区兹有由。"
        ],
        "notes": "",
        "id": "1ca80a4d67f0a935338df2aaea23cacc"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言送何中复赴高陵簿",
        "preface": "",
        "paragraphs": [
            "昔初送君向秦关，君时失意多悲叹。",
            "今来送君复西去，君怀新命多欢语。",
            "别君重见凡四年，颜色如故气轩轩。",
            "文章学问益老富，卓然远致信可贤。",
            "长安古都今大府，并护关西诸节度。",
            "迩臣元老来后先，贤士大夫还而聚。",
            "君持利器往从之，当能一发胸中奇。",
            "莫嗟须臾廷下屈，我有镃基又乘时。",
            "君家湘衡万余里，十年远游何所事。",
            "高车驷马终当归，努力无为故人耻。"
        ],
        "notes": "",
        "id": "1f5d1432955ae77bd41b51e72feedc42"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言送张吉老两浙提刑",
        "preface": "",
        "paragraphs": [
            "秋日响船鼓，西风转樯乌。",
            "使节东南行，光华满江吴。",
            "里门过旧游，弩矢方前驱。",
            "威严勉自励，宁顾旧酒徒。"
        ],
        "notes": "",
        "id": "1005273de8163b487afe1e71cbd150d5"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言赠梅圣俞柑实",
        "preface": "",
        "paragraphs": [
            "柑实来海滨，万里亦以勤。",
            "中州富佳果，乃无一与伦。",
            "荐之君子堂，岂以多为珍。",
            "甘滋露欲晞，华色丹犹新。",
            "爱之勿久留，有酒应速宾。"
        ],
        "notes": "",
        "id": "6ef3870c06f59c99f42a211ee8126196"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言天台山送僧象微归山",
        "preface": "",
        "paragraphs": [
            "吾闻天台久，尝读兴公赋。",
            "兹为东南镇，神灵之所据。",
            "奇挺究万状，嵩岱不足语。",
            "颇疑说过夸，特为辞之嫭。",
            "象微迺州民，能识山之故。",
            "从容试为问，聊得一二疏。",
            "赤城建霞标，上与牛斗附。",
            "万有八千丈，矗若天一柱。",
            "瀑布发高源，飞流翻四注。",
            "雪霜浮虚空，晦明乱朝莫。",
            "岩足多丹石，光华灿宝璐。",
            "楢溪百余仞，欲济毛骨怖。",
            "九折凌峻梁，五界穷幽路。",
            "芝兰散奇草，松桂罗嘉树。",
            "祥风吹白云，飘然若可御。",
            "幽閟足龏怪，纤悉难毕具。",
            "凡迹古不到，神物阴自护。",
            "传闻昔人说，中有洞天处。",
            "是名不死墟，众真所游聚。",
            "玉堂敞金庭，碧林列瑶圃。",
            "有能从而求，得之迺仙去。",
            "斯言宁可信，良非吾所慕。",
            "吾志本丘壑，久已失厥趣。",
            "谁言石渠客，乃甚辙中鲋。",
            "秋风日已高，归心浩欲骛。",
            "兹山宿所爱，送尔缅东顾。",
            "吾庐因尔卜，伻来审绘素。"
        ],
        "notes": "",
        "id": "0399e03a26f2fa31a850b1400d2fcfac"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言滑州新修东园  其一",
        "preface": "",
        "paragraphs": [
            "汉家东郡古延津，诏属王畿命迩臣。",
            "仪物增荣都府旧，恩光流浃吏民新。",
            "已明条教康罢俗，更饰林园乐盛辰。",
            "蚤赋中和来奏御，知公不久整归轮。"
        ],
        "notes": "",
        "id": "010096a6f9df357b33be2ece985ccb04"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言滑州新修东园  其二",
        "preface": "",
        "paragraphs": [
            "北辅为藩自昔优，使君深壮称公侯。",
            "楼台重拂前人记，池圃更新此日游。",
            "比岁丰和多恺乐，乘春临赏几迟留。",
            "使君诗藻无穷思，宾席谁堪奉唱酬。"
        ],
        "notes": "",
        "id": "f9d87c3a78169fc344e1db6dc693c1b8"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言赠杨乐道建茶",
        "preface": "",
        "paragraphs": [
            "建溪石上摘先春，万里封包数数珍。",
            "羸病从来苦多饮，高情应只属诗人。"
        ],
        "notes": "",
        "id": "fd63646e0a08009ddaca0196a9789928"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言和杨乐道省中述怀",
        "preface": "",
        "paragraphs": [
            "少小学书史，颇知道所存。",
            "功名谓陈迹，古人不复论。",
            "既困乃干泽，羽翼何翩翻。",
            "初登群玉府，犹接文字言。",
            "晚落司会廷，始从俗吏烦。",
            "朱墨事勾校，笞榜穷奸谖。",
            "终日坐当案，曾不闻休番。",
            "旧学泯不讲，旧志兹益昏。",
            "中悼素尚违，仰愧前修尊。",
            "去之未云果，荡尔何当返。",
            "览君自警作，使我忘嚣袢。",
            "友道久寥阔，期君于此敦。"
        ],
        "notes": "",
        "id": "2eb59134ad60c584f07e6bd598ffe367"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言王景彝省舍孤竹",
        "preface": "",
        "paragraphs": [
            "濯濯青玉竿，矫矫孤云姿。",
            "潜根失其托，憔悴非故时。",
            "主人幸加怜，曷不徙所宜。",
            "岁寒风霜节，无愧君子知。"
        ],
        "notes": "",
        "id": "3693a761ae57b32971abb8f83829b56d"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言和邵兴宗还馆",
        "preface": "",
        "paragraphs": [
            "三年重到集仙庭，却理陈编不自停。",
            "阁下旧题几已暗，壁中遗简尚余青。",
            "故人扰扰谁相好，世事悠悠我特醒。",
            "坐看重云开白日，独摇修翮入高冥。"
        ],
        "notes": "",
        "id": "33d44aeb96b3b0a98347d1276b03f062"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言和陈和叔秘阁会话",
        "preface": "",
        "paragraphs": [
            "群玉嵯峨压石渠，我初通籍预雠书。",
            "三年未压承明直，一日更从俗吏居。",
            "对案不堪文墨弊，离群长恨笑言疏。",
            "紫宸蚤退春朝永，时得期君过旧庐。"
        ],
        "notes": "",
        "id": "0c8f655cc9a607490799dcd1df4bd79f"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言送李瑜通判润州",
        "preface": "",
        "paragraphs": [
            "吴越千里广，故鄣临上游。",
            "江山号天险，人物自风流。",
            "在昔为成国，于今亦大州。",
            "时平除圄守，地胜足遨游。",
            "青嶂南朝寺，苍烟北固楼。",
            "莼鲈秋末老，行棹莫迟留。"
        ],
        "notes": "",
        "id": "dc5d23dcc14c8a4801ea5a98da87b1bc"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言送梅公仪知杭州",
        "preface": "",
        "paragraphs": [
            "禁阁深严帝策书，侍臣才调蜀相如。",
            "屡从金马辞番直，又下承明佩左鱼。",
            "弩矢前驱登北固，壶浆迎路过姑苏。",
            "使君诗老江山胜，早晚新篇到石渠。"
        ],
        "notes": "",
        "id": "84cbea9beea3c3d0aa25a37f57f10177"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言送许当通判泉州",
        "preface": "",
        "paragraphs": [
            "我昔温陵行，始初得许侯。",
            "温陵故佳胜，况从吉士游。",
            "日月虽无几，所乐良绸缪。",
            "归来十载间，再见朝王州。",
            "故人重相遇，尊酒更劝酬。",
            "欢意我已衰，壮心君益遒。",
            "君颜反更少，我但未白头。",
            "乃知中都劳，岂若江湖优。",
            "嗟哉石渠客，有似鱼被钩。",
            "何不断去之，未知所从流。",
            "羡君翩然归，春风帆画舟。",
            "锦衣乡治中，弩矢驱道周。",
            "旧庐何光辉，高堂荐甘羞。",
            "仕者固应尔，自余信悠悠。",
            "送君喜宁已，顾我愧莫收。",
            "幸君谢友朋，我志无所求。"
        ],
        "notes": "",
        "id": "0c8fa80f635c43831a7db77899dc77ce"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言送陈舜俞寿州从事",
        "preface": "",
        "paragraphs": [
            "天下贤良选，公车凡几人。",
            "君侯独高第，声实两无伦。",
            "𬸚𬸦来丹穴，麒麟出九真。",
            "推先东国士，倾动汉廷臣。",
            "未引金闺籍，聊为幕府宾。",
            "还家莫留滞，行看寿阳春。"
        ],
        "notes": "",
        "id": "bd2db6fae991a325dffc545cde26ee22"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言和吴冲卿省舍观苏才翁题壁",
        "preface": "",
        "paragraphs": [
            "空堂老壁隃尘昏，苏子之迹世所珍。",
            "龙虎变化生风云，拏石攫木力万钧。",
            "斯人豪奇迈伦群，平生慷慨半道沦。",
            "高辞壮论胡不存，惜哉独以技艺闻。"
        ],
        "notes": "",
        "id": "70dc134a4a95544e8cd72daa03c218bc"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言沈沔天隠楼",
        "preface": "",
        "paragraphs": [
            "吴会富山水，吴兴盛人物。",
            "风流自南朝，德誉世不没。",
            "吾宗州之望，谱序远且蕃。",
            "煌煌全盛时，冠盖充里门。",
            "吾庐两溪旁，足迹远城市。",
            "宛自仙者居，胡然人间世。",
            "自我登群玉，十年未得归。",
            "秋风东南望，怅息欲下飞。",
            "轩轩吾宗子，自少慕奇伟。",
            "仕意一不如，去之若泥滓。",
            "起楼临孤墅，自以天隠名。",
            "超焉谢朋友，于兹寄生平。",
            "我初闻以疑，今迺送而喜。",
            "出处亦何常，要之不苟尔。",
            "俗化日以薄，士路令人哀。",
            "吾党多狂简，不知所以裁。",
            "子归慎厥修，先之以廉让。",
            "风行自田闾，来者知所尚。",
            "庶几吾州士，礼义世弗亏。",
            "庶几吾宗门，长为众表仪。",
            "毋独矜汝名，母独行乎怪。",
            "鸟兽非所群，山林固何頼。",
            "吾虽縻于此，亦若与子游。",
            "勔哉其无闷，勿为至人羞。"
        ],
        "notes": "",
        "id": "e245c644464f788d9712763af3117002"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言杭州僧修广法喜堂",
        "preface": "",
        "paragraphs": [
            "圂圂学佛者，营营良足悲。",
            "不知佛之乐，谁使汝学为。",
            "广师吾州秀，智解迺天资。",
            "既以法为喜，万缘脱若遗。",
            "高堂客满坐，妙谈破群疑。",
            "来者岂不辨，辨此堂之题。"
        ],
        "notes": "",
        "id": "a5d197d54b853b41048b7158014b9a37"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言景德寺考试院和李子仪重阳日",
        "preface": "",
        "paragraphs": [
            "劲风疏雨深秋节，古寺重扃独坐人。",
            "菊色未开期有待，萸香欲佩使谁纫。",
            "登高莫作西城望，把镜须怜白发新。",
            "持酒劝君休惜醉，定知归日不盈旬。"
        ],
        "notes": "",
        "id": "f2292ff753b18ebfd6833c4dfcb330c0"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言景德寺考试院壁和王介甫所题诗二首  其一",
        "preface": "",
        "paragraphs": [
            "石蓝开尽红著地，瓜蔓半枯黄倒垂。",
            "坐看一夜芳意歇，风霜即是蚤寒时。"
        ],
        "notes": "",
        "id": "e93b7e524fc089924eb9fb76b473418b"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言景德寺考试院壁和王介甫所题诗二首  其二",
        "preface": "",
        "paragraphs": [
            "夜风吹雨冷通帷，鸣雁初闻一一悲。",
            "幸好归时归未得，愁来莫读壁间诗。"
        ],
        "notes": "",
        "id": "067feb45d28743bb47cf4ce13b7ffb6f"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言次韵和王景彝十一月朔早朝",
        "preface": "",
        "paragraphs": [
            "日上扶桑辟九关，天威咫尺不违颜。",
            "簪绅就次初传警，内外分朝迭进班。",
            "霜压陛隅螭闯首，风摇殿户兽鸣环。",
            "圣君从谏宽狂直，丹槛无容复敢攀。"
        ],
        "notes": "",
        "id": "c3d8da00de29b0fce76e08da9ddc973d"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言次韵和宋次道省直",
        "preface": "",
        "paragraphs": [
            "少小学文史，焉知事簿书。",
            "时为吏舍直，端与玉山疏。",
            "丛竹聊相对，孤斟强自摅。",
            "犹欣二三子，佳句数开予。"
        ],
        "notes": "",
        "id": "af16a1c73aba76bfb7535b8612f5a1fa"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言次韵和次道十一月朔早朝",
        "preface": "",
        "paragraphs": [
            "紫宸陛戟百重深，拜朔官仪列弁簪。",
            "旭日未全开宿霭，清风先已敛群阴。",
            "迩臣自识宵衣志，下士徒怀夙退心。",
            "虞氏致平犹有戒，愿闻歌载诵余音。"
        ],
        "notes": "",
        "id": "6214b9b4bee5dcf0ac9bed4c63c14827"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言送余良孺大监致仕归乡",
        "preface": "",
        "paragraphs": [
            "士有逢辰泰，荣名四十期。",
            "更持使者节，数建守臣麾。",
            "清懿推朝品，慈良号吏师。",
            "修涂方自致，壮志未容衰。",
            "雅尚先知止，归心浩若驰。",
            "君恩宠年至，监尹峻官仪。",
            "缓带金鳞重，安舆紫绶垂。",
            "达尊倾我里，盛观耸当时。",
            "摆落公门事，逍遥野老嬉。",
            "维应爱玉体，五福保期颐。"
        ],
        "notes": "",
        "id": "c0f1091a7d1e03adedaecce348462abf"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言次韵和乐道出省后见寄",
        "preface": "",
        "paragraphs": [
            "君从司会陛延阁，更职华光奉讲论。",
            "却顾簿书劳已甚，独怀僚友意仍存。",
            "新居近指西城路，旧约还寻北海樽。",
            "便欲相期五人者，轩车蚤晚下宫门。"
        ],
        "notes": "",
        "id": "4d4fe40a4f0b2cafdac1fa8948d7519b"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言和刘原甫阳春宜白雪",
        "preface": "",
        "paragraphs": [
            "阳春宜白雪，良时宜少年。",
            "试攀琼树枝，芳意已觉妍。",
            "梅花初厌多，杨花乍疑早。",
            "园林光气生，众物竞鲜好。",
            "一春都几日，行乐遽勿迟。",
            "何辞踏泥出，犹当秉烛归。",
            "少年自应然，老大宁复尔。",
            "岂不感物华，尚能强醇醴。"
        ],
        "notes": "",
        "id": "db93f6499ab52c4edcf4c5d1bc92f92a"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言送韩玉汝知洋州",
        "preface": "",
        "paragraphs": [
            "帝制一海内，画州以域民。",
            "小大虽有殊，执任两各均。",
            "祖宗初垂统，所重尤守臣。",
            "授受何其艰，便坐躬简轮。",
            "承平弥百年，法敝几不泯。",
            "其文岂弗具，其实盖已沦。",
            "遂令师帅官，十九非其人。",
            "韩侯出名家，英声迈俦伦。",
            "昔为两剧县，遗美今犹新。",
            "匪直郡邑良，固是台阁珍。",
            "胡然不留用，出驾双朱轮。",
            "洋州实大府，左右控蜀秦。",
            "厥土从古乐，厥俗于兹淳。",
            "侯才何足施，谈笑坐养神。",
            "君子学无苟，不让诚当仁。",
            "既富而后教，礼义庶可循。",
            "坐听千里谣，上彻九重宸。",
            "表以视四方，宠以厉缙绅。",
            "因之明黜陟，审辨玉与珉。",
            "尚使天下治，复如前代纯。",
            "鄙言真区区，感激为侯陈。"
        ],
        "notes": "",
        "id": "8975bb19fe4ec4e088f2aa3b49f41993"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言送辛有终知鄂州",
        "preface": "",
        "paragraphs": [
            "江汉交流古要津，高牙大旆压城𬮱。",
            "昔尊丞相初开府，今属郎官试治民。",
            "迎路壶浆因问俗，前车弩矢便行春。",
            "由来美化先南国，遗乐犹应咏错薪。"
        ],
        "notes": "",
        "id": "fd7651d7d65400712aa4a57c3f2d825b"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言蓬莱山送徐仲微赴蓬莱令",
        "preface": "",
        "paragraphs": [
            "渤海三神山，蓬莱隠嵯峨。",
            "仙人桂叶舟，浮矣明月波。",
            "惊尘不可到，飞鸟不能过。",
            "世人但传闻，欲往为奈何。",
            "胡然古荒王，甘心事欺𫍡。",
            "于今祷祠迹，往往存山阿。",
            "当时燕齐间，方士肩相摩。",
            "遗俗颇沦胥，官不严禁诃。",
            "子去为邑尹，施舍各有科。",
            "兹实系教化，无宜反媕婀。",
            "平生学诗书，仁术尝切磋。",
            "毋曰百里小，民人岂不多。",
            "谁当之武城，敢复闻弦歌。"
        ],
        "notes": "",
        "id": "450bd822de2a88b40fa325dbce7f4480"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言送句谌通判颍川",
        "preface": "",
        "paragraphs": [
            "朝驱款段北省客，莫驾屏星州治中。",
            "朱颜绿发出尘土，长缨高盖生清风。",
            "彼都之胜实乐国，颍汝交贯淮波通。",
            "使子乞得一麾去，宁复汲汲须江东。"
        ],
        "notes": "",
        "id": "6a0fa51ed4cac6f7eae50d979fb7cb17"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言和邻几答李公达遗嘉庆李",
        "preface": "",
        "paragraphs": [
            "朱实出东土，名独与众殊。",
            "友人重家果，分赠比明珠。",
            "堆盘薄霞色，熨齿清露腴。",
            "恨君赏意浅，有酒空盈壶。"
        ],
        "notes": "",
        "id": "eb451666f3a4ecf3027cd80360df5f79"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言次韵和冲卿省直",
        "preface": "",
        "paragraphs": [
            "省舍实褊迫，强分庭与轩。",
            "君看午热时，何异炊甑然。",
            "内景虽屡清，外物苦益喧。",
            "浊河不足涤，当寻昆仑源。",
            "顾身无羽翼，大叫不得前。",
            "却图须臾济，雪散和冰丸。",
            "嗟我江湖人，胡为投此间。",
            "羡君富高兴，尚堪吟咏烦。"
        ],
        "notes": "",
        "id": "f720bcfb608b787664c6cd67b13d8bdb"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言次韵和邻几喜司马君实钱君倚章伯镇入省之作",
        "preface": "",
        "paragraphs": [
            "我本鲁连徒，放迹江湖滨。",
            "强兹就朝列，俯仰羞众人。",
            "初从东观游，尚得文字亲。",
            "晚为大农属，始与俗吏伦。",
            "簿书异我学，勾校违我贞。",
            "有如锻戈剑，而乃驱匠轮。",
            "颠倒失所措，左右迷厥津。",
            "怳不知适从，但欲逃深榛。",
            "独幸良友朋，志尚略一均。",
            "继今三君来，益欣得有邻。",
            "谁云典司殊，舍次密若鳞。",
            "谁云晤语希，牖户日屡巡。",
            "论文必高妙，谈道皆渊淳。",
            "挥弄麈白玉，倾倒巾紫纶。",
            "谓应餍饥渴，宁复辞昏晨。",
            "愿言勿有倦，行即徂秋春。",
            "宦游固难常，出处各有循。",
            "公等其谓何，我意益欲踆。",
            "一朝成契阔，相望楚与秦。",
            "高会不得再，空将寄音尘。"
        ],
        "notes": "",
        "id": "1143ec6352f8f826bc8fec2a6297a382"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言次韵和景彝秋兴",
        "preface": "",
        "paragraphs": [
            "兰蕙含清露，芙蕖堕绿波。",
            "暑随朝雨尽，凉入暮天多。",
            "已觉金行早，谁调玉烛和。",
            "西风但高咏，将奈绿醽何。"
        ],
        "notes": "",
        "id": "0d777cdc6a0af952bfc033c82c273572"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言次韵和邵不疑省直",
        "preface": "",
        "paragraphs": [
            "蔼蔼大农府，阴阴道南庐。",
            "夜直何其频，我性实已疏。",
            "每来兀兀坐，中怀鬰不舒。",
            "幸兹新凉至，灯火理旧书。",
            "秋风吹我衣，浩然发归思。",
            "念我去江湖，人事不复记。",
            "扰扰弥十年，忽忽都一寐。",
            "中夜慎勿思，无枕不得睡。"
        ],
        "notes": "",
        "id": "b966e4f248dcbe014685a44ef97d399f"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言和君倚景灵行",
        "preface": "",
        "paragraphs": [
            "东城大道何逶迤，中直清庙表六扉。",
            "右临景灵秘馆之翼翼，左带相国浮图之巍巍。",
            "道旁第舍多赩赫，车无停轮马交策。",
            "风尘勃鬰千丈高，素衣化缁双眦塞。",
            "南阡穷巷我所居，上下省户两岁余。",
            "病躯羸乘实厌畏，每趋径路宫城隅。",
            "宫墙倚空背环极，隠嶙楼台露金碧。",
            "朝霞夕照天半明，墙下行人徒眩惑。",
            "我尝入谒得纵观，威容物采严且完。",
            "鸾车岁岁躬献享，孝思肸蚃通神欢。",
            "重门设卫日常阖，灵境那令世人杂。",
            "但见长松怪石列若屏，突兀阴森两遮匝。",
            "我家东南沧海涯，乘时偶来观德辉。",
            "归飞故隠自有期，何必于此空叹欷。"
        ],
        "notes": "",
        "id": "15c1f27a12594af9d532cb220c0fa951"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言次韵和君实苦雨三首  其一",
        "preface": "",
        "paragraphs": [
            "浩浩雨不止，寥寥风且寒。",
            "敢言裘褐具，尚幸室庐完。",
            "弥月天形晦，无时辙迹干。",
            "田臯何处在，谁复顾萧兰。"
        ],
        "notes": "",
        "id": "8899880e463961d90ab3fda04b1291fb"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言次韵和君实苦雨三首  其二",
        "preface": "",
        "paragraphs": [
            "不见清秋月，悠悠雨过弦。",
            "重阳初未解，委照固无偏。",
            "安得长风御，都驱宿蔼旋。",
            "还当三五夕，圆魄独当天。"
        ],
        "notes": "",
        "id": "369c785534dccfe24e5d29efd0b8cc6b"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言次韵和君实苦雨三首  其三",
        "preface": "",
        "paragraphs": [
            "积潦高秋后，幽居病客心。",
            "每怜荷折盖，犹爱菊包金。",
            "独坐有余恨，临觞莫厌深。",
            "多情省郎直，永夜祗清吟。"
        ],
        "notes": "",
        "id": "793fff728f318efdd152d50d58d2429e"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言送徐同年谔出京",
        "preface": "",
        "paragraphs": [
            "激立几年志，淹迟一日亨。",
            "还家昼锦乐，拜寿彩衣荣。",
            "未辟诸侯府，无矜晚宦情。",
            "重来奏千牍，应笑旧题名。"
        ],
        "notes": "",
        "id": "1f6fb1547d9b621da3e301df58658909"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "代人进南郊礼成",
        "preface": "",
        "paragraphs": [
            "宋德承天序，郊丘必以时。",
            "先期发明诏，戒日具多仪。",
            "閟馆严真祖，清宫谨大祠。",
            "孝思追祖考，禋祀致神祇。",
            "三圣同升侑，群灵罔弗祗。",
            "声文更旧律，鼎鬲列亲规。",
            "礼乐荣观洽，云雷庆泽施。",
            "欢声充有截，盛事极无遗。",
            "皇祚千龄永，成能万世宜。",
            "臣心奚以答，歌颂一毫厘。"
        ],
        "notes": "",
        "id": "ed3a4a3610abcfe5767e79c924a05c33"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "晚雨后过城东",
        "preface": "",
        "paragraphs": [
            "东城雨始歇，紫陌无纤埃。",
            "佳气四面起，游光泛楼台。",
            "日莫市井合，叫舞何喧豗。",
            "我时骑过之，顾瞻颜屡开。",
            "欣其幸如此，平岁无愁猜。",
            "吾人虽安坐，犹能咏康哉。"
        ],
        "notes": "",
        "id": "d59553f0657dad8bbcedfa55a5977af3"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "和江邻几送文丞相还游普安院",
        "preface": "",
        "paragraphs": [
            "扰扰市朝士，一身众役该。",
            "官曹畏职业，人事烦往来。",
            "朝出被风雨，莫还冲尘埃。",
            "竟岁长若此，何时能休哉。",
            "适闻丞相行，巾车城西隈。",
            "冠盖盛出送，车马相喧豗。",
            "吾有四君子，约言共追陪。",
            "乌躔转背午，归来倦支骸。",
            "道旁有精舍，聊兹释鞍彍。",
            "殿阁鬰四合，高明绝纤灰。",
            "曲池含清波，鱼鸟中沿洄。",
            "禁园直南望，参差隠楼台。",
            "秋风肃众物，野气日夕佳。",
            "幽趣坌来会，俗纷顿可推。",
            "高情缅山水，剧语杂讥诙。",
            "清赏何以娱，一枰聊为开。",
            "岂徒事争决，要且资欢咍。",
            "谓言坐上客，兹乐那易谐。",
            "城中苦多事，况复日月催。",
            "功名未有立，壮志先欲摧。",
            "幸时得闲暇，一出纾吾怀。",
            "此言固可结，此愿惟恐乖。",
            "须臾夕照下，欲起姑徘徊。",
            "揽辔更留顾，余兴无穷涯。"
        ],
        "notes": "",
        "id": "184e9b38a340668dc97e6c0c266c2c80"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言和王微之渔阳图",
        "preface": "",
        "paragraphs": [
            "燕山自是汉家地，北望分明掌股间。",
            "休作画图张屋壁，空令壮士老朱颜。"
        ],
        "notes": "",
        "id": "ed6ecf50df71aa3360f23ef41a365ae2"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言送袁陟通判抚州",
        "preface": "",
        "paragraphs": [
            "上林珊瑚枝，太液琉璃波。",
            "孔鸾相徘徊，凫鷃不敢过。",
            "嘉树日零落，清流成恶腐。",
            "凡鸟鬬嬉鸣，珍群摇翮去。",
            "去兮将安之，江山敛羽仪。",
            "何时复来还，聊以三岁期。"
        ],
        "notes": "",
        "id": "364446dcb22b1a80107a3147f3fa3027"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言过江邻几官舍  其一",
        "preface": "",
        "paragraphs": [
            "君舍城之背，萧然十亩余。",
            "四垣通野墅，一舸泛官渠。",
            "夏木阴成后，凉天雨歇初。",
            "公门日无事，觞咏莫容疏。"
        ],
        "notes": "",
        "id": "014d17ba448ca893ecbc0ad6b16b9cff"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言过江邻几官舍  其二",
        "preface": "",
        "paragraphs": [
            "埼岸浅可弄，平流清且漪。",
            "葭蒲乱垂影，鱼鸟悉浮嬉。",
            "浩荡江湖思，差池林壑期。",
            "谁能共兹语，终约不吾欺。"
        ],
        "notes": "",
        "id": "58b8e0f7b7ae9aa383bf5adadf8fd936"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言过江邻几官舍  其三",
        "preface": "",
        "paragraphs": [
            "愿见岂辞远，况从吾友行。",
            "清谈开愤懑，高咏听铿鍧。",
            "赤日烦暑却，晚风凉气生。",
            "归鞍任倾倒，莫惜釂余觥。"
        ],
        "notes": "",
        "id": "a4d3e2aaba0115dbef0de0b6eaa30982"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言奉酬杨祖二阁老中书省斋宿见寄",
        "preface": "",
        "paragraphs": [
            "词省非吾据，维应頼两公。",
            "自怜虽壮齿，多病祗衰翁。",
            "饮兴端难强，诗情久已穷。",
            "还家即高卧，客辙任西东。"
        ],
        "notes": "",
        "id": "7517f51ec56b2ca8db29b2b0ca0bfb3c"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言送苏结赴蜀州推官",
        "preface": "",
        "paragraphs": [
            "嘉陵剑阁万里道，自古当为行役忧。",
            "于今帝制自无外，仕者何必尽中州。",
            "我昔成都两岁留，春风秋月多遨游。",
            "须知锦城虽云乐，不如早还沧海头。"
        ],
        "notes": "",
        "id": "65510849ec79692eb0c752bf6870aff6"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言后殿考进士解嘲",
        "preface": "",
        "paragraphs": [
            "绛阙连碧城，白日横采霓。",
            "钧天万舞彻，鸾凤鸣且飞。",
            "我为帝所游，十日不知返。",
            "我乐殊未央，尚恨春昼短。",
            "东风吹蟠桃，花落满我衣。",
            "拂去还复来，悠然生我思。",
            "顾谢众仙人，我自人间世。",
            "世累虽可憎，天上亦多事。"
        ],
        "notes": "",
        "id": "33e595c4810a780eda3f7e704807cdcc"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言和吴仲庶延艺阁后牡丹花  其一",
        "preface": "",
        "paragraphs": [
            "零落栏杆暗藓侵，花苞憔悴怨春深。",
            "吾君意在延经艺，不学前王宴豫心。"
        ],
        "notes": "",
        "id": "40d1bce664d338d1281995638a865ee4"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言和吴仲庶延艺阁后牡丹花  其二",
        "preface": "",
        "paragraphs": [
            "承明待诏尽名儒，一愿当君奏六符。",
            "独笑开元供奉客，惟将歌句奉欢娱。"
        ],
        "notes": "",
        "id": "30bf69ca9a92b29ce2a54673ce0c08ef"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言送密学施侍郎知杭州",
        "preface": "",
        "paragraphs": [
            "塞外风烟河上尘，归来始觉二毛新。",
            "承明自厌频趋直，沧海还思一濯巾。",
            "幕府旌旗初压境，画船歌吹便行春。",
            "湖山满目旧游在，何日从公醉紫莼。"
        ],
        "notes": "",
        "id": "586c3ba7924debee0b8eb8ac1b38bf62"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "奉祠东太乙宫七首 七言步虚辞二首 其一",
        "preface": "",
        "paragraphs": [
            "碧城绛阙半夜开，翠旗玉节相徘徊。",
            "景光散堕灯火蔽，步虚一声天上来。"
        ],
        "notes": "",
        "id": "f53b39022a3760fca6c98baf12f3780c"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "奉祠东太乙宫七首 七言步虚辞二首 其二",
        "preface": "",
        "paragraphs": [
            "赤乌鼓舞扬朝晖，白榆零落收夕霏。",
            "侍臣再拜谢神贶，步虚一声天上归。"
        ],
        "notes": "",
        "id": "140189699567a4258974da41a995ed79"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "奉祠东太乙宫七首 五言读道书一首",
        "preface": "",
        "paragraphs": [
            "甘泉三日斋，读尽群王书。",
            "天风起寒门，便欲凌太虚。",
            "顾身无羽翼，叹息知何如。"
        ],
        "notes": "",
        "id": "3431e13abc058f7180463de2ba6ccc8d"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "奉祠东太乙宫七首 五言齐居有感一首",
        "preface": "",
        "paragraphs": [
            "城中尘埃多，白日迷东西。",
            "城中市井喧，半夜犹鼓鼙。",
            "我本江海人，偶来东都客。",
            "寸心虽自丹，两鬓颇欲白。",
            "一为城南宿，晚若与世违。",
            "不闻车马音，但见烟霞飞。",
            "自喜复自羞，胡然久羁旅。",
            "秋风弄涛时，聊可整归𫇛。"
        ],
        "notes": "",
        "id": "eac171ed5bbf531a76ca14b8218247d8"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "奉祠东太乙宫七首 七言致斋一首",
        "preface": "",
        "paragraphs": [
            "君王无意学神仙，独为苍生致吉蠲。",
            "四月麦苗殊未好，一番灵雨即丰年。"
        ],
        "notes": "",
        "id": "13d8da540ba079f43deb0ee88dfdf5ff"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "奉祠东太乙宫七首 七言祀毕大雨一首",
        "preface": "",
        "paragraphs": [
            "由来圣作与天通，甘泽祥飚撤俎中。",
            "更赐太元千岁策，平明驰贺未央宫。"
        ],
        "notes": "",
        "id": "9872a4aa90420ec36f7133c78fe93b71"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "奉祠东太乙宫七首 七言斋居寄杨祖二阁老一首",
        "preface": "",
        "paragraphs": [
            "萧洒城南尺五天，昼凉高枕梦游仙。",
            "劳君挥翰紫宸里，汗浥朝衣不得眠。"
        ],
        "notes": "",
        "id": "db7535afcdfa78e417d3b753f606e0fa"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言西太乙宫致斋遣兴二首  其一",
        "preface": "",
        "paragraphs": [
            "城中暑雨方鬰陶，城外秋风已萧瑟。",
            "下马解衣高枕眠，惟恐祠官报归日。"
        ],
        "notes": "",
        "id": "3c21223aeef4c52b6b58432168d7a7a8"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言西太乙宫致斋遣兴二首  其二",
        "preface": "",
        "paragraphs": [
            "我来西郊始三日，超然便若与世违。",
            "市朝迺在咫尺尔，况复万里沧浪归。"
        ],
        "notes": "",
        "id": "7816a040f5d15c064b60e00c067c372c"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言访净因琏上人一首",
        "preface": "",
        "paragraphs": [
            "春风才得马蹄干，便向城西学问禅。",
            "不是重阴开白日，自披云雾睹青天。"
        ],
        "notes": "",
        "id": "e5463de804d94c30948b6e96aeb3582d"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "次韵和张元常中秋夜不见月",
        "preface": "",
        "paragraphs": [
            "月色初无别，人心自有分。",
            "长令照清夜，犹胜掩重云。",
            "老去欢难强，衰来饮易醺。",
            "君家富歌管，独不使人闻。"
        ],
        "notes": "",
        "id": "c0b2ee1b128ae681d084fea5bca4f2cf"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "送刘定下第",
        "preface": "",
        "paragraphs": [
            "六科收贤才，所得岂非真。",
            "奈何如刘子，反尔弃若沦。",
            "众颇为我嗟，我斯自能信。",
            "言也尚莫知，行之得无讱。",
            "谢去不复顾，所重非吾身。",
            "孝友且为政，况兹有民人。",
            "广陵昔富都，今已空残甚。",
            "行矣思自强，公卿皆子任。"
        ],
        "notes": "",
        "id": "9f75ea1a53c6e6da516196ce87238772"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "吊普济大师",
        "preface": "",
        "paragraphs": [
            "乡里多长者，平生爱斯人。",
            "谁言相识晚，俯仰迹已陈。",
            "短章昔固许，挂剑义所申。",
            "空堂对孤咏，寂寞犹相亲。"
        ],
        "notes": "",
        "id": "a8a2643b2f6956554f947599c3563acd"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "南漪堂",
        "preface": "",
        "paragraphs": [
            "山绕湖堂寺绕山，平生愿向此中闲。",
            "青云白水相浮荡，野客高僧独往还。",
            "少年自嫌轩冕累，因循将恐鬓须斑。",
            "南漪最是逍遥地，且挹清波濯愧颜。"
        ],
        "notes": "",
        "id": "f5bb31b00b9cb746fc0988f995269153"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "次韵和少述秋兴",
        "preface": "",
        "paragraphs": [
            "浩荡西风动客裾，飘然归思满田庐。",
            "少时岂省为名误，老去真知与世疏。",
            "胜事祗随诗句尽，壮怀犹向酒杯舒。",
            "南山已有终年约，三径何年得自除。"
        ],
        "notes": "",
        "id": "d2601b30464e7965938b8658edbc321e"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "送诸进士赴试礼部",
        "preface": "",
        "paragraphs": [
            "吾州号多士，今兹见诸生。",
            "自非中正旧，焉识乡里评。",
            "但喜后来秀，纷若春华荣。",
            "高会存故事，工歌追鹿鸣。",
            "劝酬皆嘉宾，杂奏瑟与笙。",
            "何以为子赠，赠子毋骄盈。",
            "一献未足信，要之观厥成。",
            "行矣其自厉，倾耳闻吉声。"
        ],
        "notes": "",
        "id": "b7c19d4b60745717c38f0aa77a0d3a61"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "次韵和李审言上元寄王岩夫",
        "preface": "",
        "paragraphs": [
            "此都豪丽岁仍丰，此夕都人凯乐中。",
            "车马笙箫千里至，楼台灯火九衢通。",
            "香舆轧轧凌风驶，粉袂翩翩照地红。",
            "病守行春真莫强，更堪攀倚少年丛。"
        ],
        "notes": "",
        "id": "69ced8939ff42286a05ed90ec2908d0c"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "次韵和王岩夫有美堂会诸年契",
        "preface": "",
        "paragraphs": [
            "西寺题名墨尚新，今为宾主此堂人。",
            "纵谈更起挥青麈，极醉何妨倒紫纶。",
            "梁苑旧游皆已往，吴山高会正临春。",
            "欲知胜事常难得，嘉句先应动荐绅。"
        ],
        "notes": "",
        "id": "11348ee5658a69ef59fee659bef45b5d"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "次韵和卢中甫有美堂会诸年契",
        "preface": "",
        "paragraphs": [
            "华屋陈高会，春风众物新。",
            "嘉宾共科籍，胜事动邦人。",
            "大白期无算，清谈信绝尘。",
            "诗豪两难敌，弱力厌千钧。"
        ],
        "notes": "",
        "id": "1a7868709e2b6edfc4151b7712de8d79"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "次韵和王仲至李审言见寄",
        "preface": "",
        "paragraphs": [
            "相如未用尚文园，暴胜威名世已传。",
            "揽辔一时高莫挹，著书千首浩无边。",
            "顾慙局趣何能驾，望绝骐骝不得前。",
            "圣世料材方责实，便应归泛五湖船。"
        ],
        "notes": "",
        "id": "80cd5548685b68a6e49726060e2048fc"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "次韵和王岩夫见寄",
        "preface": "",
        "paragraphs": [
            "前日移舟就近村，送君西望大梁门。",
            "九重宫阙天光远，千里江湖水气昏。",
            "壮士遨游应自适，少年离别枉伤魂。",
            "北州为政须当厉，即上青云款帝阍。"
        ],
        "notes": "",
        "id": "337d89c49c1a23205812a182fe44c2a5"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "次韵和审言与孙少述会游审言以病不至",
        "preface": "",
        "paragraphs": [
            "三吴高士厌英躔，乘兴南来得暂延。",
            "俗役更思抛吏几，胜游还约泛湖船。",
            "平生慕义如饥渴，自昔论交孰后先。",
            "独恨良朋不相对，一吟嘉句重悁悁。"
        ],
        "notes": "",
        "id": "34da5c1dffb6581f8a7dccc433b589d9"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "次韵和少述见赠兼简审言",
        "preface": "",
        "paragraphs": [
            "十年高卧占东南，禹穴幽纵久已探。",
            "峻节千寻山壁立，虚怀万顷海波涵。",
            "愧非仲举能延士，頼有君公为对谈。",
            "大句联来两豪绝，应知弱力已难堪。"
        ],
        "notes": "",
        "id": "3c4ef97b82ba326550b952064e8d80a9"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "许当郎中自温陵寄诗叙旧游之感奉酬",
        "preface": "",
        "paragraphs": [
            "少小温陵客，于今记昔游。",
            "故人情最厚，嘉句远相求。",
            "胜事成陈迹，流年换白头。",
            "僧坊屡题壁，知有旧痕不。"
        ],
        "notes": "",
        "id": "9ce13dc73165c3ac457120650e2812a6"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "江阴杨使君寄示与杨从事唱和诗一轴奉酬",
        "preface": "",
        "paragraphs": [
            "使君嶷嶷下中台，幕府飘飘得上才。",
            "仲宝初招庾郎至，微之还遇窦生来。",
            "江山满目归吟笔，宾主相忘属酒杯。",
            "自愧邻城非胜赏，联章大轴为谁开。"
        ],
        "notes": "",
        "id": "0f78f0202d26a4cb096fc9f829bf49d4"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "次韵和孙少述润州望海楼",
        "preface": "",
        "paragraphs": [
            "北固峨峨铁瓮完，京口浩浩海门连。",
            "鹏抟羊角来天外，鳌戴方壶献几前。",
            "西府旌旗犹壮睹，南朝宫殿尽苍烟。",
            "登临不用成悲感，自得开怀一旷然。"
        ],
        "notes": "",
        "id": "0b14200a35ae2de30f67feeeeba36cbf"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "次韵和少述雪中见寄",
        "preface": "",
        "paragraphs": [
            "坐看和气变农愁，三白前占岁大收。",
            "未及劝耕巡属县，不妨酾酒望高楼。",
            "剡中人远空相忆，韩子诗成枉见投。",
            "正欲与君论出处，扁舟何日肯东浮。"
        ],
        "notes": "",
        "id": "04e08cb9bc9dd245faeed8c8b5383049"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "和少述春日四首  其一",
        "preface": "",
        "paragraphs": [
            "春日融融二月晴，春风蔼蔼百花明。",
            "少年嬉逐正应急，何处歌箫走马声。"
        ],
        "notes": "",
        "id": "1b45318a2d0d940143216d71b353d869"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "和少述春日四首  其二",
        "preface": "",
        "paragraphs": [
            "风流自古吴王国，一一湖山尽胜游。",
            "上巳清明最佳节，万家临禊锦维舟。"
        ],
        "notes": "",
        "id": "4679d87b47381ee97c8f7cf78f3864d1"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "和少述春日四首  其三",
        "preface": "",
        "paragraphs": [
            "初晴池阁暖无尘，花落丝飞不避人。",
            "秖爱年年好光景，须知华髪一番新。"
        ],
        "notes": "",
        "id": "5bcc4f5cc0a7700eef36a7b3a1c770a8"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "和少述春日四首  其四",
        "preface": "",
        "paragraphs": [
            "卧病江东又见春，高斋长日坐生尘。",
            "看花饮酒应难强，犹有诗情谢故人。"
        ],
        "notes": "",
        "id": "7c319bdabd9d8900388c577bcc7ab046"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "谢王胜之行部浙东还示诗",
        "preface": "",
        "paragraphs": [
            "雒阳贵公子，才气盖九州。",
            "言从承明观，出治东诸侯。",
            "绣衣自天下，龙节横江浮。",
            "威声雷霆发，惠泽河汉流。",
            "簿领谢俗吏，清谈揖前修。",
            "三月初行部，飞帆绝潮头。",
            "诸山嶙嶙出，委蛇转前驺。",
            "众川淙淙来，方洋放扁舟。",
            "仁智得所好，逍然忘百忧。",
            "历访宁惮远，穷探讵辞幽。",
            "高怀期康乐，遯迹嘉远游。",
            "从容顾宾从，此乐复有不。",
            "长歌裁大句，从者谁敢酬。",
            "归来特示我，明珠知暗投。",
            "我本丘樊士，久巳失厥谋。",
            "终无考槃刺，但有伐檀羞。",
            "庶几不远复，未愧公阅休。"
        ],
        "notes": "",
        "id": "b942522fa00383d7b489e0b4583e45d4"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "江氏明荐堂",
        "preface": "",
        "paragraphs": [
            "夫子刚且勇，一摧遂终身。",
            "于今斗牛间，鬰然气不申。",
            "平生慕用意，碣刻留千春。",
            "更为祠堂咏，尚代鸡酒陈。"
        ],
        "notes": "",
        "id": "979d83fbd9e6474e8e0acc8e086934b8"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "次韵和鞠颜叔游山",
        "preface": "",
        "paragraphs": [
            "吏案方无事，朋游出近山。",
            "相从得所好，终日有余闲。",
            "弃置形骸外，逍遥宇宙间。",
            "谷风吹淅淅，涧水濯潺潺。",
            "灌木开云荫，余花散锦班。",
            "轻舆留石步，短棹下湖湾。",
            "古寺群峰合，孤洲万竹环。",
            "紫鳞惊跃起，白羽倦飞还。",
            "对酒忘尘事，临流见病颜。",
            "支离真可笑，光景信难攀。",
            "且共𬯎然醉，谁知是闭关。"
        ],
        "notes": "",
        "id": "4e62396ad6108118539274cd340c8b84"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "平望道中",
        "preface": "",
        "paragraphs": [
            "积水不知际，孤舟缘断隄。",
            "新晴寒气薄，短日暮天低。",
            "为客情犹昨，重来路已迷。",
            "区区何计了，长负旧林栖。"
        ],
        "notes": "",
        "id": "4b530a5da6aa41d4dcf6e1bd6c750e1c"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "将至京口先寄孙少述并呈晏子俞",
        "preface": "",
        "paragraphs": [
            "为郡无闻困米盐，先生有道独幽潜。",
            "豫章因甚尊徐孺，益部何能诎蜀严。",
            "已脱簿书身自放，肆寻山水意宁厌。",
            "京江最欲方洋处，愿从屏星卷画幨。"
        ],
        "notes": "",
        "id": "823ca66f6366fb3c65256a27cee225ab"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "奉酬润州余少卿见寄",
        "preface": "",
        "paragraphs": [
            "两镇旌旗对抚邦，老成循政独难双。",
            "赐环已许归西省，拥檝方来绝大江。",
            "后乘愿陪幽赏尽，诗新顿使勇心降。",
            "主人意厚春潮小，且卷孤帆偃画杠。"
        ],
        "notes": "",
        "id": "433bc1d41fea811f6a4d1b50c6bf6128"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "到淮南",
        "preface": "",
        "paragraphs": [
            "吴山已远见淮山，未觉风尘上客颜。",
            "家在沧浪重回首，彷徉且作半年闲。"
        ],
        "notes": "",
        "id": "ea6b0528749d7c8bab1711d5dcdd230b"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "戏卢中甫钱才翁",
        "preface": "",
        "paragraphs": [
            "晴日春风花气浮，少年嬉逐满扬州。",
            "谁怜居士身常病，独坐空船理白头。"
        ],
        "notes": "",
        "id": "5e4ea7b051652e699a1d221053fe024b"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "山光寺一首",
        "preface": "",
        "paragraphs": [
            "高台已倾曲池平，江都宫殿野草生。",
            "隋家事远不须问，淮南非复百年城。"
        ],
        "notes": "",
        "id": "f9f77f055382d8418266ba5d2c470bb5"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "谢太傅庙",
        "preface": "",
        "paragraphs": [
            "功业由来出偶然，晋师岂必胜苻坚。",
            "谢公更欲收民望，故筑新城坐自全。"
        ],
        "notes": "",
        "id": "ac6f14beed2bcf7cce39cac2e684aa94"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "自扬州与中甫才翁偕行",
        "preface": "",
        "paragraphs": [
            "相遇得所好，相从如所期。",
            "平生慕朋友，形迹无牵羁。",
            "道路远千里，冬春逾再时。",
            "要将穷吾乐，勿厌行迟迟。"
        ],
        "notes": "",
        "id": "6d5400e1eeca19f9ec7420e7c983e5c6"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "和才翁行次山阳",
        "preface": "",
        "paragraphs": [
            "滟滟春波绕廓回，飞花无数逐风埃。",
            "山阳旧客谁相识，尪病区区又到来。"
        ],
        "notes": "",
        "id": "ac95a2be69c67e08476ec03c9d439565"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "甓社湖",
        "preface": "",
        "paragraphs": [
            "青天澹无云，白水平无波。",
            "拖舟镜中行，奈此清绝何。",
            "我行不自亟，三日才百里。",
            "卷卷何所感，似泛吴江水。",
            "湖水清无际，清极不可触。",
            "吾缨初自洁，将安濯吾足。"
        ],
        "notes": "",
        "id": "ad89a6d843400447ad69b47af94e6ec5"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "和中甫新开湖",
        "preface": "",
        "paragraphs": [
            "渺渺清波百里浮，昔游曾是一扁舟。",
            "十年人事都如梦，犹识湖边旧客邮。"
        ],
        "notes": "",
        "id": "06184dc7a302d997451a3c5aaef71d2c"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "和中甫吕氏园亭",
        "preface": "",
        "paragraphs": [
            "长日阴阴雨与风，病夫高卧一舟中。",
            "少年欢气谁能遏，纵走名园看落红。"
        ],
        "notes": "",
        "id": "8f3e13bc4a786d0d6fa01fc49311181f"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "题扬州山光寺",
        "preface": "",
        "paragraphs": [
            "高台已倾池已平，隋家宫殿春草生。",
            "千年前事何足叹，淮南非复旧时城。"
        ],
        "notes": "",
        "id": "81033caf3891e74fb46d5e2ea0c362f5"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "十一月二十二日朝辞",
        "preface": "",
        "paragraphs": [
            "朝辞承明殿，莫下金马门。",
            "伏读明诏意，仰思圣主恩。",
            "蠢彼獯鬻氏，礼数迺弟昆。",
            "帝初务息民，金缯代更屯。",
            "嗣皇谨遵业，使传交塞垣。",
            "下臣非知古，有舌讵得论。",
            "恭承丁宁命，敢不夙夜奔。"
        ],
        "notes": "",
        "id": "11a8216a01bbd6744f36e3843df4366b"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言出都",
        "preface": "",
        "paragraphs": [
            "十年中都官，未审去宫阙。",
            "一朝使万里，驿骑催早发。",
            "徘徊景阳道，瞻望未央闼。",
            "高城接浮云，佳气正蟠鬰。",
            "我马何迟迟，中情屡如失。",
            "王事戒靡盬，臣心敢它恤。",
            "曷月还归哉，归期幸可必。"
        ],
        "notes": "",
        "id": "86c3b7c6c9f097efd43140ae85235c8f"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言出都日大雪",
        "preface": "",
        "paragraphs": [
            "朔风万里来，一夜卷飞雪。",
            "漫漫国门路，转毂失故辙。",
            "鸟翼压不开，马蹄僵欲折。",
            "问我行安之，衔命使胡羯。",
            "君恩念勤远，敦遣礼无缺。",
            "赐金戒私装，卜日出汉节。",
            "太官载供张，廐马先简阅。",
            "光华自难胜，敢复诉劳苶。",
            "独哀徒御众，驱驰犯寒切。",
            "每怀实靡及，勗尔保嘉烈。"
        ],
        "notes": "",
        "id": "be35ab69db4eb7a368812b272d76f75d"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言陈桥驿",
        "preface": "",
        "paragraphs": [
            "天命岂人力，神功非智闚。",
            "艺祖昔臣周，周德久已衰。",
            "上将分六师，北征在郊圻。",
            "士卒中夜起，神器仓猝移。",
            "谁言一朝变，迺定万世基。",
            "国门一舍地，传舍犹当时。",
            "故老无复存，遗话嗟何知。",
            "维留威神在，凛然万方归。"
        ],
        "notes": "",
        "id": "60eb5f5dba3ed680e6bc8520a1acdfaa"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言城北别亲友",
        "preface": "",
        "paragraphs": [
            "朝出北门道，后车何轰轰。",
            "顾皆我亲友，送我胡中行。",
            "置酒古寺堂，劝酌纷纵横。",
            "饮阑眎四坐，悄若意弗平。",
            "试问坐上客，客言安敢承。",
            "谓我自慷慨，固无儿女情。",
            "幸当无事时，奚忽为北征。",
            "怜我不受辱，往拜单于营。",
            "忧我衰病余，跋涉万里程。",
            "二者所不堪，奈何谁使令。",
            "我笑谓坐客，我岂徇利名。",
            "仕既不得已，王命方丁宁。",
            "上羞傅介子，下愧苏子卿。",
            "第结匈奴心，以保先帝盟。",
            "惓惓谢亲友，敢辞釂余觥。"
        ],
        "notes": "",
        "id": "9736fa3dc7207cc8c94828937045f877"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言信武殿",
        "preface": "",
        "paragraphs": [
            "匈奴昔南牧，先帝躬濯征。",
            "旌旗从天下，龙虎百万兵。",
            "元臣坐帷幄，大将当鼓钲。",
            "黄盖临城楼，城下万岁声。",
            "卷起黄河波，飘入单于营。",
            "单于胆先破，犬羊乱纵横。",
            "大黄殪贤王，京观封鲵鲸。",
            "甘雨洗原野，清风扫膻腥。",
            "王师奏凯归，残胡稽颡盟。",
            "于今五十载，北塞维蚕耕。",
            "黎民亦何知，但见原庙成。",
            "下臣方奉使，过谒慓若惊。",
            "威神敢云测，尚冀通精诚。"
        ],
        "notes": "",
        "id": "d9818e697bd148dcead63e3f1212fe46"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "五言道中见新月寄内",
        "preface": "",
        "paragraphs": [
            "离别始十日，已若十岁长。",
            "行行见新月，泪下不成行。",
            "念我一身出，万里使临湟。",
            "王命不得辞，上马犹慨慷。",
            "一日不见君，中怀始徊徨。",
            "我行朔方道，风沙杂冰霜。",
            "朱颜最先黧，绿髪次第苍。",
            "腰带减旧围，衣巾散余香。",
            "邮亭苦夜永，灯火寒无光。",
            "独歌使谁和，孤吟讵成章。",
            "辗转不得寐，感极还自伤。",
            "思君知何如，百语不一详。",
            "胡雁方南飞，玉音未可望。",
            "愿君爱玉体，日看庭树芳。",
            "欲知归期蚤，东风弄浮阳。"
        ],
        "notes": "",
        "id": "339cce7885d8ce213ee0fefb11a0899d"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言烽火台二首  其一",
        "preface": "",
        "paragraphs": [
            "历历相望隠旧堆，狐穿兔穴半空摧。",
            "行人不识问野老，云是昔时烽火台。"
        ],
        "notes": "",
        "id": "9cd7471d694edb12092c6a82d1f6b40e"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言烽火台二首  其二",
        "preface": "",
        "paragraphs": [
            "烽火销来五十年，居民初不识戈鋋。",
            "耕桑满野帝何力，千里边城自晏然。"
        ],
        "notes": "",
        "id": "6c15386226e034f41fb9601ac02d5ffc"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言老农问",
        "preface": "",
        "paragraphs": [
            "使者輶车岁不停，金缯兼载价连城。",
            "洛阳年少今何怯，未省传闻敢请缨。"
        ],
        "notes": "",
        "id": "308c5a537cd60ef9b410db2234576599"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言答老农",
        "preface": "",
        "paragraphs": [
            "圣主仁恩务息民，收兵方外卷威神。",
            "老农自保太平乐，焉用空言羞使臣。"
        ],
        "notes": "",
        "id": "a02a929b201b4a20353edf317253ae51"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言将至瀛州从事张祥寄诗和答",
        "preface": "",
        "paragraphs": [
            "驿骑驱驰万里身，锦貂浑欲变缁尘。",
            "平生未识行边地，今日初欣遇故人。",
            "洗眼已惊双鲤至，相看应讶二毛新。",
            "羡君独得从军乐，三岁高阳幕里宾。"
        ],
        "notes": "",
        "id": "a0b8342b78730bde0a16b21d3df60a48"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言道中示三使二首  其一",
        "preface": "",
        "paragraphs": [
            "初持诏节下宫衙，四牡临门敢顾家。",
            "稍远郊畿还感慨，却瞻原隰自光华。",
            "使行万里谁非病，义重千钧始拜嘉。",
            "遥指燕山数归日，都城犹未有多花。"
        ],
        "notes": "",
        "id": "dd3def8046b3f1352a6e231b33cdb6e5"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言道中示三使二首  其二",
        "preface": "",
        "paragraphs": [
            "汉家恩信抚群戎，坐息边民乐岁丰。",
            "自古所求中国治，于今无复四夷功。",
            "金缯但取一州赋，使介何辞万里通。",
            "顾我衰羸岂堪此，共扬威命頼诸公。"
        ],
        "notes": "",
        "id": "3df4914d03ad79c254fccfded726b88d"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "七言雄州遇唐子方奉使先还奉赠",
        "preface": "",
        "paragraphs": [
            "拥节才临塞北垣，正逢归骑下幽燕。",
            "昔初并命银台下，今独先还赭案前。",
            "胡地风沙辞异域，汉家日月望中天。",
            "边城尊酒虽云乐，闻说腥膻更惨然。"
        ],
        "notes": "",
        "id": "4edefa5c780d21c3a63b8b094db79b3b"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "使还雄州曹使君夜会戏赠三首  其一",
        "preface": "",
        "paragraphs": [
            "风霜满面使胡归，洗眼看君喜可知。",
            "更出佳人对红烛，今宵醉倒欲何辞。"
        ],
        "notes": "",
        "id": "66a9cd3c0faca37df0e2f52f462383f5"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "使还雄州曹使君夜会戏赠三首  其二",
        "preface": "",
        "paragraphs": [
            "法曲新声出禁坊，边城一听醉千觞。",
            "明朝便是南归客，已觉身飞日月傍。"
        ],
        "notes": "",
        "id": "1a87d64c068933a117ad2e09986dcbfe"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "使还雄州曹使君夜会戏赠三首  其三",
        "preface": "",
        "paragraphs": [
            "粉面娇环红绣裙，主翁独遣劝佳宾。",
            "它时金谷重相遇，还许尊前问故人。"
        ],
        "notes": "",
        "id": "87bf65aa8818df28b3e03342d6586188"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "发瓦桥十里而河梁败还坐客亭复上马戏咏道旁垂柳二首  其一",
        "preface": "",
        "paragraphs": [
            "客亭门外纤纤柳，解使行人去复还。",
            "为谢春风摇荡意，上林桃杏正堪攀。"
        ],
        "notes": "",
        "id": "ebcce4a5f4d3cef754c4b81b76a3414d"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "发瓦桥十里而河梁败还坐客亭复上马戏咏道旁垂柳二首  其二",
        "preface": "",
        "paragraphs": [
            "行尽塘陂日已西，回头绿树却迟迟。",
            "柔条秀绝向人甚，忍不从容折一枝。"
        ],
        "notes": "",
        "id": "38d8aca938ee2d4e868d137dd3fcbdea"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "过",
        "preface": "",
        "paragraphs": [
            "风沙敝尽旧狐裘，走马归来过冀州。",
            "闻报故人当邂逅，便临近馆为迟留。",
            "不容倾盖论时事，空寄新诗写客愁。",
            "却望后车尘已合，箫声清断去如流。"
        ],
        "notes": "",
        "id": "ff5e2bc8084227620cbe869dfb0e19a4"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "至澶州遇吴长文谒告归奉赠",
        "preface": "",
        "paragraphs": [
            "万里风霜一病身，归来初喜渡河津。",
            "举头已近长安日，洗眼先逢玉署人。",
            "平昔每嫌疏馆舍，今兹暂许接车尘。",
            "延英对后应多暇，东阁期谁共赏春。"
        ],
        "notes": "",
        "id": "e86d2775a58a00dd5dec9227f03966e3"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "还家自戏二首  其一",
        "preface": "",
        "paragraphs": [
            "忆昨边城初见春，纤纤垂柳正矜新。",
            "不知远客贪归意，欲把狂丝系画轮。"
        ],
        "notes": "",
        "id": "ec3eeab81d312c58051d79da7f87be6c"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "还家自戏二首  其二",
        "preface": "",
        "paragraphs": [
            "远客归来眼自明，小桃满院笑相迎。",
            "当时若折边城柳，定负春风薄行名。"
        ],
        "notes": "",
        "id": "776406d9802060b7bf423f98371d2bb7"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "出都",
        "preface": "",
        "paragraphs": [
            "秋风归梦入东吴，乞得城居占越湖。",
            "圣主恩深未知报，岂如张翰为莼鲈。"
        ],
        "notes": "",
        "id": "8915381aa6ec171d3aa24fb94749e299"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "赠李审言",
        "preface": "",
        "paragraphs": [
            "使节葳蕤出汉宫，我方受瑞守江东。",
            "解还印绶甘元礼，霁去威严幸弱翁。",
            "金珮并辞丹屏下，画舲相接汴波中。",
            "过江弩矢应交路，敛避须如御史骢。"
        ],
        "notes": "",
        "id": "b50a374d5c581865d661e8ddd1569959"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "赠王平甫",
        "preface": "",
        "paragraphs": [
            "轻舟喜出大梁城，更得高才共载行。",
            "海内相知君与操，从容尊酒论平生。"
        ],
        "notes": "",
        "id": "6d3c88a50a17c846d34aefbae5a752a5"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "漕舟",
        "preface": "",
        "paragraphs": [
            "漕舟上太仓，一钟且千金。",
            "太仓无陈积，漕舟来无极。",
            "畿兵已十万，三垂戍更多。",
            "庙堂方济师，将奈东南何。"
        ],
        "notes": "",
        "id": "b5d94c8b3206b798010ec63e8eefe998"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "汴河赠审言",
        "preface": "",
        "paragraphs": [
            "黄流千里从天来，中贯帝居萦斗魁。",
            "与君共宣圣主德，余波渐暨东南垓。"
        ],
        "notes": "",
        "id": "6777e5dbd31b1f2e208f59e828378322"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "平甫许诗未至还赠",
        "preface": "",
        "paragraphs": [
            "平生每愧不能诗，今与诗豪昼夜随。",
            "已许大篇须强和，少收锋锷始相知。"
        ],
        "notes": "",
        "id": "a29488dda3f833c412247af63a7cf70c"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "淮阴侯庙",
        "preface": "",
        "paragraphs": [
            "淮阴本自市人子，始定三齐便请王。",
            "明哲保身非所责，如何终欲比张良。"
        ],
        "notes": "",
        "id": "25b8fce421ce935f9346cff5081d06bb"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "和平甫寄介甫羡会稽之行",
        "preface": "",
        "paragraphs": [
            "君家兄弟古人期，入直西垣已恨迟。",
            "莫羡迂疏乞州去，朝廷多事待论思。"
        ],
        "notes": "",
        "id": "9d84339ad9258897bc4b25f1ed94f7c5"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "和平甫越州",
        "preface": "",
        "paragraphs": [
            "六朝开国尽东州，此地常居第一流。",
            "四海今皆归圣主，万兵犹得眎元侯。",
            "江山执胜登临好，市邑空残赋役稠。",
            "我去正应千百虑，不知能复纵吟不。"
        ],
        "notes": "",
        "id": "4a65db5fc360c140938d2469a008de93"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "淮山",
        "preface": "",
        "paragraphs": [
            "淮山万重紫，淮波千里清。",
            "聊兹快吾目，又以洁吾缨。",
            "夷门多尘埃，黄河自泥浊。",
            "我行何迟迟，回望未央阁。"
        ],
        "notes": "",
        "id": "30efe96269f512722e92366265657aae"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "将至钱塘先寄施侍郎",
        "preface": "",
        "paragraphs": [
            "忆时送公公索诗，欲从公醉亦狂辞。",
            "今叨东镇恩方厚，更过邻城喜可知。",
            "已分尊前非敌量，独怜湖上失春期。",
            "江南地煖霜无力，橘绿莼丹蟹自肥。"
        ],
        "notes": "",
        "id": "140f4b0a255501cfd689e706800e04b0"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "送十二叔归巴陵",
        "preface": "",
        "paragraphs": [
            "读书不遇古所有，闲居得地今日稀。",
            "世故纷纷定难了，况独身已与众违。",
            "洞庭水清君山碧，白酒满市鱼满矶。",
            "都门一到十日耳，犹恨风尘污我衣。"
        ],
        "notes": "",
        "id": "e6183dae6806cac72847febbf1669a73"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "至乐斋",
        "preface": "",
        "paragraphs": [
            "至人得至美，迺能游至乐。",
            "兹理难与言，纷纷徒尔学。",
            "五经陈纵横，夫岂非糟粕。",
            "吾方任常然，来者尚吾觉。"
        ],
        "notes": "",
        "id": "e6651eec181ac314bcb3ea5a74a9bc8e"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "昼寐",
        "preface": "",
        "paragraphs": [
            "衙退冠佩捐，吏休簿书却。",
            "山城宾客稀，永日卧高阁。"
        ],
        "notes": "",
        "id": "2ebea2f00d3d192a9f51987bcb64530b"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "山中乐",
        "preface": "",
        "paragraphs": [
            "谁言府中居，自得山中乐。",
            "独醉还自醒，无人事酬酢。"
        ],
        "notes": "",
        "id": "a9db37a95db7e9b59eee1f75c545d106"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "鉴湖",
        "preface": "",
        "paragraphs": [
            "鉴湖千顷山四连，昔为大泽今平田。",
            "庸夫况可与虑始，万年之利一朝毁。"
        ],
        "notes": "",
        "id": "b7a6328b90dcc6e6ee0fceef4685da48"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "爱山",
        "preface": "",
        "paragraphs": [
            "朝凭秦望紫玉几，莫倚卧龙青锦屏。",
            "平生爱山今日足，尚恨轩冕萦吾形。"
        ],
        "notes": "",
        "id": "ea2c93882a417e01326cad2afc9f065a"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "依韵和韩子华游赵氏园亭",
        "preface": "",
        "paragraphs": [
            "春色先从禁苑来，侯家次第竞池台。",
            "清明已近秋千动，上巳相寻曲水开。",
            "绣幕风微花自舞，金炉日永麝销灰。",
            "病夫欢意那能强，漫作山公倒载回。"
        ],
        "notes": "",
        "id": "ee04daf5fb3e0babb86bf48169e7dc3d"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "彭州使郎中寄示怀旧之篇辄次韵奉酬",
        "preface": "",
        "paragraphs": [
            "昔下承明得善藩，初无佳政可胜残。",
            "与民共乐湖山好，遭世承平法制宽。",
            "当日清谈羞俗士，归来白髪困尘鞍。",
            "羡君正逐春遨盛，岂减东州旧赏欢。"
        ],
        "notes": "",
        "id": "6611a61c1b3c0c503fa23ea6571d10d9"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "将赴会稽过杭州宝月大师法喜堂",
        "preface": "",
        "paragraphs": [
            "悠悠十年别，惚惚一梦中。",
            "故人已白髪，相对一病翁。",
            "日短语不尽，潮生舟复东。",
            "自笑更自愧，此身犹飞蓬。"
        ],
        "notes": "",
        "id": "3cfbffe578d83f7ae35c3e583c755c24"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "将赴淮南再过萧山昭庆寺阇梨叔师所居",
        "preface": "",
        "paragraphs": [
            "始作山阴行，还寻广陵路。",
            "此身未许闲，长负沧洲趣。",
            "往来古寺居，再与高僧遇。",
            "俗虑虽暂空，劳生竟难诉。"
        ],
        "notes": "",
        "id": "5c576cd740d9616286774d747b5ad311"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "依韵和杭州施正臣与李审言王道粹宴有美堂唱酬",
        "preface": "",
        "paragraphs": [
            "昔为邻政愧难参，今读新诗叹召南。",
            "美化由来称乐国，胜游还足发清谈。",
            "江山临眺乘秋霁，旌节联归卷夕岚。",
            "病客区区方北去，尚思堂下暂停骖。"
        ],
        "notes": "",
        "id": "b649c2169865f688c3bc55c4a9af9727"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "依韵和李审言见赠叙旧",
        "preface": "",
        "paragraphs": [
            "自与公家三世旧，坐看高闬压亨衢。",
            "楩柟屡构明堂厦，麟凤更参圣代符。",
            "结友固应皆以义，论诗何独取于愚。",
            "归舟早晚乘潮度，犹得西湖一笑无。"
        ],
        "notes": "",
        "id": "b8dd1827b488de62901c6a155c382644"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "依韵和施正臣游圣果寺二首  其一",
        "preface": "",
        "paragraphs": [
            "盘崖绝𪩘与天通，汗漫烟霞谢世笼。",
            "耸起浮图山突兀，自然衙石玉青葱。",
            "古人兴废千年上，游客登临一啸中。",
            "谁为燕然愧班窦，弧城羁据亦铭功。"
        ],
        "notes": "",
        "id": "2e64180bc0aa738b164793a040fed111"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "依韵和施正臣游圣果寺二首  其二",
        "preface": "",
        "paragraphs": [
            "长爱高僧住绝岑，定知无复俗缘侵。",
            "人生扰扰应从昔，世事悠悠岂独今。",
            "轩冕傥来真可愧，山林归去莫嫌深。",
            "孟轲事业谁能及，告子唯先不动心。"
        ],
        "notes": "",
        "id": "3540717164456323ab9c6b365bc95bb3"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "赠剡县桃源宫王道士",
        "preface": "",
        "paragraphs": [
            "我昔剡谿游，道人亦相遇。",
            "重来十岁余，颜色宛如故。",
            "顾我病衰早，鬓毛已苍然。",
            "乃知世上荣，讵若山中闲。",
            "道人家东都，问胡不归北。",
            "北方多风尘，素衣化为黑。",
            "斯言吾所信，吾志亦江湖。",
            "潇洒会稽守，平生欣莫如。",
            "君恩容苟安，顾奉三年计。",
            "幸尔数到城，闲谈北方事。"
        ],
        "notes": "",
        "id": "3e8f5d60d15ab049327faaf71635ae69"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "次韵和不疑借书邻几遇其寝",
        "preface": "",
        "paragraphs": [
            "嗟我江湖人，野性实疏简。",
            "况从衰病侵，事事益以懒。",
            "岂不思自强，所资乃有限。",
            "但爱江夫子，平生事高散。",
            "维于读书动，昼夜不去眼。",
            "每劳从事贤，独使簿书绾。",
            "挥署曾不劳，兼人信无赧。",
            "有时倦欲休，就席初不煖。",
            "邻友更借书，丁丁叩门版。",
            "尤厌吏舍喧，牛羊閧棚栈。",
            "不如归吾庐，静对日晼晚。",
            "诗成还示我，足以惊幽孱。"
        ],
        "notes": "",
        "id": "08ba475fff39471984f841515ed0d87d"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "次韵和冲卿中秋不见月",
        "preface": "",
        "paragraphs": [
            "木叶飘飘客正悲，浮云更起蔽朱曦。",
            "分无好月临清夜，且共芳樽乐盛时。",
            "密户那忧风荡烛，重帘宁怯露侵肌。",
            "金壶漏尽玉山倒，天外晴阴谁复知。"
        ],
        "notes": "",
        "id": "4b2431c2976b86cc6656700bc0cc9476"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "大行皇帝挽歌辞五首  其一",
        "preface": "",
        "paragraphs": [
            "正统千龄接，端朝四纪长。",
            "无为独高拱，博施极多方。",
            "昔也称何力，今焉怨彼苍。",
            "维应传圣嗣，有以慰民望。"
        ],
        "notes": "",
        "id": "43fad866206ae3bcfcd49ea73a5f203c"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "大行皇帝挽歌辞五首  其二",
        "preface": "",
        "paragraphs": [
            "历数当兴运，讴歌属太平。",
            "成康能述业，文景善持盈。",
            "海外咸来献，区中不识兵。",
            "至仁终莫报，何以尽群情。"
        ],
        "notes": "",
        "id": "7883478972270c1c07f9060cfa3c9346"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "大行皇帝挽歌辞五首  其三",
        "preface": "",
        "paragraphs": [
            "欲识承平事，君王五十年。",
            "耕桑连万里，歌吹被三边。",
            "德至消群慝，恩深极漏泉。",
            "如何一朝变，群恸诉苍天。"
        ],
        "notes": "",
        "id": "0157d59cc0442e054dcf83fbdca8e30f"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "大行皇帝挽歌辞五首  其四",
        "preface": "",
        "paragraphs": [
            "四海苍生众，真知不世逢。",
            "方将请巡幸，然后议登封。",
            "铸鼎未云就，乘云安所从。",
            "尤哀此下国，无路望髯龙。"
        ],
        "notes": "",
        "id": "a3c13b988bbf8cdaa1cb4be6f4bdfa05"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "大行皇帝挽歌辞五首  其五",
        "preface": "",
        "paragraphs": [
            "西望陵台远，阴阴白日错。",
            "孤臣欲从死，累世未酬恩。",
            "身隔千官列，心随万国奔。",
            "维临沧海上，泣血就湔痕。"
        ],
        "notes": "",
        "id": "dec4ea4e36362f490002c3c571c750de"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "陈府君挽歌辞",
        "preface": "",
        "paragraphs": [
            "吴会多长者，斯人昔所钦。",
            "高材谁复见，令闻独留今。",
            "松柏开原势，笳箫送水阴。",
            "安知此吉卜，有子服朝簪。"
        ],
        "notes": "",
        "id": "e696dfbc1826c178b3f56893a6ee0a33"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "吴正肃公挽歌辞三首  其一",
        "preface": "",
        "paragraphs": [
            "天下贤良选，当时第一才。",
            "文章秘群玉，事业照三台。",
            "暂作东山去，还期宣室来。",
            "苍生方愿治，梁木何先摧。"
        ],
        "notes": "",
        "id": "c6a17c25851a6c7d3d6211faa09dcb8c"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "吴正肃公挽歌辞三首  其二",
        "preface": "",
        "paragraphs": [
            "四海瞻师宰，中朝倚典刑。",
            "胡然赋全器，独弗与多龄。",
            "柱石亏宫庙，盐梅辍鼎铏。",
            "风流不可挹，无愧史臣名。"
        ],
        "notes": "",
        "id": "08f339cb5024a0678fbf92441870eea3"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "吴正肃公挽歌辞三首  其三",
        "preface": "",
        "paragraphs": [
            "笳鼓周南地，公尝此保厘。",
            "都人怀旧德，行路起新悲。",
            "昔我祈难老，今天莫憗遗。",
            "呼嗟如可赎，犹愿百身为。"
        ],
        "notes": "",
        "id": "b67394baa57dc4d8088c6bc47080be5b"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "晏元献公挽歌辞二首  其一",
        "preface": "",
        "paragraphs": [
            "英才动先圣，盛业启今王。",
            "朝庭尊元老，官师仰典常。",
            "才还宣室对，遽叹哲人亡。",
            "独有勋名在，书为后世光。"
        ],
        "notes": "",
        "id": "22cee897040e43e5376668ae4982b8fc"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "晏元献公挽歌辞二首  其二",
        "preface": "",
        "paragraphs": [
            "四海尚多事，君心属太平。",
            "天胡不遗憗，邦早夺耆英。",
            "柱石倾宫构，盐梅废鼎烹。",
            "斯人无复见，谁意在苍生。"
        ],
        "notes": "",
        "id": "489792028f6e274d41fbcad588b6c55a"
    },
    {
        "author": "沈遘",
        "dynasty": "宋",
        "type": "诗",
        "rhythmic": "",
        "title": "天录研匜歌",
        "preface": "",
        "paragraphs": [
            "张君赠我古研滴，四脚爬沙角如戟。",
            "肉翼络髀老兽姿，世不能名眼未识。",
            "我知此为天禄儿，口衔一寸黄金匜。",
            "蟾蜍嚼月两吻坼，天鲸胸穴双泉飞。",
            "玉声琮琤珠迸落，影射岩石光瀺灂。",
            "未央书殿立髬髵，曾见扬雄老投阁。",
            "子孙晚出中平间，渴乌翻车洒平洛。",
            "宗资墓口卧露霜，头角顿挫仍腾攫。",
            "尔来拂拭傍几案，眉目睢盱苔藓剥。",
            "形模不入世俗用，疑付大手传糟粕。",
            "未能点缀清庙颂，开辟大易摛春秋。",
            "就令□□□□□，末势犹足为迁彪。",
            "物无贵贱系所用，千金乞我直暗投。",
            "图书散落愈□下，晚岁惟有齑盐谋。",
            "学注虫鱼问老圃，无乃塌飒为匜羞。"
        ],
        "notes": "",
        "id": "3a6eb4ca5e33948cc45c0dcbced9edac"
    }
]