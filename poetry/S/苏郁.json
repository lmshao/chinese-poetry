[
    {
        "author": "苏郁",
        "dynasty": "唐",
        "type": "诗",
        "rhythmic": "",
        "title": "咏和亲",
        "preface": "",
        "paragraphs": [
            "关月夜悬青冢镜，寒云秋薄汉宫罗。",
            "君王莫信和亲策，生得胡雏虏更多。"
        ],
        "notes": "",
        "id": "682d60c483020aa7e89a25d5ed2471f0"
    },
    {
        "author": "苏郁",
        "dynasty": "唐",
        "type": "诗",
        "rhythmic": "",
        "title": "鹦鹉词",
        "preface": "",
        "paragraphs": [
            "莫把金笼闭鹦鹉，个个分明解人语。",
            "忽然更向君前言，三十六宫愁几许。"
        ],
        "notes": "",
        "id": "43fd6541b67cc25f36c2de132d5094ef"
    },
    {
        "author": "苏郁",
        "dynasty": "唐",
        "type": "诗",
        "rhythmic": "",
        "title": "步虚词",
        "preface": "",
        "paragraphs": [
            "十二楼藏玉堞中，凤凰双宿碧芙蓉。",
            "流霞浅酌谁同醉，今夜笙歌第几重。"
        ],
        "notes": "",
        "id": "a4ea13b22a463ff4b25caa11f88ae915"
    },
    {
        "author": "苏郁",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "吟倚雨残树，月收山下村。"
        ],
        "notes": "",
        "id": "50e0a04555b03961d87c77355ef9b4b1"
    }
]