[
    {
        "author": "苏寿元",
        "dynasty": "宋",
        "type": "诗",
        "rhythmic": "",
        "title": "水退",
        "preface": "",
        "paragraphs": [
            "转眼江流已昨非，便随鸥鹭省渔矶。",
            "飞花无复浪千顷，倒影依然山四围。",
            "不向静中观物理，更于何处觅天机。",
            "兴来倚杖斜阳外，弄徧潺湲未肯归。"
        ],
        "notes": "",
        "id": "87d15d72e739aa97748cd2f8e581df17"
    },
    {
        "author": "苏寿元",
        "dynasty": "宋",
        "type": "诗",
        "rhythmic": "",
        "title": "和雷壑先生韵",
        "preface": "",
        "paragraphs": [
            "青紫过如拾芥轻，今吾非辱故非荣。",
            "海波忽与桑田改，书眼空如秋月明。",
            "只可一丘容鹤隠，何须万里较鹏程。",
            "到头更要深山住，不作终南捷径名。"
        ],
        "notes": "",
        "id": "4fb162a9ef62e66bf099355c5f02651b"
    },
    {
        "author": "苏寿元",
        "dynasty": "宋",
        "type": "诗",
        "rhythmic": "",
        "title": "赠风鉴",
        "preface": "",
        "paragraphs": [
            "空有奇胸贮石渠，功名不许老头颅。",
            "凭君细阅寒窗下，还有它年房杜无。"
        ],
        "notes": "",
        "id": "7e8db9ba4b5865bdcfa3214a3fbf0a04"
    }
]