[
    {
        "author": "苏寿元",
        "dynasty": "宋",
        "type": "诗",
        "rhythmic": "",
        "title": "水退",
        "preface": "",
        "paragraphs": [
            "转眼江流已昨非，便随鸥鹭省渔矶。",
            "飞花无复浪千顷，倒影依然山四围。",
            "不向静中观物理，更于何处觅天机。",
            "兴来倚杖斜阳外，弄徧潺湲未肯归。"
        ],
        "notes": "",
        "id": "3fd7c5246498cc4250cfffb6490c8d13"
    },
    {
        "author": "苏寿元",
        "dynasty": "宋",
        "type": "诗",
        "rhythmic": "",
        "title": "和雷壑先生韵",
        "preface": "",
        "paragraphs": [
            "青紫过如拾芥轻，今吾非辱故非荣。",
            "海波忽与桑田改，书眼空如秋月明。",
            "只可一丘容鹤隠，何须万里较鹏程。",
            "到头更要深山住，不作终南捷径名。"
        ],
        "notes": "",
        "id": "4d7fd6f92165ef8ed0fc2e41555fdfd9"
    },
    {
        "author": "苏寿元",
        "dynasty": "宋",
        "type": "诗",
        "rhythmic": "",
        "title": "赠风鉴",
        "preface": "",
        "paragraphs": [
            "空有奇胸贮石渠，功名不许老头颅。",
            "凭君细阅寒窗下，还有它年房杜无。"
        ],
        "notes": "",
        "id": "c3e6010ba4d4451722b9610f5b1baaa9"
    }
]