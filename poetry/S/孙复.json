[
    {
        "author": "孙复",
        "dynasty": "宋",
        "type": "诗",
        "rhythmic": "",
        "title": "蜡烛",
        "preface": "",
        "paragraphs": [
            "六龙西走入崦嵫，寂寂华堂漏转时。",
            "一寸丹心如见用，便为灰烬亦无辞。"
        ],
        "notes": "",
        "id": "0168424dc3c25d6aa9d8580ebfb02f86"
    },
    {
        "author": "孙复",
        "dynasty": "宋",
        "type": "诗",
        "rhythmic": "",
        "title": "八月十四夜",
        "preface": "",
        "paragraphs": [
            "银汉无声露暗垂，玉蟾初上欲圆时。",
            "清樽素瑟宜先赏，明夜阴晴不可知。"
        ],
        "notes": "",
        "id": "352daf72321e5442263afc369ed1f8fa"
    },
    {
        "author": "孙复",
        "dynasty": "宋",
        "type": "诗",
        "rhythmic": "",
        "title": "论学",
        "preface": "",
        "paragraphs": [
            "冥观天地何云为，茫茫万物争蕃滋。",
            "羽毛鳞介各异趣，披攘攫搏纷相随。",
            "人亦其间一物尔，饿食渴饮无休时。",
            "苟非道义充其腹，何异鸟兽安须眉。",
            "人生在学勤始至，不勤求至无由期。",
            "孟轲荀卿扬雄氏，当时未必皆生知。",
            "因其钻仰久不已，遂入圣域争先驰。",
            "既学便当穷远大，勿事声病淫哇辞。",
            "斯文下衰吁已久，勉思驾说扶颠危。",
            "击喑敺聋明大道，身与姬孔为藩篱。",
            "是非丰顇若不学，慎无空使精神疲。"
        ],
        "notes": "",
        "id": "8ad8b4da79326dc8c15fd727f1e18d01"
    },
    {
        "author": "孙复",
        "dynasty": "宋",
        "type": "诗",
        "rhythmic": "",
        "title": "中秋夜不见月",
        "preface": "",
        "paragraphs": [
            "长记去年中秋玩月出草堂，冰轮直可鉴毫芒。",
            "是时家酿又新熟，呼童开席罗清觞。",
            "纤埃不起零露下，对此陶陶乐未央。",
            "自顾时逢尧舜世，上下清明无秽荒。",
            "吁嗟今夕何不幸，正逢屏翳恣猖狂。",
            "浮云左右争拥蔽，爱而不见涕沾裳。",
            "嫦娥无语缩头何处坐，胡不开口走诉上帝旁。",
            "立召飞廉举其职，驱除拥蔽扬清光。",
            "莹然高照遥天外，免教万国如瞽空伥伥。"
        ],
        "notes": "",
        "id": "f1a0b8103cf9e70bf5d24a2a9f5586bd"
    },
    {
        "author": "孙复",
        "dynasty": "宋",
        "type": "诗",
        "rhythmic": "",
        "title": "中秋歌",
        "preface": "",
        "paragraphs": [
            "明月一岁中，影圆十二回。",
            "如何今夕里，争赏罗樽罍。",
            "既爱盈盈色，更上高高台。",
            "人心莫如此，试为君言哉。",
            "月者水之精，秋者金之气。",
            "金水性相生，五行分其事。",
            "则知天地间，相感各以类。",
            "水得金还盛，月因秋更清。",
            "气类使之然，人谁不有情。",
            "可怜别夜色，一一皆销声。",
            "自昔诗家流，吟皆不到此。",
            "徒能状光彩，岂解原终始。",
            "冥搜讵有得，燥吻真何以。",
            "请看退翁歌，其的能中矣。"
        ],
        "notes": "",
        "id": "5281b6004205abff89920e04d26172fb"
    },
    {
        "author": "孙复",
        "dynasty": "宋",
        "type": "诗",
        "rhythmic": "",
        "title": "中秋月  其一",
        "preface": "",
        "paragraphs": [
            "度度思真赏，幽期邈始还。",
            "金行分此夜，桂子落何山。",
            "座席清风里，人家灏气间。",
            "饮怀与吟兴，彻曙两非闲。"
        ],
        "notes": "",
        "id": "e46a22aa0e3debdc279ebeacadd34c98"
    },
    {
        "author": "孙复",
        "dynasty": "宋",
        "type": "诗",
        "rhythmic": "",
        "title": "中秋月  其二",
        "preface": "",
        "paragraphs": [
            "十二度圆皆好看，就中圆极在中秋。",
            "前峰独上还吟玩，高兴多于庾亮楼。"
        ],
        "notes": "",
        "id": "f4f58b99743e9385148dbe68aaab4dbe"
    },
    {
        "author": "孙复",
        "dynasty": "宋",
        "type": "诗",
        "rhythmic": "",
        "title": "又赋十五夜月",
        "preface": "",
        "paragraphs": [
            "清赏年年恐失期，人人不觉望中衰。",
            "素娥须信多灵药，长见婵娟似旧时。"
        ],
        "notes": "",
        "id": "53417b03624b48d0560346e08a64418b"
    }
]