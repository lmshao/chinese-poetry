[
    {
        "author": "苏钦",
        "dynasty": "宋",
        "type": "诗",
        "rhythmic": "",
        "title": "瑞泉庵",
        "preface": "",
        "paragraphs": [
            "当年正觉此韬藏，岩穴于今尚有光。",
            "特特扪萝访遗迹，龙神何事报支郎。"
        ],
        "notes": "",
        "id": "334da5059de74f8498f2866f97a407b3"
    },
    {
        "author": "苏钦",
        "dynasty": "宋",
        "type": "诗",
        "rhythmic": "",
        "title": "听雨轩  其一",
        "preface": "",
        "paragraphs": [
            "曾买江天著钓船，夜深波浪拍船舷。",
            "祇今耳畔闻风雨，恰似当年逢底眠。"
        ],
        "notes": "",
        "id": "f77eb2ea32e2d9a4e5a0df1383766dac"
    },
    {
        "author": "苏钦",
        "dynasty": "宋",
        "type": "诗",
        "rhythmic": "",
        "title": "听雨轩  其二",
        "preface": "",
        "paragraphs": [
            "身外无穷百不闻，算沙活计亦慵论。",
            "斋余闲倚蒲团瞑，只有溪声落耳根。"
        ],
        "notes": "",
        "id": "54995b50c7a12ece0c3a07a25c6026a7"
    },
    {
        "author": "苏钦",
        "dynasty": "宋",
        "type": "诗",
        "rhythmic": "",
        "title": "山口晓望",
        "preface": "",
        "paragraphs": [
            "喜鹊寒鸦噪晚田，山前茅舍起炊烟。",
            "小桥败叶风频扫，斜月平芜犊自眠。"
        ],
        "notes": "",
        "id": "b6e8a5a182fd10eb339e82366824615a"
    },
    {
        "author": "苏钦",
        "dynasty": "宋",
        "type": "诗",
        "rhythmic": "",
        "title": "春日三会闲行  其一",
        "preface": "",
        "paragraphs": [
            "风摇陇麦东西浪，春入郊原远近花。",
            "闲趁溪流到村曲，断垣乔木两三家。"
        ],
        "notes": "",
        "id": "fb977e3b38ceb43d362c5992c08a9479"
    },
    {
        "author": "苏钦",
        "dynasty": "宋",
        "type": "诗",
        "rhythmic": "",
        "title": "春日三会闲行  其二",
        "preface": "",
        "paragraphs": [
            "溪上横岗一道斜，成行鸳鹭落平沙。",
            "竹篱茅舍林中见，仿佛孤山处士家。"
        ],
        "notes": "",
        "id": "d00f316126f16b71edf3457b99a2c001"
    },
    {
        "author": "苏钦",
        "dynasty": "宋",
        "type": "诗",
        "rhythmic": "",
        "title": "九座山中即事二首  其一",
        "preface": "",
        "paragraphs": [
            "红药青绫心已灰，且从开士宿招提。",
            "半窗白月炉烟断，枫叶萧萧乌夜啼。"
        ],
        "notes": "",
        "id": "85968d37388515ec73f0ff2afd08e7f4"
    },
    {
        "author": "苏钦",
        "dynasty": "宋",
        "type": "诗",
        "rhythmic": "",
        "title": "九座山中即事二首  其二",
        "preface": "",
        "paragraphs": [
            "携僧缓步听溪声，课仆疏筠出翠屏。",
            "泉石膏肓吾自许，余生应不愧山灵。"
        ],
        "notes": "",
        "id": "77a32c2cb66f89b2c9f74aaedc43d00b"
    },
    {
        "author": "苏钦",
        "dynasty": "宋",
        "type": "诗",
        "rhythmic": "",
        "title": "穹石堂",
        "preface": "",
        "paragraphs": [
            "新堂良佳哉，前山罗万戟。",
            "中有倚天石，玉立破深碧。",
            "异时老夕郎，直道众谗咋。",
            "不种南山豆，聊卜辋川宅。",
            "举头得佛观，喜甚几折屐。",
            "名加一字褒，价重连城璧。",
            "忽骑箕尾去，胜概堕岑寂。",
            "乃孙丘壑姿，结屋踵前迹。",
            "时呼名胜流，谈觞阅晨夕。",
            "向来富贵人，搜索徧山泽。",
            "舳舻蔽江淮，斧凿巧镵刻。",
            "屡闻挥橐金，所得仅鸡肋。",
            "谁能燕坐间，领略在几席。",
            "要知此段奇，自是天所惜。",
            "吾生事幽讨，佳处皆足历。",
            "是中一延睇，破觉慰平昔。",
            "会须买东邻，来作堂中客。",
            "公乎肯见容，斯言当不食。"
        ],
        "notes": "",
        "id": "59b5e3a5a3e826a06d22d4423823dd48"
    },
    {
        "author": "苏钦",
        "dynasty": "宋",
        "type": "诗",
        "rhythmic": "",
        "title": "游灵岩",
        "preface": "",
        "paragraphs": [
            "高峰峭壁近江城，晓日浮舟荡漾明。",
            "并峙幽岩云外邃，朋来嘉客坐间盈。",
            "泠泠迸石甘泉洌，馥馥袭人和气生。",
            "此景此游俱胜绝，诗壁仍仰万人英。"
        ],
        "notes": "",
        "id": "0bb434b5cbfbb024296c402e6cfab100"
    }
]