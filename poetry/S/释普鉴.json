[
    {
        "author": "释普鉴",
        "dynasty": "宋",
        "type": "诗",
        "rhythmic": "",
        "title": "真净禅师举石霜虔侍者话问之契悟偈",
        "preface": "",
        "paragraphs": [
            "枯木无华几度秋，断云犹挂树梢头。",
            "自从鬭折泥牛角，直至如今水倒流。"
        ],
        "notes": "",
        "id": "2894be9807678794b3832c12bcfad309"
    },
    {
        "author": "释普鉴",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "月圆，伏惟三世诸佛。",
            "貍奴白牯，各各起居万福。",
            "时中淡薄，无可相延，切希宽抱。",
            "老水牯牛，近日亦自多病多恼，不甘水草。",
            "遇著暖日和风，当下和身便倒。",
            "教渠拽杷牵犁，直是摇头摆脑。",
            "可怜万顷良田，一时变为荒草。"
        ],
        "notes": "",
        "id": "c521503da4e666aace1dd713185f8283"
    },
    {
        "author": "释普鉴",
        "dynasty": "宋",
        "type": "诗",
        "rhythmic": "",
        "title": "五派 临济",
        "preface": "",
        "paragraphs": [
            "铜头铁觜百家冤，一喝双分照用全。",
            "三尺吹毛定寰宇，临行抛向瞎驴边。"
        ],
        "notes": "",
        "id": "6864de979740287ac546048e8c8fa79e"
    },
    {
        "author": "释普鉴",
        "dynasty": "宋",
        "type": "诗",
        "rhythmic": "",
        "title": "五派 云门",
        "preface": "",
        "paragraphs": [
            "三句都将一串穿，等闲挂向御楼前。",
            "几多行客眼定动，东海鲤鱼飞上天。"
        ],
        "notes": "",
        "id": "0e574c6a20d8d8471ac35cbfbf8a7790"
    },
    {
        "author": "释普鉴",
        "dynasty": "宋",
        "type": "诗",
        "rhythmic": "",
        "title": "五派 曹洞",
        "preface": "",
        "paragraphs": [
            "紫庭黄阁带春温，寝殿何人侍至尊。",
            "长爱百司分职处，玉鞭敲镫出金门。"
        ],
        "notes": "",
        "id": "351be9ec5b0a037a9db96ef67ab5b214"
    },
    {
        "author": "释普鉴",
        "dynasty": "宋",
        "type": "诗",
        "rhythmic": "",
        "title": "五派 沩仰",
        "preface": "",
        "paragraphs": [
            "一个撒开千万个，簸箕解说无生话。",
            "草堂睡起觜卢都，寂子要须原梦破。"
        ],
        "notes": "",
        "id": "a8ad4beb51199217b838be059715584f"
    },
    {
        "author": "释普鉴",
        "dynasty": "宋",
        "type": "诗",
        "rhythmic": "",
        "title": "五派 法眼",
        "preface": "",
        "paragraphs": [
            "溪光野色浸楼台，一笛遥闻奏落梅。",
            "风送断云归岭去，月和流水过桥来。"
        ],
        "notes": "",
        "id": "200bfb5b13b677960a0fc912633127e4"
    },
    {
        "author": "释普鉴",
        "dynasty": "宋",
        "type": "诗",
        "rhythmic": "",
        "title": "颂古二首  其一",
        "preface": "",
        "paragraphs": [
            "拈花亲付老头陀，平地俄兴一丈波。",
            "后代钉椿摇橹者，竹篙量水转𫍢讹。"
        ],
        "notes": "",
        "id": "737969422b40eba04bfb3ef50f615d69"
    },
    {
        "author": "释普鉴",
        "dynasty": "宋",
        "type": "诗",
        "rhythmic": "",
        "title": "颂古二首  其二",
        "preface": "",
        "paragraphs": [
            "你若无心我也休，鸳鸯帐里懒擡头。",
            "家童为问深深意，笑指纱窗月正秋。"
        ],
        "notes": "",
        "id": "8ba32cf1f3ce085d07053c33a6356a35"
    }
]