[
    {
        "author": "释崇哲",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "妙体堂堂触处彰，快须回首便承当。",
            "今朝对众全分付，莫道侬家有覆藏。"
        ],
        "notes": "",
        "id": "a2ed2b301e5917ffc8108f1689e1eb1e"
    },
    {
        "author": "释崇哲",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "山僧有三印，更无增减剩。",
            "觌面便相呈，能转凡成圣。",
            "一印印空，日月星辰列下风。",
            "一印印泥，头头物物显真机。",
            "一印印水，捩转鱼龙头作尾。",
            "三印分明体一同，看来非赤亦非红。",
            "互换高低如不荐，青山依旧白云中。"
        ],
        "notes": "",
        "id": "66f38aaf0a2e510ef12e112d003102ba"
    }
]