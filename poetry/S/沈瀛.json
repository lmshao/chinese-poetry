[
    {
        "author": "沈瀛",
        "dynasty": "宋",
        "type": "诗",
        "rhythmic": "",
        "title": "石人",
        "preface": "",
        "paragraphs": [
            "检点行程岁岁同，石人头畔且从容。",
            "向来奉口溪边月，此夜乾元寺里钟。"
        ],
        "notes": "",
        "id": "fe1daaaf5136e656096b31c286a69893"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "适然萃止。",
            "不待灯花先报喜。",
            "不速真风。",
            "且免毛生不为通。",
            "诗歌棋酒。",
            "真正清欢真正寿。",
            "事事真何。",
            "更得真真真更多。"
        ],
        "notes": "",
        "id": "706c69c13d016093d4bab43d84558b54"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "鸡鸣弗止。",
            "弗到天明心弗喜。",
            "投辖成风。",
            "壑谷吾公宜弗通。",
            "齐盟歃酒。",
            "扬觯先听方饮寿。",
            "盟载言何。",
            "卜昼三杯不用多。"
        ],
        "notes": "",
        "id": "6de62e042ea63ec30974ac7d53b2097e"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "陋人居止。",
            "旬一集真终日喜。",
            "先自薰风。",
            "客目轮流次第通。",
            "昔贤置酒。",
            "十老半千年纪寿。",
            "知彼由何。",
            "真处闲中日月多。"
        ],
        "notes": "",
        "id": "c84e5c95ccb4e40f2f7123a274f6f6d4"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "十巡今止。",
            "乐事要须防极喜。",
            "烛影摇风。",
            "月落参横影子通。",
            "粗茶淡酒。",
            "五十狂歌供宴寿。",
            "敬谢来何。",
            "再得寻盟后日多。"
        ],
        "notes": "",
        "id": "cf617e418719f45634f69527930f6f3c"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "九巡将止。",
            "留读九歌章句喜。",
            "尽溘埃风。",
            "发轫苍梧万里通。",
            "楚歌发酒。",
            "读到人生何所寿。",
            "试问原何。",
            "尔独惺然枉了多。"
        ],
        "notes": "",
        "id": "98c1752ae0deb4ee4659b5166f4c0821"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "八巡将止。",
            "八节四时人贺喜。",
            "汉俗成风。",
            "薛老之言贵尚通。",
            "妻儿设酒。",
            "更得比邻相庆寿。",
            "虚度时何。",
            "只恐妻儿怪汝多。"
        ],
        "notes": "",
        "id": "162800cf710c36767fe1931f24b9779a"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "酒巡未止。",
            "且听七言馀韵喜。",
            "弹到悲风。",
            "醒酒风吹路必通。",
            "休休避酒。",
            "末后茶仙来献寿。",
            "七碗休何。",
            "不独茶多酒亦多。"
        ],
        "notes": "",
        "id": "b7571305e1d57364336d7e608ce953c4"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "酒巡未止。",
            "鼓吹六经为公喜。",
            "也没回风。",
            "只有村中鼓数通。",
            "长须把酒。",
            "自当长头杯捧寿。",
            "问得穷何。",
            "一坐靴皮笑面多。"
        ],
        "notes": "",
        "id": "90befe244905fb53b5224fab98c1d2e8"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "酒巡未止。",
            "更说五行人听喜。",
            "康节淳风。",
            "说道诸公运数通。",
            "乞浆得酒。",
            "更检戊申前定寿。",
            "亥子推何。",
            "甲子生年四百多。"
        ],
        "notes": "",
        "id": "20e7fa7074d01f7c8d0d27d5198081f8"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "酒巡未止。",
            "说著四并须著喜。",
            "好月兼风。",
            "好个情怀命又通。",
            "明朝醒酒。",
            "起看佳人妆学寿。",
            "定问人何。",
            "昨夜何人饮最多。"
        ],
        "notes": "",
        "id": "6000c12cc30d60599249ff3cdf286a96"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "酒巡未止。",
            "更号三般杨氏喜。",
            "上苑春风。",
            "宝带灵犀点点通。",
            "听歌侑酒。",
            "富贵两全添个寿。",
            "人少兼何。",
            "彭祖人言只寿多。"
        ],
        "notes": "",
        "id": "34af1fca18a58df4d544832fa734b4aa"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "酒巡未止。",
            "听说二疏归可喜。",
            "随意乘风。",
            "拄杖深村狭巷通。",
            "渊明漉酒。",
            "更与庞公庞媪寿。",
            "切莫讥何。",
            "唤取同来作队多。"
        ],
        "notes": "",
        "id": "c3db6be36a1d0a4e41f43aae8717b973"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "酒巡未止。",
            "先说一些儿事喜。",
            "别调吹风。",
            "佛曲由来自普通。",
            "长鲸吸酒。",
            "面对沈香山刻寿。",
            "吸尽如何。",
            "吸了西江说甚多。"
        ],
        "notes": "",
        "id": "1d524096ee593a7c8987edfd24a3df49"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "棋枰响止。",
            "胜负岂能全两喜。",
            "不竞南风。",
            "忽尔三生六劫通。",
            "客方对酒。",
            "一片捷音来自寿。",
            "甚快人何。",
            "大胜呼庐百万多。"
        ],
        "notes": "",
        "id": "b0337ec9ed3d55be164b2f49b49dfceb"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "荷公临止。",
            "宾客惯看儿亦喜。",
            "歌雅歌风。",
            "通鉴通书又史通。",
            "欲相酹酒。",
            "瓦缶田家羞出寿。",
            "甚欲舟何。",
            "愧没瑶觞玉斝多。"
        ],
        "notes": "",
        "id": "65b5be4d25fd8f6d2a0b1e9e8231f121"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "竹斋陋止。",
            "坐客无毡为客喜。",
            "壁不遮风。",
            "八达门窗更四通。",
            "邻家觅酒。",
            "赤脚扶翁翁老寿。",
            "子曰其何。",
            "除却渠侬没事多。"
        ],
        "notes": "",
        "id": "906cc5d50f04077e2b9573f4e0387529"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "锦囊送止。",
            "拆看篇篇珠玉喜。",
            "大胜鱼风。",
            "韶沪宫商角徵通。",
            "醉而强酒。",
            "有愧多闻张子寿。",
            "其哂由何。",
            "刻画无盐已甚多。"
        ],
        "notes": "",
        "id": "6fac42f9a368707a2cda1287b443b692"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "必恭敬止。",
            "老子甚为桑梓喜。",
            "骏马争风。",
            "诗卷人人数百通。",
            "斗杓挹酒。",
            "齐祝乡人箕翼寿。",
            "天若言何。",
            "更乞文星下照多。"
        ],
        "notes": "",
        "id": "a51684acb08e22d27c63723fd541250d"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "渴心先止。",
            "惟有杨家梅可喜。",
            "争笑梅风。",
            "空怨楼头角数通。",
            "甜浆酿酒。",
            "紫气结成千日寿。",
            "不奈人何。",
            "化作飞星处处多。"
        ],
        "notes": "",
        "id": "80306b6430ecd3e9277fcb6a34550efd"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "凌波不止。",
            "少小拍浮荷女喜。",
            "出没由风。",
            "安得灵犀与暗通。",
            "龙池醉酒。",
            "应是太真羞见寿。",
            "不晓谁何。",
            "却是浑身一半多。"
        ],
        "notes": "",
        "id": "3bc6bca92ce32b73a9b16c01c938f6ef"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "谁来贲止。",
            "千里得朋方切喜。",
            "汪氏门风。",
            "大学中庸正脉通。",
            "不妨诗酒。",
            "请以还丹为荐寿。",
            "已过羊何。",
            "绍述韩门得趣多。"
        ],
        "notes": "",
        "id": "bdb003c15afafde2cbac06b38ab81ae8"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "玉人来止。",
            "见说冰翁心甚喜。",
            "好个家风。",
            "举案齐眉胜敬通。",
            "华堂举酒。",
            "簇簇亲姻相祝寿。",
            "善颂言何。",
            "桂树鸾鸣子姓多。"
        ],
        "notes": "",
        "id": "e17a11c232530d20511400bb569b66da"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "寿诗且止。",
            "设席肆筵谁助喜。",
            "抹月批风。",
            "先向天厨号令通。",
            "满卮天酒。",
            "上与天田同日寿。",
            "其应维何。",
            "寿及天民性命多。"
        ],
        "notes": "",
        "id": "f9c2ca432929520dd81e79317316e731"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "雨难禁止。",
            "恼得衰翁浑没喜。",
            "一夜南风。",
            "北望苕溪震泽通。",
            "只鸡斗酒。",
            "且为晚禾生日寿。",
            "不奈之何。",
            "今岁田畴晚底多。"
        ],
        "notes": "",
        "id": "07f7d6c69a99f748c692519d71918a26"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "擎拳仰止。",
            "不是凡人名尹喜。",
            "道骨仙风。",
            "与帝神游结信通。",
            "献花跪酒。",
            "清彻云璈歌益寿。",
            "所愿维何。",
            "愿得升平乐事多。"
        ],
        "notes": "",
        "id": "5026dbc11a933cf60c990013a4a8a699"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "工夫莫止。",
            "脱得壳儿方是喜。",
            "不识真风。",
            "只说双关夹脊通。",
            "氤氲似酒。",
            "元气本同天地寿。",
            "君可能何。",
            "一跃红楼好处多。"
        ],
        "notes": "",
        "id": "44f380ac8758b881b9b99232d6e405c3"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "琴心和止。",
            "姹女与君相对喜。",
            "窗牖藏风。",
            "每唤其名应即通。",
            "玉英金酒。",
            "更唤黄婆同饮寿。",
            "莫讳人何。",
            "见说婴儿屋里多。"
        ],
        "notes": "",
        "id": "3552d5bc9964b5569872d19795765dd5"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "气开气止。",
            "引得丹元童子喜。",
            "耳里闻风。",
            "知是泥丸一窍通。",
            "危楼宴酒。",
            "不觉黄芽生蕊寿。",
            "牙长如何。",
            "只觉金花罩体多。"
        ],
        "notes": "",
        "id": "9fe1f4c64a577be24e51d7bf667860b5"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "朱幡归止。",
            "却返烟霞寻旧喜。",
            "羽帔香风。",
            "再拜天门直上通。",
            "青君赐酒。",
            "乞与长生无量寿。",
            "更挟仙何。",
            "跨鹤凌云洞府多。"
        ],
        "notes": "",
        "id": "a5ebe68bcec201752309ce2fe8f259dd"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "定而后止。",
            "善到止时心地喜。",
            "鱼跃鸢风。",
            "此理昭然上下通。",
            "好如好酒。",
            "欲似人常心欲寿。",
            "若到兹何。",
            "治国治家用处多。"
        ],
        "notes": "",
        "id": "ff22fb165b1d705aaadc7c455fd2f305"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "圣经五止。",
            "止向丘隅黄鸟喜。",
            "广大儒风。",
            "一贯三才万类通。",
            "太羹玄酒。",
            "圣域能跻民域寿。",
            "支派从何。",
            "关内濂溪洛涧多。"
        ],
        "notes": "",
        "id": "183407eff9d75fc43c984f246fefbef9"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "未行先止。",
            "鱼上竹竿人噪喜。",
            "九万鹏风。",
            "六月天池一息通。",
            "邯郸鲁酒。",
            "却笑行人陵柏寿。",
            "笑彼迟何。",
            "不道能行失亦多。"
        ],
        "notes": "",
        "id": "ba959c2faf5524f32fa247978340f34d"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "瞻乌爰止。",
            "不是檐前闻鹊喜。",
            "上下鸣风。",
            "以类相从自感通。",
            "嫌茶爱酒。",
            "恶彼芝焚夸柏寿。",
            "说汝言何。",
            "一切人言口众多。"
        ],
        "notes": "",
        "id": "cfdeb5704b0c2b517b7dd4610bde9f55"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "贪容肯止。",
            "结绶弹冠王贡喜。",
            "稍借天风。",
            "便说今年运大通。",
            "华亭别酒。",
            "安得思如亭鹤寿。",
            "贵若从何。",
            "只恐来生折本多。"
        ],
        "notes": "",
        "id": "c1aa36105473ad0d863ffd2da93ae6a6"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "纠缠弗止。",
            "成是败非生戚喜。",
            "即灭灾风。",
            "否极还须有泰通。",
            "祸常因酒。",
            "酒亦令人能介寿。",
            "成也萧何。",
            "败也萧何更是多。"
        ],
        "notes": "",
        "id": "7759da941417b96fed73365eb8f0b704"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "心如皎止。",
            "何必佯痴藏暗喜。",
            "聋不听风。",
            "要得人情内外通。",
            "半醨半酒。",
            "痴黠恺之真短寿。",
            "莫折随何。",
            "宁可书痴胜彼多。"
        ],
        "notes": "",
        "id": "1a19ad34a810462969f219375c73410f"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "人无常止。",
            "暮四朝三时怒喜。",
            "怪雨嫌风。",
            "高耳皇天下听通。",
            "刚而使酒。",
            "骂坐灌夫忘客寿。",
            "魋若予何。",
            "夫子雍容语不多。"
        ],
        "notes": "",
        "id": "cff0b7e6627ca680885a9ec1f83b60bf"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "贪而忘止。",
            "贪即生瞋逢饱喜。",
            "一逐贪风。",
            "恨不当初嫁邓通。",
            "残杯剩酒。",
            "食籍名中犹折寿。",
            "若使兼何。",
            "他日阴司罪过多。"
        ],
        "notes": "",
        "id": "d5bf984326db44edf200a9bd06ceadd9"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "动而思止。",
            "止即患生徒自喜。",
            "试举幡风。",
            "未举之前说已通。",
            "携瓶沽酒。",
            "却著衫来为我寿。",
            "者也之何。",
            "赚却阎浮世上多。"
        ],
        "notes": "",
        "id": "d7d0cdde81abf83e5609fd50e7e097e4"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "不如知止。",
            "看尽世间无可喜。",
            "心热生风。",
            "王老门前问仲通。",
            "六经如酒。",
            "一句中人仁者寿。",
            "仁道伊何。",
            "要处还他静处多。"
        ],
        "notes": "",
        "id": "44abc583df35808f9657ba73fa0acafa"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "且安汝止。",
            "快活心中惟法喜。",
            "一处通风。",
            "万别千差处处通。",
            "腐肠是酒。",
            "伐性蛾眉徒损寿。",
            "诗到阴何。",
            "剗地乱丝头绪多。"
        ],
        "notes": "",
        "id": "d7ae48d047c40dceb8c926a05fab989d"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "不能者止。",
            "百念灰心无所喜。",
            "暖日和风。",
            "手把奇文诵数通。",
            "老来怯酒。",
            "欲保残生期养寿。",
            "少恕予何。",
            "近日衰翁病觉多。"
        ],
        "notes": "",
        "id": "83f7bb3f34385b9d7fcdc965568320c1"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "老而不止。",
            "三岁发蒙心已喜。",
            "朴略其风。",
            "裴楷王戎简要通。",
            "昏如醉酒。",
            "羞见总龟灵且寿。",
            "笑杀常何。",
            "空有闲言长语多。"
        ],
        "notes": "",
        "id": "c4c75d5259477b37a613a98e3a780a8a"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "渊明酒止。",
            "莫信渠言心妄喜。",
            "达士高风。",
            "只说三杯大道通。",
            "不如饮酒。",
            "人世岂能金石寿。",
            "无奈渠何。",
            "赢得尊前笑语多。"
        ],
        "notes": "",
        "id": "4c9adea248a26adcca3239e03e9b2c88"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "或行或止。",
            "难得人间相聚喜。",
            "一日分风。",
            "千里如何信息通。",
            "再倾寿酒。",
            "五福从来先说寿。",
            "其次云何。",
            "直至三公未足多。"
        ],
        "notes": "",
        "id": "4902a7055827c3993d597935ce013034"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "停杯且止。",
            "斋里百无为客喜。",
            "冷淡文风。",
            "只有狂言数百通。",
            "不须载酒。",
            "粗有五车聊当寿。",
            "莫笑予何。",
            "空恁贪多嚼不多。"
        ],
        "notes": "",
        "id": "724c939363d76f156467f31175b2e390"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "蓬门居止。",
            "竹见宾来先啸喜。",
            "窗外敲风。",
            "果有宾朋姓字通。",
            "莫嫌村酒。",
            "且祝佳宾万千寿。",
            "无用辞何。",
            "日出明朝事更多。"
        ],
        "notes": "",
        "id": "a32df064b289c4facefef6c9973f287b"
    },
    {
        "author": "沈瀛",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "乘流坎止。",
            "住个斋儿无愠喜。",
            "竹引清风。",
            "透入虚窗窍窍通。",
            "仰天酌酒。",
            "万八千年磐古寿。",
            "身在无何。",
            "只这斋儿已自多。"
        ],
        "notes": "",
        "id": "921fb823b155d865d8bc4f24a171596c"
    },
    {
        "author": "沈瀛",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "只管要参禅，又被禅萦绕。",
            "好笑西来老秃奴，赚了人多少。",
            "你待更瞒咱，咱也今知晓。",
            "只这喃喃说底人，又被傍人笑。"
        ],
        "notes": "",
        "id": "d222bdadfd8c2e464adfb27ae8e1cd70"
    },
    {
        "author": "沈瀛",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "那里是闲时，这里何曾定。",
            "毕竟忙时恼杀人，到了还他静。",
            "静处又如何，莫被顽空引。",
            "一道神光总现前，受用无穷尽。"
        ],
        "notes": "",
        "id": "243ade9653a64a18cfa7f106fbcf001a"
    },
    {
        "author": "沈瀛",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "睡觉五更钟，正好深提省。",
            "只看如今梦几般，觉后原无影。",
            "明暗若从来，且道来从甚。",
            "不是空生不是根，认取真如性。"
        ],
        "notes": "",
        "id": "95f2e2d91fdd15360c8fff207b18d9a6"
    },
    {
        "author": "沈瀛",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "才听笛声三弄。",
            "关捩一时都动。",
            "收拾去来休，三脚驴儿相送。",
            "珍重。",
            "珍重。",
            "归去好生作梦。"
        ],
        "notes": "",
        "id": "1a96238cace8ab27d2ed4aefb11cd578"
    },
    {
        "author": "沈瀛",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "光阴转毂，况生死事大，无常迅速。",
            "学道参禅、要识取，自家本来面目。",
            "闹里提撕，静中打坐，闲看传灯录。",
            "话头记取，要须生处教熟。",
            "一日十二时中，莫教间断，念念来相续。",
            "唤作竹蓖还则背，不唤竹蓖则触。",
            "斩却猫儿，问他狗子，更去参尊宿。",
            "忽然瞥地，碧潭冷浸寒玉。"
        ],
        "notes": "",
        "id": "bbf3164c9ef8887b0891a1c604fb749d"
    },
    {
        "author": "沈瀛",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "万般照破，无一点闲愁，萦系心目。",
            "种柳栽花园数亩，不觉吾庐幽独。",
            "闲上高台，溪光山色，一洗襟尘俗。",
            "小庵深处，萧然无限修竹。",
            "尽日闭却柴门，故人相问，扣户来车毂。",
            "相对围棋看胜负，更听弹琴一曲。",
            "尔汝忘形，高谈剧论，莫遣人来促。",
            "村歌社舞，为予倒尽千斛。"
        ],
        "notes": "",
        "id": "6de43eb2d1cecd72a1d76a7098384b80"
    },
    {
        "author": "沈瀛",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "阳春布暖，又还见、光景如梭催逼。",
            "帝里皇都人共道，好个前时春色。",
            "默默暗沈，含颦不语，此意谁人识。",
            "何如索笑，放开说尽端的。",
            "须信漏泄风光，百花头上，报一枝消息。",
            "多少园林应次第，迤逦排红骈白。",
            "金鼎芳滋，玉堂璀璨，趁取佳时节。",
            "东君归后，绿阴依旧南陌。"
        ],
        "notes": "",
        "id": "ccc61ea1d33010f49221b164b31acfa0"
    },
    {
        "author": "沈瀛",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "赏心佳处，登临地、千古人人都说。",
            "何况江天来雪望，添得十分奇绝。",
            "倚遍栏干，下窥寒镜，照我容颜拙。",
            "举头惊笑，问今天是何节。",
            "天外矗矗琼山，溶溶银海，上下光相接。",
            "年去岁来频览为，何事今朝浑别。",
            "坐蹴云茵，横牵绡幕，玉女来铺设。",
            "公馀多暇，正堪同此风月。"
        ],
        "notes": "",
        "id": "2d357de7c7f52088df80fa1ab1b837e1"
    },
    {
        "author": "沈瀛",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "春来腊去，一番新风景，为君开设。",
            "试忆前时花雨坠，只少梅花清绝。",
            "两个难逢，一分才欠，巧杀终如拙。",
            "玉梅人唤，雪儿来对时节。",
            "应更付属楼头，丁宁笛伴，莫把声声彻。",
            "玉女行春娇渡马，休是鹊桥轻别。",
            "对我三人，与君一醉，醉了樽重设。",
            "清歌未放，更须天上呼月。"
        ],
        "notes": "",
        "id": "2f1c84041df9e32a10db4387c3b7408f"
    },
    {
        "author": "沈瀛",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "梧桐响雨，忆空江寒浪，渔舟冲雪。",
            "横卧云峰千叠嶂，风旆槽香新压。",
            "网跃银刀，纶收钩线，倚棹清歌发。",
            "征鸿嘹亮，助予闲奏音节。",
            "天上桂子阴成，月中香旧，几度人间别。",
            "玉斧匣中常夜吼，可惜光阴虚设。",
            "唤下云梯，直攀金户，打透重门铁。",
            "姮娥念旧，料应重许人折。"
        ],
        "notes": "",
        "id": "70dbc10a8b596e29dee72d6e1162191a"
    },
    {
        "author": "沈瀛",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "郊原浩荡，正夺目花光，动人春色。",
            "白下长干佳丽最，寒食嬉游人物。",
            "雾卷香轮，风嘶宝骑，云表歌声遏。",
            "归来灯火，不知斗柄西揭。",
            "六代当日繁华，幕天席地，醉拍江流窄。",
            "游女人人争唱道，缓缓踏青阡陌。",
            "乐事何穷，赏心无限，惟惜年光迫。",
            "须臾聚散，人生真信如客。"
        ],
        "notes": "",
        "id": "54eab9660c36027d0711fff21ad0f95f"
    },
    {
        "author": "沈瀛",
        "dynasty": "宋",
        "type": "词",
        "rhythmic": "捣练子",
        "title": "",
        "preface": "",
        "paragraphs": [
            "放下著，须弥山。",
            "情人今日出阳关。",
            "看人间，天地宽。",
            "徒缱绻，枉酒澜。",
            "别郎容易见郎难。",
            "且还家，重整冠。"
        ],
        "notes": "",
        "id": "b0091a6ffeb2a51120787ba3dac1a4f9"
    },
    {
        "author": "沈瀛",
        "dynasty": "宋",
        "type": "词",
        "rhythmic": "捣练子",
        "title": "",
        "preface": "",
        "paragraphs": [
            "放下著，须弥山。",
            "百斛油麻水上摊。",
            "欲成团，真个难。",
            "除有累，去痴顽。",
            "无心犹是隔重关。",
            "到其中，方是安。"
        ],
        "notes": "",
        "id": "a16870c580eabeb8598382183f050738"
    },
    {
        "author": "沈瀛",
        "dynasty": "宋",
        "type": "词",
        "rhythmic": "捣练子",
        "title": "",
        "preface": "",
        "paragraphs": [
            "放下著，须弥山。",
            "分明北斗面南看。",
            "没丝毫，相阻拦。",
            "休儱侗，莫颟顸。",
            "含元殿上问长安。",
            "欲归家，行路难。"
        ],
        "notes": "",
        "id": "63c5ca5ca60c9b5f34d68c863c9165ba"
    },
    {
        "author": "沈瀛",
        "dynasty": "宋",
        "type": "词",
        "rhythmic": "捣练子",
        "title": "",
        "preface": "",
        "paragraphs": [
            "神欲出，便收来。",
            "神返心中气自回。",
            "返婴儿，成圣胎。",
            "灵液注，蕊珠开。",
            "大丹炉里响如雷。",
            "忽飞升，游九垓。"
        ],
        "notes": "",
        "id": "14006377b6ee7d25a8fcaef4404958f4"
    },
    {
        "author": "沈瀛",
        "dynasty": "宋",
        "type": "词",
        "rhythmic": "捣练子",
        "title": "",
        "preface": "",
        "paragraphs": [
            "神欲出，便收来。",
            "神返心中气自回。",
            "换丹元，朝玉台。",
            "时运水，日搬柴。",
            "寸田一点是根荄。",
            "这交梨，常种栽。"
        ],
        "notes": "",
        "id": "14006377b6ee7d25a8fcaef4404958f4"
    },
    {
        "author": "沈瀛",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "东风吹上小桃枝。",
            "春色拥旌麾。",
            "昨夜三台星见，分明直照姑溪。",
            "皇都禁阕，天颜遥想，应待公归。",
            "此去再登黄阁，火城光映沙堤。"
        ],
        "notes": "",
        "id": "8f036e58e56352d09833ab5837344751"
    },
    {
        "author": "沈瀛",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "论兵齿颊带霜寒。",
            "清似碧琅玕。",
            "好是天然风韵，琳宫瑶馆清闲。",
            "华筵初启，小蛮二八，对影朱颜。",
            "便好添筹索笑，双枝原应双鬟。"
        ],
        "notes": "",
        "id": "53d7e4a0aa38cf4333087196c435bda7"
    },
    {
        "author": "沈瀛",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "相逢今夕。",
            "故人相见，先谈踪迹。",
            "旧日书生，而今村叟，新来禅客。",
            "跳过世界三千，特特地、人间九百。",
            "自在狂歌，□□□□，一场杂剧。"
        ],
        "notes": "",
        "id": "ad3aafc858d57e8f0e5bd4a35315c93b"
    },
    {
        "author": "沈瀛",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "门外可罗雀，长者肯来寻。",
            "留君且住，听我一曲楚狂吟。",
            "枉了闲烦闲恼，莫管闲非闲是，说甚古和今。",
            "但看镜中影，双鬓已星星。",
            "人生世，多聚散，似浮萍。",
            "适然相会，须索有酒且同倾。",
            "说到人情真处，引入无何境界，惟酒是知音。",
            "况有好风月，相对且频斟。"
        ],
        "notes": "",
        "id": "614f89d97541d90a9909240ec0f2ff8f"
    },
    {
        "author": "沈瀛",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "岁月如奔箭，屈指又中秋。",
            "去年江上行役，常动故乡愁。",
            "容与碧云亭畔，极目江山千里，隐隐是西州。",
            "日暮天容敛，鸥雁下汀洲。",
            "迥故棹，寻旧里，解客裘。",
            "功名前定，时到安得为淹留。",
            "幸有青编万轴，且又日长无事，莫恁做闲忧。",
            "花下常携酒，明月好登楼。"
        ],
        "notes": "",
        "id": "158e5d983e3468dcc7b7b4ef58afbb31"
    },
    {
        "author": "沈瀛",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "潇洒云中鹤，容与水边鸥。",
            "缑山仙客，飘然曾约此中留。",
            "更有骑鲸公子，相与翱翔八极，凛凛气横秋。",
            "明月楼头宴，樽俎好诗流。",
            "思往事，增逸兴，唤仙舟。",
            "谁能拘束，尘埃堆里蹙昏眸。",
            "拟附星槎直上，十二玉京绛阕，高处且嬉游。",
            "回首视人世，天地一沙舟。"
        ],
        "notes": "",
        "id": "f8477ea3b3251667a28d8b38fd412fa5"
    },
    {
        "author": "沈瀛",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "雨点真珠水上鸣。",
            "更将青盖一时倾。",
            "总是江妃来坠珥，访娉婷。",
            "不为含愁啼粉泪，只因贪爱湿行云。",
            "惟有游鱼偏得意，许成群。"
        ],
        "notes": "",
        "id": "a018d63c2d89417e8a620f9d8ffbb799"
    },
    {
        "author": "沈瀛",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "柳外山光，林间塔影，一溪横泻清流。",
            "四围洲渚，绿叶泼如油。",
            "荷盖亭亭照水，红蓼岸、芦荻萧飕。",
            "乘闲兴，溪云亭畔，终日看莲游。",
            "修篁栽欲遍，青松相映，两径成丘。",
            "种桃杏，随时亦弄春柔。",
            "此是先生活计，高卧处、无喜无忧。",
            "门前事，人来问我，回首但摇头。"
        ],
        "notes": "",
        "id": "479c4bf4ea67325eeb41958936b38abb"
    },
    {
        "author": "沈瀛",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "裘带功名，裤襦歌颂，世间谁似公贤。",
            "去年江上，谈笑息狼烟。",
            "多少宜民事了，芹宫内、华屋修椽。",
            "邦人爱，频频借寇，飞诏下甘泉。",
            "开筵。",
            "春昼永，朱颜相对，三凤齐肩。",
            "正鸾鸣丹桂，凤映红莲。",
            "人道名驹千里，他年事、能继青毡。",
            "休辞醉，三槐影里，岁岁捧金船。"
        ],
        "notes": "",
        "id": "5d6c6361f0927fb237db7b609198c873"
    },
    {
        "author": "沈瀛",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "春琐琼台，花藏瑶圃，彩云片片来归。",
            "任城仙子，玉芨镇长移。",
            "时会三元金母，云璈奏、天上佳期。",
            "嬉游处，飘然侍女，玉佩紫霞衣。",
            "芙蓉帔欲去，鸾音鹤驭，洞府应迷。",
            "向人间挥手，留语人知。",
            "此去何须怅望，蓬莱水、弹指依稀。",
            "还知否，刘安未老，仙籍有津涯。"
        ],
        "notes": "",
        "id": "1ff9134c885d94b63ba12b60485bae80"
    },
    {
        "author": "沈瀛",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "画戟霜匀，谯门风动，满城和气氤氲。",
            "一年好事，今朝属东君。",
            "歌管欢迎五马，金章烂、华毂朱轮。",
            "班春了，归来燕寝，香重烛花轻。",
            "盈盈。",
            "春酒暖，金幡彩胜，霞袂云旌。",
            "算重重佳庆，都聚今辰。",
            "且听雪儿歌罢，称寿处、兰玉诜诜。",
            "新春暖，貂蝉象服，同日感皇恩。"
        ],
        "notes": "",
        "id": "1fd5ed32437071e843a6a15991b7968d"
    },
    {
        "author": "沈瀛",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "半世飘蓬，今何幸、得归乡曲。",
            "却还似、重来燕子，认巢新屋。",
            "好是秋晴风日美，饭香云子炊如玉。",
            "念蟹螯、满把欲黄时，笋新绿。",
            "仍更有，初开菊。",
            "何妨更，重添竹。",
            "与此君相对，且无荣辱。",
            "待得吾庐三径就，此生素愿都齐足。",
            "任三竿、红日上檐梢，眠方熟。"
        ],
        "notes": "",
        "id": "3de49efb4183e426e4b4b6fbef1326b5"
    },
    {
        "author": "沈瀛",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "姑孰名邦，黄山畔、古台巍立。",
            "秋渐老、重阳天气，郊原澄碧。",
            "隐隐西州增远望，长江一带平如席。",
            "怅英雄、千古到如今，空遗迹。",
            "吴太守，文章伯。",
            "寻胜事，酬佳节。",
            "拥笙歌千骑，遍游南陌。",
            "襟带江城当一面，折冲千里无强敌。",
            "更行看、击楫溯中流，妖氛息。"
        ],
        "notes": "",
        "id": "2b76e02d050904c05bc9ecc29612d9fd"
    },
    {
        "author": "沈瀛",
        "dynasty": "宋",
        "type": "词",
        "rhythmic": "画堂春",
        "title": "",
        "preface": "",
        "paragraphs": [
            "荷花含笑调薰风。",
            "两情著意尤浓。",
            "水精栏槛四玲珑。",
            "照见妆容。",
            "醉里偷开盏面，晓来暗坼香风。",
            "不知何事苦匆匆。",
            "飘落残红。"
        ],
        "notes": "",
        "id": "4cc5c4429a55ece1f0f00015748ba625"
    },
    {
        "author": "沈瀛",
        "dynasty": "宋",
        "type": "词",
        "rhythmic": "行香子",
        "title": "",
        "preface": "",
        "paragraphs": [
            "野叟长年。",
            "一室萧然。",
            "都齐收、万轴牙签。",
            "只留三件，三教都全。",
            "时看周易，读庄子，诵楞严。",
            "阕�匣岬茫�万语千言。",
            "得鱼儿、了后忘筌。",
            "行行坐坐，相与周旋。",
            "待将此意，寻老孔，问金仙。"
        ],
        "notes": "",
        "id": "da97d36dfcee6b51335e35d9f69eeacc"
    },
    {
        "author": "沈瀛",
        "dynasty": "宋",
        "type": "词",
        "rhythmic": "行香子",
        "title": "",
        "preface": "",
        "paragraphs": [
            "野叟归欤。",
            "朋友来无。",
            "数无多、几个相於。",
            "问谁姓字，在底中居。",
            "云陶靖节，白居士，邵尧夫。",
            "时时对语，一笑轩渠。",
            "他行藏、是我规模。",
            "朝朝暮暮，相唤相呼。",
            "愿今生世，长相守，作门徒。"
        ],
        "notes": "",
        "id": "de686b6d7f4077688958d86aaa7e84bc"
    },
    {
        "author": "沈瀛",
        "dynasty": "宋",
        "type": "词",
        "rhythmic": "行香子",
        "title": "",
        "preface": "",
        "paragraphs": [
            "野叟愚痴。",
            "一向昏迷。",
            "笑呵呵、前事皆非。",
            "从前业债，今尽拼离。",
            "也不能文，不能酒，不能诗。",
            "屏除人事，闭却门儿。",
            "於奇中、别有儿戏。",
            "几般骨董，衮过年时。",
            "待参些禅，弹些曲，学些棋。"
        ],
        "notes": "",
        "id": "be8a0ecc1938fbe9ccc2d645cae493b0"
    },
    {
        "author": "沈瀛",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "五马人生最贵，金陵自古繁华。",
            "光悬相印拥朱牙。",
            "况值边庭闲暇。",
            "满劝东西碧玉，高烧丽烛红葩。",
            "诏黄新湿字如鸦。",
            "明日天庭飞下。"
        ],
        "notes": "",
        "id": "dd8e0516978b6d987e13296d29fd6d57"
    },
    {
        "author": "沈瀛",
        "dynasty": "宋",
        "type": "词",
        "rhythmic": "醉乡曲",
        "title": "",
        "preface": "",
        "paragraphs": [
            "说与贤瞒，这躯壳、安能久仗凭。",
            "幸尊中有酒浇磊块，先交神气平。",
            "醉乡道路无他径。",
            "任陶陶、现出真如性。",
            "没闲恼、没闲争。",
            "也能使情怀长似春。",
            "也能使飘然逸气如云。",
            "饶君万劫修功行。",
            "又争如、一盏乐天真。",
            "这些儿，休放过、且重斟。"
        ],
        "notes": "",
        "id": "04d030a9d1c007923b6d085ad1f45b2a"
    },
    {
        "author": "沈瀛",
        "dynasty": "宋",
        "type": "词",
        "rhythmic": "醉落魄・一斛珠",
        "title": "",
        "preface": "",
        "paragraphs": [
            "致知格物。",
            "孔颜学问从兹出。",
            "圣言句句皆真实。",
            "涵养功深，将见自家得。",
            "毋意毋我毋固必。",
            "视听言动非礼勿。",
            "胜己之私之谓克。",
            "克尽私心，天理甚明白。"
        ],
        "notes": "",
        "id": "f24c63794d6dbbca29a60c93560a1c96"
    },
    {
        "author": "沈瀛",
        "dynasty": "宋",
        "type": "词",
        "rhythmic": "醉落魄・一斛珠",
        "title": "",
        "preface": "",
        "paragraphs": [
            "致知格物。",
            "初学工夫参圣域。",
            "天高地远无穷极。",
            "欲造精微，莫若守惟一。",
            "纯全天理明如日。",
            "都缘人欲来相惑。",
            "且将持敬为先入。",
            "若能持敬，真个是神力。"
        ],
        "notes": "",
        "id": "5ed903c968371f23a86fd8a49804c5f8"
    },
    {
        "author": "沈瀛",
        "dynasty": "宋",
        "type": "词",
        "rhythmic": "醉落魄・一斛珠",
        "title": "",
        "preface": "",
        "paragraphs": [
            "时光盛逼。",
            "杯盘渐渐来收拾。",
            "主人便欲留连客。",
            "末后殷勤，一著怎生得。",
            "来时便有归时刻。",
            "归时便是来时迹。",
            "世间万事曾经历。",
            "只看如今，无不散筵席。"
        ],
        "notes": "",
        "id": "c6b4ca17832ea8622e5f7ad05d388a74"
    },
    {
        "author": "沈瀛",
        "dynasty": "宋",
        "type": "词",
        "rhythmic": "醉落魄・一斛珠",
        "title": "",
        "preface": "",
        "paragraphs": [
            "野庵吹鼓。",
            "翻腾似与寻常异。",
            "笙萧筝笛皆非是。",
            "今日头场，看取些儿戏。",
            "心中无事无萦系。",
            "村歌数首新来制。",
            "参禅渐渐知滋味。",
            "细语粗言，俱是第一义。"
        ],
        "notes": "",
        "id": "d85fc705e33f302148b0423e258cf39e"
    },
    {
        "author": "沈瀛",
        "dynasty": "宋",
        "type": "词",
        "rhythmic": "野庵曲",
        "title": "",
        "preface": "",
        "paragraphs": [
            "野叟最昏迷。",
            "叹世间、光阴奔走如驰。",
            "逢这闲时。",
            "忽寻忖、一生里事都非。",
            "从头到尾。",
            "都改了、重立根基。",
            "枕上披衣。",
            "浑无寐。",
            "时时摩挲行气。",
            "才睡起。",
            "避户扉。",
            "爇一炷清香，烟气霏霏。",
            "膜拜更归依。",
            "冥心坐、看经念佛行持。",
            "消除秽恶，光洒洒、禅律威仪。",
            "佛力慈悲。",
            "愿今世。",
            "永没冤债相随。",
            "食将惭愧。",
            "才饭了、一枕茶香美。",
            "迟迟日长，觅伴相对围棋。",
            "安排势子。",
            "相望相窥。",
            "闭心机。",
            "输赢成败，却似人居世。",
            "跳脱去、唤方帽杖黎。",
            "为伴侣、小桥那边一奄儿。",
            "登高望远输情思。",
            "叹物荣物枯，节换时移。",
            "春到园中，见寒梅同春雪乱飞。",
            "冷艳冰肌。",
            "须臾李杏开遍，一日芳菲。",
            "和风骀荡，两岸细柳拈金丝。",
            "清明时候，景物尤韶媚。",
            "春事退。",
            "叹万红狼籍飞满堤。",
            "水平池。",
            "风到卷涟漪。",
            "荷花一望如霞绮。",
            "对好些景物，敌去炎威。",
            "秋景凄凄。",
            "长空明月正扬辉。",
            "蒹葭岸、浮云侧畔坐钓矾。",
            "正桂花香喷鼻。",
            "黄花满眼，风劲霜坠。",
            "做寒来天气。",
            "秋光老、草木一齐似洗。",
            "独修篁径，青松路，残岁方知。",
            "日将斜，园里缓行归。",
            "听流水。",
            "明窗净几。",
            "调数徽。",
            "到妙处、古曲幽闲韵渐稀。",
            "徐徐弹了融心意。",
            "忽然惊起。",
            "外时闻车履。",
            "故人来相对。",
            "瓮浮蚁。",
            "草草杯盘灯正辉。",
            "漏声迟。",
            "浮斝飞觞，言渐嘻嘻。",
            "轩渠一笑，高歌野奄新唱、劝些儿。",
            "人听村歌，一霎时、好娱戏。",
            "休笑颠狂，也是大奇。",
            "能赶气闷忧悲。",
            "自然沈醉。",
            "客都去后，睡齁齁地。",
            "一枕华胥惊又起。",
            "晓鸡啼。",
            "重起着衣。",
            "心火烧脐。",
            "龙行虎驰。",
            "依前囉囉喱喱。",
            "从头到尾今如此。",
            "若唱此曲没休时。",
            "保取长年到期颐。"
        ],
        "notes": "",
        "id": "c2b1bd6a54149b51de8697400e9bada3"
    },
    {
        "author": "沈瀛",
        "dynasty": "宋",
        "type": "词",
        "rhythmic": "风入松",
        "title": "",
        "preface": "",
        "paragraphs": [
            "金榜初登。",
            "绮楼朱楼对娉婷。",
            "软红尘、有人相等。",
            "归来寝立功名。",
            "油盖拥著一书生。",
            "开宴处、笙歌频奏声。",
            "眼前光景。",
            "人生如意享欢荣。",
            "得酒娱情。",
            "没事汉、清闲人。",
            "任自由、毁誉利害不上心。",
            "恣闲吟。",
            "登山玩水且闲行。",
            "来主他、风华雪月盟。",
            "相逢道友，握手闲语百事真。",
            "得酒忘情。"
        ],
        "notes": "",
        "id": "a55ef81fd85c079aeae4b402ead26f9c"
    },
    {
        "author": "沈瀛",
        "dynasty": "宋",
        "type": "词",
        "rhythmic": "驻马听",
        "title": "",
        "preface": "",
        "paragraphs": [
            "人都道四者难并。",
            "也由在人心。",
            "烦恼欢喜元无定。",
            "奸峭底自能称停。",
            "你待前面怎那，且随任咱分。",
            "自家有后自未奔。",
            "枉劳人方寸。",
            "眼前推辞怎。",
            "那知他人也心闷。"
        ],
        "notes": "",
        "id": "e18d144187fb5fdd3a78919ff9767a83"
    }
]