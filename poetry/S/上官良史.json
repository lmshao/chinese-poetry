[
    {
        "author": "上官良史",
        "dynasty": "宋",
        "type": "诗",
        "rhythmic": "",
        "title": "河梁值雨有怀严羽",
        "preface": "",
        "paragraphs": [
            "苇岸逢残雨，河桥对暮流。",
            "停鞭一怅望，客思暂夷犹。",
            "枫叶满江色，夕阳终古愁。",
            "遥怜君亦苦，不共故园秋。"
        ],
        "notes": "",
        "id": "aec9d0df09847087d2862534b46098f7"
    },
    {
        "author": "上官良史",
        "dynasty": "宋",
        "type": "诗",
        "rhythmic": "",
        "title": "寻严丹丘东潭居二首  其一",
        "preface": "",
        "paragraphs": [
            "爱子东溪幽，抱被来同宿。",
            "山家无膏火，然薪代明烛。",
            "闲窗何所有，古书三五束。",
            "鸟栖月上时，还见簷前竹。"
        ],
        "notes": "",
        "id": "20f86a8be0ebb3da0fec50542c1a454f"
    },
    {
        "author": "上官良史",
        "dynasty": "宋",
        "type": "诗",
        "rhythmic": "",
        "title": "寻严丹丘东潭居二首  其二",
        "preface": "",
        "paragraphs": [
            "山斋櫺牖疎，水月连春雾。",
            "今夕定何夕，清心欣所遇。",
            "如从天姥游，似得招提趣。",
            "幽梦出云时，匆匆山鸟曙。"
        ],
        "notes": "",
        "id": "7dcc1c92a9e15b1429a6e4c353dcb9ba"
    },
    {
        "author": "上官良史",
        "dynasty": "宋",
        "type": "诗",
        "rhythmic": "",
        "title": "泊舟有怀",
        "preface": "",
        "paragraphs": [
            "渺渺复迢迢，枫林带柞桥。",
            "沙寒初上月，浦暗已回潮。",
            "霜苇多先折，江花或后凋。",
            "今宵何处雁，相伴宿兰桡。"
        ],
        "notes": "",
        "id": "56c3c8482e29b96a3e64c5c5fef016fc"
    },
    {
        "author": "上官良史",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "春城不尽头。"
        ],
        "notes": "",
        "id": "62c1eb4feff4ae7eae225f1be8c51f3c"
    },
    {
        "author": "上官良史",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "独树临江古。"
        ],
        "notes": "",
        "id": "643414d2dbe98b4b9ccfd1e1c0b46187"
    },
    {
        "author": "上官良史",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "春富野人家。"
        ],
        "notes": "",
        "id": "1908c324e2b7f614fb665192328bee39"
    },
    {
        "author": "上官良史",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "霜鸿入夜惊还止。"
        ],
        "notes": "",
        "id": "001702e54f55571fa10c54c45e438db3"
    },
    {
        "author": "上官良史",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "海天腊尽冻初融。"
        ],
        "notes": "",
        "id": "a52d21a5a130d98670a488ab132e1eb4"
    }
]