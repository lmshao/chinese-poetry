[
    {
        "author": "释系南",
        "dynasty": "宋",
        "type": "诗",
        "rhythmic": "",
        "title": "示居士张戒二首  其一",
        "preface": "",
        "paragraphs": [
            "汝到庐山山到汝，更谁别我庐山去。",
            "出门问取岭头风，大道腾腾无本据。"
        ],
        "notes": "",
        "id": "6054616356e432d59d6bdc179a5392a7"
    },
    {
        "author": "释系南",
        "dynasty": "宋",
        "type": "诗",
        "rhythmic": "",
        "title": "示居士张戒二首  其二",
        "preface": "",
        "paragraphs": [
            "头戴乌巾著白襕，山房借汝一年闲。",
            "出门为说来时路，家在黄陂翠霭间。"
        ],
        "notes": "",
        "id": "b94a19664d10c37737ef3586d31b29ed"
    },
    {
        "author": "释系南",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "禅不禅，道不道，三寸舌头胡乱扫。",
            "昨夜日轮飘桂花，今朝月窟生芝草。",
            "呵呵呵，万两黄金无处讨。",
            "一句绝思量，诸法不相到。"
        ],
        "notes": "",
        "id": "bf48914fb800b6ac5045d0a64209b957"
    },
    {
        "author": "释系南",
        "dynasty": "宋",
        "type": "诗",
        "rhythmic": "",
        "title": "临终偈",
        "preface": "",
        "paragraphs": [
            "罗汉今日，倒骑铁马，逆上须弥。",
            "踏破虚空，不留朕迹。"
        ],
        "notes": "",
        "id": "8b0de64bcaea533e6e96fade35a3e4ef"
    }
]