[
    {
        "author": "释了悟",
        "dynasty": "宋",
        "type": "诗",
        "rhythmic": "",
        "title": "偈颂五首  其一",
        "preface": "",
        "paragraphs": [
            "今朝七月半，丛林解制忙。",
            "当头老水牯，筋骨不堪当。",
            "大家团栾礼三拜，栴檀薝卜一般香。"
        ],
        "notes": "",
        "id": "f290d1a702132e33e3483c28a5d6d2b1"
    },
    {
        "author": "释了悟",
        "dynasty": "宋",
        "type": "诗",
        "rhythmic": "",
        "title": "偈颂五首  其二",
        "preface": "",
        "paragraphs": [
            "今朝开炉向火，诸方说禅浩浩。",
            "灵山一字也无，普请大家证据。"
        ],
        "notes": "",
        "id": "a6e1646aa0dfabca4b0322ad53722a44"
    },
    {
        "author": "释了悟",
        "dynasty": "宋",
        "type": "诗",
        "rhythmic": "",
        "title": "偈颂五首  其三",
        "preface": "",
        "paragraphs": [
            "一即三，三即一，碧眼胡僧数不出。",
            "少林面壁九年，大似抱赃叫屈。",
            "屈屈，黄檗树头，讨甚木蜜。"
        ],
        "notes": "",
        "id": "43a572385b468d2ff2329414ca409e74"
    },
    {
        "author": "释了悟",
        "dynasty": "宋",
        "type": "诗",
        "rhythmic": "",
        "title": "偈颂五首  其四",
        "preface": "",
        "paragraphs": [
            "倒岳倾湫与么来，小根魔子谩疑猜。",
            "神驹一跃三千界，空说门前下马台。"
        ],
        "notes": "",
        "id": "32df6fb2d5f4efc077d348530556d234"
    },
    {
        "author": "释了悟",
        "dynasty": "宋",
        "type": "诗",
        "rhythmic": "",
        "title": "偈颂五首  其五",
        "preface": "",
        "paragraphs": [
            "昨日栽茄子，今日种冬瓜。",
            "一声河满子，和月落谁家。"
        ],
        "notes": "",
        "id": "18b0988556e3e5e80bfe4751d92b5e12"
    },
    {
        "author": "释了悟",
        "dynasty": "宋",
        "type": "诗",
        "rhythmic": "",
        "title": "读政黄牛",
        "preface": "",
        "paragraphs": [
            "清旷情怀世莫羁，放心异类乐斯时。",
            "千山万水无穷意，只许滩头白鹭知。"
        ],
        "notes": "",
        "id": "b86e774383d7694e1c732b47ad7388a5"
    },
    {
        "author": "释了悟",
        "dynasty": "宋",
        "type": "诗",
        "rhythmic": "",
        "title": "颂古",
        "preface": "",
        "paragraphs": [
            "试问钟声披七条，轻轻击著无明发。",
            "买来糊餠是馒头，苦哉观世音菩萨。"
        ],
        "notes": "",
        "id": "78a9b29ddaac5ea36ef7666850c4673d"
    }
]