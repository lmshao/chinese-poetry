[
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其一",
        "preface": "",
        "paragraphs": [
            "二千年前，我不如你。",
            "二千年后，你不如我。",
            "看看，冷处与你著把火。"
        ],
        "notes": "",
        "id": "01074bbe6543a0f59b63842fc1e09c6a"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其二",
        "preface": "",
        "paragraphs": [
            "横一丈，竖十尺。",
            "明眼衲僧，近傍不得。",
            "若有人向这里转得身吐得气，祇园水也未到你吃。"
        ],
        "notes": "",
        "id": "d3c267c645a6b102331211658e2d6018"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其三",
        "preface": "",
        "paragraphs": [
            "穿人鼻孔，换人眼睛。",
            "都来只是这一句子，如何见得，题目分明。"
        ],
        "notes": "",
        "id": "35872e4afebd16f48ad7a08ae9214ed0"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其四",
        "preface": "",
        "paragraphs": [
            "晓花初拆露香新，独向空山冷衬云。",
            "忽被春风轻触著，淡红脱落乱纷纷。"
        ],
        "notes": "",
        "id": "39ecbb6cb895dbc9250700149905b31d"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其五",
        "preface": "",
        "paragraphs": [
            "花间蝶舞，柳上鶑啼。",
            "瞿昙未晓，达磨犹迷。",
            "分付丛林能事汉，临机一一好提撕。"
        ],
        "notes": "",
        "id": "25ef89970448452a667b3da5b17e7c6f"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其六",
        "preface": "",
        "paragraphs": [
            "落頼家风彼此知，粗茶淡饭暂相依。",
            "弟兄毕竟难同活，不免分头各自为。"
        ],
        "notes": "",
        "id": "703dfb1f41bf2042e5cb99db2bcf1375"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其七",
        "preface": "",
        "paragraphs": [
            "四月八，生悉达，天上人间閙聒聒。",
            "老韶阳，要打杀，争似祇园舀水蓦头泼。",
            "阿呵呵，虽是死蛇，会弄也活。"
        ],
        "notes": "",
        "id": "53ca7b31a18eab342f94115fe76d331d"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其八",
        "preface": "",
        "paragraphs": [
            "禅禅，断贯索左穿右穿。",
            "道道，生苕菷横扫竖扫。"
        ],
        "notes": "",
        "id": "42273503ddf5635e5340b653d76cb159"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其九",
        "preface": "",
        "paragraphs": [
            "天自高，地自厚。",
            "一一不是单，三三亦非九。",
            "唯爱部渎山前丘大翁，见人长揖高叉手。"
        ],
        "notes": "",
        "id": "5f6e8bafdb1afdda561f7acf935e9f21"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其一〇",
        "preface": "",
        "paragraphs": [
            "前半夏已去，新事不添。",
            "后半夏未来，旧事不减。",
            "而今新也旧也，拈向一边。"
        ],
        "notes": "",
        "id": "1526115926d88a3e598649063e03cb54"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其一一",
        "preface": "",
        "paragraphs": [
            "布袋打开，拄杖拈起。",
            "去也由你，住也由你。"
        ],
        "notes": "",
        "id": "9068695d5a8dba036d9d84184ab3d604"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其一二",
        "preface": "",
        "paragraphs": [
            "灵山话月，曹溪指月。",
            "检点将来，只得半橛。"
        ],
        "notes": "",
        "id": "8e9051b70efb6904185e726f83c963d0"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其一三",
        "preface": "",
        "paragraphs": [
            "团团离海峤，渐渐出云衢。",
            "此夜一轮满，清光何处无。"
        ],
        "notes": "",
        "id": "f8d68c351b36bc24b460913729dad513"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其一四",
        "preface": "",
        "paragraphs": [
            "一夏九十日，今朝事已周。",
            "寒山逢拾得，把手话来由。",
            "且道话个什么，梨出青州，枣出郑州。"
        ],
        "notes": "",
        "id": "48dd44d542bc2b0fbe763d3583ce0fa1"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其一五",
        "preface": "",
        "paragraphs": [
            "面面相对，心心相知。",
            "人情若好，吃水也肥。"
        ],
        "notes": "",
        "id": "41b0bc9dc3bf5dd39b104a5e082bf4b8"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其一六",
        "preface": "",
        "paragraphs": [
            "沙鸥尽日戏江滨，几度浮来几度沈。",
            "渔笛一声惊起去，依前飞下碧波心。"
        ],
        "notes": "",
        "id": "0ca0f7947a260bc6b4e69c7f85444f67"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其一七",
        "preface": "",
        "paragraphs": [
            "𨀁踵几只牯牛，总在瑞峰过夏。",
            "有心卧月眠云，无意牵犁拽耙。",
            "溪东溪西，岭上岭下。",
            "饮水自饮水，吃草自吃草，第一不得犯人苗稼。"
        ],
        "notes": "",
        "id": "c89dd0f407a189de4065273b9f92cbe7"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其一八",
        "preface": "",
        "paragraphs": [
            "来住瑞峰，去住瑞岩。",
            "未操雪曲，且打乡谈，天上人间一十三。"
        ],
        "notes": "",
        "id": "fa047b3af5ecdc880f2de43e6d64c1ff"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其一九",
        "preface": "",
        "paragraphs": [
            "昔年出此门去，步步踏著。",
            "今日入此门来，头头撞著。",
            "毕竟以何为验，洎合道著。"
        ],
        "notes": "",
        "id": "c949217fcf162a5237c25d3a8d403fd0"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其二〇",
        "preface": "",
        "paragraphs": [
            "内不放出，外不放入。",
            "眨得眼来，铁壁铁壁。"
        ],
        "notes": "",
        "id": "4f16e9a84eb94c52ffa6b3dc5d20cb2c"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其二一",
        "preface": "",
        "paragraphs": [
            "擒虎兕，辨龙蛇。",
            "一句子，绝周遮。",
            "太白不曾登便殿，笔头昨夜自生花。"
        ],
        "notes": "",
        "id": "25c51e3c99561d3a6b199a6aa1f4a71d"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其二二",
        "preface": "",
        "paragraphs": [
            "峭峻一方，玲珑八面。",
            "须弥灯王，有眼者见。",
            "若不见，随我脚跟转。"
        ],
        "notes": "",
        "id": "3397d80dbdea4e210e99bf84190d5130"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其二三",
        "preface": "",
        "paragraphs": [
            "祇园千树秀，浄土九莲敷。",
            "多少参玄士，茫茫在半途。"
        ],
        "notes": "",
        "id": "9bcfa0ff26ea5cbefd1749015c508575"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其二四",
        "preface": "",
        "paragraphs": [
            "三条椽下，七尺单前。",
            "有一则语，天下衲僧做尽伎俩。",
            "欲会会不得，拟举举不全。",
            "瑞岩老婆心切，略与诸人通一线。",
            "不容意解，只要心传，采石渡船。"
        ],
        "notes": "",
        "id": "216047a4abd9fb63ebe9acf4d96056a8"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其二五",
        "preface": "",
        "paragraphs": [
            "隠隠烟村闻犬吠，欲寻寻不见人家。",
            "忽于桥断溪回处，流出碧桃三四花。"
        ],
        "notes": "",
        "id": "fa2aded39d2d25f23a2046cde19f9e8d"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其二六",
        "preface": "",
        "paragraphs": [
            "圣制中，有一诀。",
            "上三星，下半月。",
            "付诸人，须辨别。",
            "九十日，参教彻。",
            "参不彻，饮底是洋铜，吞底是热铁。"
        ],
        "notes": "",
        "id": "ada1f9e29dfb1f0f8aeaf28f0cd49987"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其二七",
        "preface": "",
        "paragraphs": [
            "三张白纸，千里同风，此是古人吃不尽底涎唾。",
            "争如瑞岩，将个季春极暄，换个孟夏渐热。"
        ],
        "notes": "",
        "id": "787275f5b65ad346c0a48fd319c843ac"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其二八",
        "preface": "",
        "paragraphs": [
            "那一通，你问我，玄关倒插无须锁。",
            "等闲一掣掣得开，三个老婆相对坐。"
        ],
        "notes": "",
        "id": "85d95602871784c3fc044ada83979553"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其二九",
        "preface": "",
        "paragraphs": [
            "丁出丁，楔出楔。",
            "老赵州，端的别。",
            "别别，金刚脑后三斤铁。"
        ],
        "notes": "",
        "id": "a250a63b917405d6256a919628d3a0b7"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其三〇",
        "preface": "",
        "paragraphs": [
            "水泻岩前，蛩吟砌下。",
            "问著衲僧，有口如哑。",
            "百二十日，弄真像假。",
            "今朝突出拂子头，浄倮倮，赤洒洒，没可把。"
        ],
        "notes": "",
        "id": "eb7bbe6e139c9f7ae6b068258e4ff924"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其三一",
        "preface": "",
        "paragraphs": [
            "秋云秋水两依依，塞鴈声声度翠微。",
            "多向洞庭芳草岸，楚天空阔不知归。"
        ],
        "notes": "",
        "id": "117e42d2b3ec4194760fb4a8c33226b2"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其三二",
        "preface": "",
        "paragraphs": [
            "瑞岩老还债，出生双耳聩。",
            "扣道道不知，问禅禅不会。",
            "怕冷收帽裙，爱凉解衣带。",
            "上下相依不相怪，由来彼此肚皮大。"
        ],
        "notes": "",
        "id": "538c0cd81d641ef5942cabbd98989123"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其三三",
        "preface": "",
        "paragraphs": [
            "九日重阳节，渊明采菊时。",
            "黄花到处有，何止在东篱。"
        ],
        "notes": "",
        "id": "9e025ea125803e89dbee00d0c8078396"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其三四",
        "preface": "",
        "paragraphs": [
            "华山突兀耸苍穹，坐断坤维千万峰。",
            "潘阆骑馿山下过，只闻啼鸟閙春风。"
        ],
        "notes": "",
        "id": "a85a9cd7ff2f229894b2a6cef226e742"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其三五",
        "preface": "",
        "paragraphs": [
            "游鱼涧底沉浮，幽鸟林间上下。",
            "那堪东园刈麦，西畴插秧。",
            "小姑摘叶饲蚕，公子扬鞭走马。"
        ],
        "notes": "",
        "id": "43d2231b48eac3cdd309d322e9ecfd64"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其三六",
        "preface": "",
        "paragraphs": [
            "崭崭岩石，蔚蔚松萝。",
            "左枝右蔓，横牵竖惹，满地交罗。",
            "几人遭绊倒，反怪葛藤多。",
            "阿呵呵，跳不出时争柰何。"
        ],
        "notes": "",
        "id": "04035390e4094561c3c13c801486fd9c"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其三七",
        "preface": "",
        "paragraphs": [
            "后园馿吃草，开口见心肝。",
            "潘阆倒骑处，有谁能解看。"
        ],
        "notes": "",
        "id": "4b7a21e9747380b11d49c687292073fc"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其三八",
        "preface": "",
        "paragraphs": [
            "小鱼吞大鱼，尾巴露一橛。",
            "渔翁醉不知，空把丝纶掣。"
        ],
        "notes": "",
        "id": "1414013be0f4fffe9085bfbe9f8b786b"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其三九",
        "preface": "",
        "paragraphs": [
            "主人翁，辘辘转。",
            "有手脚，无背面。",
            "或向深山里敲冰钓鱼，或向閙市中炙火摇扇。",
            "堪笑禅和子，长在蒲团上东讨西寻，直是不得一回亲见。",
            "当此自恣，将何证验。",
            "瑞岩今夜事不获已，未免擘破面门开个方便。",
            "秋风一阵晚来寒，吹断白云三四片。"
        ],
        "notes": "",
        "id": "600d0bf0385e1e75ed7e98a46083251d"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其四〇",
        "preface": "",
        "paragraphs": [
            "萧萧黄叶埋荒径，霭霭浮云锁野堂。",
            "一阵西风俱埽尽，几根乔木倚斜阳。"
        ],
        "notes": "",
        "id": "401d70de84958bbf3e6989acef27a95a"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其四一",
        "preface": "",
        "paragraphs": [
            "转身动脚，开口露牙。",
            "明明是我，的的非它。",
            "衲僧不肯向省要处受用，甘自区区于道途之上。",
            "真可惜，诚可嗟。",
            "瑞岩老婆心切，未免为汝指个歇处。",
            "便请急急囘首，早早归家。"
        ],
        "notes": "",
        "id": "bdd921aff559e8bbc53761f49e8dd732"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其四二",
        "preface": "",
        "paragraphs": [
            "南泉卖身，只贪小利。",
            "道吾舞笏，一味鬼戏。",
            "百丈卷席，翻成钝置。",
            "赵州吃茶，太煞客气。",
            "老大隋更是没巴鼻，僧问佛法的的意，却道山前麦熟也未。"
        ],
        "notes": "",
        "id": "d0ecaa5dddca9a189c7b7f3b111ed849"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其四三",
        "preface": "",
        "paragraphs": [
            "一夏已过了，生涯又复然。",
            "眉毛横眼上，鼻孔搭唇边。",
            "诸人若果疑情未决，但向冷地里摸索鼻孔看。"
        ],
        "notes": "",
        "id": "8ad412ef71fc241193254233805e41b1"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其四四",
        "preface": "",
        "paragraphs": [
            "鴈山云，台峤月。",
            "或卷或舒，或圆或缺。",
            "两两三三，朝游暮往。",
            "袈裟角，拄杖头，挑底挑，裹底裹，不妨自怡自悦。",
            "若到瑞岩定是打教棒折，而今什么时节。"
        ],
        "notes": "",
        "id": "5e590bfba108c57551b946a2b3abc4d9"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其四五",
        "preface": "",
        "paragraphs": [
            "老姑强作少年时，烂把宫嫱红粉施。",
            "不管旁边人冷笑，满头犹更插花枝。"
        ],
        "notes": "",
        "id": "c3270293f447ef14bcff646fd0d468bd"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其四六",
        "preface": "",
        "paragraphs": [
            "腊月三十日，一岁已周毕。",
            "野老竞相呼，把火门外立。"
        ],
        "notes": "",
        "id": "41c66b1f64e1f843cdd0d5fb582b943d"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其四七",
        "preface": "",
        "paragraphs": [
            "禅不用参，道不用学。",
            "放下更放下，安乐又安乐。"
        ],
        "notes": "",
        "id": "b87e6083e9f401c66b44288484a5e2cb"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其四八",
        "preface": "",
        "paragraphs": [
            "自把碌砖空里掷，必端自打自家头。",
            "酌然自痛自难说，自著摩挲归去休。"
        ],
        "notes": "",
        "id": "02871eeb992229da1d669c0bb1429aed"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其四九",
        "preface": "",
        "paragraphs": [
            "鲍叔眼下安眉，赵哥口边著耳。",
            "蓦然狭路相逢，两个是甚面嘴。"
        ],
        "notes": "",
        "id": "97230bb127553574a5542d8ecc153e70"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其五〇",
        "preface": "",
        "paragraphs": [
            "宽用工，急著限。",
            "是也刬，非也刬。",
            "顶𩕳忽然突出眼，圈圈𪢮𪢮，一似古殿里壁角落头破灯盏。"
        ],
        "notes": "",
        "id": "3ad96ed96742f45bce461bcb8e54c5b0"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其五一",
        "preface": "",
        "paragraphs": [
            "者老和尚，元无所向。",
            "一味麻皮头，做出万般样。",
            "我也无端被伊葛藤一上，惭愧桩子倒了也。",
            "衔怨衔恩，含悲合笑，烧一炷香供养。"
        ],
        "notes": "",
        "id": "66d8fdb8bc3acdc56edb78e911117239"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其五二",
        "preface": "",
        "paragraphs": [
            "庭前新吐一花红，袭袭馨香醉蜜蜂。",
            "公子见来情兴动，倒吹玉笛弄春风。"
        ],
        "notes": "",
        "id": "260f5afe47608a0da421648d4388b446"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其五三",
        "preface": "",
        "paragraphs": [
            "我有一机，觌面提持。",
            "如击金石，如奏埙箎，不是知音谁共知。"
        ],
        "notes": "",
        "id": "420038c3580684ad248c2c7d313a5bab"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其五四",
        "preface": "",
        "paragraphs": [
            "小姑将彩对花缝，半是深青半是红。",
            "被贼一时偷去了，浑家空自暗搥胸。"
        ],
        "notes": "",
        "id": "e1b1d01595df553e1b4fc94f4a564f5f"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其五五",
        "preface": "",
        "paragraphs": [
            "雨𩆑寒食，日酝清明。",
            "三三两两，呼唤踏青。",
            "禅家流无处著幽情，倒卓乌藤倚石屏，闲听岩前杜宇一声声。"
        ],
        "notes": "",
        "id": "0524f2f8dce865283177195eebf08151"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其五六",
        "preface": "",
        "paragraphs": [
            "百花丛里跃鞭过，俊逸风流有许多。",
            "未第儒生偷眼觑，满怀无柰旧愁何。"
        ],
        "notes": "",
        "id": "24eb5525708b30f9d9f52fb90c2cf041"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其五七",
        "preface": "",
        "paragraphs": [
            "秋山色老，秋树叶零。",
            "秋云影乱，秋水波澄。",
            "伸手缩手，取之不得，开眼合眼，视之无形。",
            "五湖衲子，披披搭搭，哆哆和和。",
            "那里秤量，者边匹配。",
            "瑞岩老汉却不敢与之较重较轻，斤两分明。"
        ],
        "notes": "",
        "id": "1f42777a932323d0f64c836e5c265e5c"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其五八",
        "preface": "",
        "paragraphs": [
            "村翁因事扣巫师，祸福通肠直示伊。",
            "获得黄金家富贵，几多空自起狐疑。"
        ],
        "notes": "",
        "id": "4092198966853f2c27c1da4ded17747c"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其五九",
        "preface": "",
        "paragraphs": [
            "学道参禅，别无方便。",
            "閙中底静里明，静里底閙中荐。",
            "坐断两头，打成一片。",
            "喜欢竖瞋拳，烦恼呈笑面。",
            "阿呵呵，瑞岩与么道，大似落汤螃蟹，七手八脚一时露现。"
        ],
        "notes": "",
        "id": "1890fe0f5a451985ae3dee1d9cc30152"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其六〇",
        "preface": "",
        "paragraphs": [
            "心心，拙妇穿穴针。",
            "智智，巫师骂土地。",
            "道道，矮子肩栲栳。",
            "佛佛，乌鸦啗腐骨。"
        ],
        "notes": "",
        "id": "72088527e223bb9b49607d4541613ce6"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其六一",
        "preface": "",
        "paragraphs": [
            "坐底立，立底坐。",
            "我即你，你即我。",
            "毕竟烧香礼拜谁，几成话堕。"
        ],
        "notes": "",
        "id": "703683f8f600dda99d80be0fe683adc5"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其六二",
        "preface": "",
        "paragraphs": [
            "宏施韬略，密展谋猷。",
            "胸中浩气，远迈伊周，玉炉香喷几千秋。"
        ],
        "notes": "",
        "id": "fe7864d41505f0a0b525dce65459e499"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其六三",
        "preface": "",
        "paragraphs": [
            "我此一关，无背无向。",
            "拟欲进前，网在头上。"
        ],
        "notes": "",
        "id": "be0c7afa821f04cc7a63fc67e84e5903"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其六四",
        "preface": "",
        "paragraphs": [
            "紫箫声断月初斜，笑指蓬瀛是故家。",
            "十二玉楼寻不见，手攀仙鹤步烟霞。"
        ],
        "notes": "",
        "id": "5a413f07615e5644c523f7cca89c28fe"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其六五",
        "preface": "",
        "paragraphs": [
            "始从鹿野苑，终至跋提河。",
            "于是二中间，未尝说一字。",
            "年年花卉竞芳时，东风一阵成狼藉。"
        ],
        "notes": "",
        "id": "70c9038c9971717d6d5dc8cf14d776d3"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其六六",
        "preface": "",
        "paragraphs": [
            "梨花李花白，杏花桃花红。",
            "的的正法眼藏，的的古佛心宗。",
            "灵云老几曾梦见，道得底都是脱空。",
            "尀耐螺江钓鱼船上翁，丝纶倒把搅春风。"
        ],
        "notes": "",
        "id": "89ff4467aee1ab383984d66035cb8876"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其六七",
        "preface": "",
        "paragraphs": [
            "金佛不度炉，道士念苏𠰷。",
            "木佛不度火，嵩山打灶堕。",
            "泥佛不度水，锺馗吓小鬼。",
            "真佛屋里坐，嗄，赵州老汉败露了也。"
        ],
        "notes": "",
        "id": "2cc955aa5f7c5e7f0623d41673ed7dc4"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其六八",
        "preface": "",
        "paragraphs": [
            "你是川僧，我是浙僧。",
            "相逢相见，元似不曾。",
            "因何今日成冤憎，不见道臭肉来蝇。"
        ],
        "notes": "",
        "id": "5e4129c9d55f4f49c916015731dce3eb"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其六九",
        "preface": "",
        "paragraphs": [
            "红日升兮，慧目明而不晦。",
            "白云吐兮，慈容露而不遮。",
            "林木交加兮胸题卍字，峰峦重叠兮足蹑千花。",
            "好个天然古释迦。",
            "若谓今朝始诞梵王家，苦哉佛陀耶，苦哉佛陀耶。"
        ],
        "notes": "",
        "id": "8d7d893f11382cf762fd948aa2ea69be"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其七〇",
        "preface": "",
        "paragraphs": [
            "送春賸欲举金樽，客不开襟怎与论。",
            "自饮一杯归去后，喜逢家乐閙黄昏。"
        ],
        "notes": "",
        "id": "2f7c9d2f1dab630154c98706ec0c3dbf"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其七一",
        "preface": "",
        "paragraphs": [
            "五峰影里，双涧声中。",
            "有大宝藏，八面玲珑。"
        ],
        "notes": "",
        "id": "24ba95e4eb288f3a9136ddb6062dccb5"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其七二",
        "preface": "",
        "paragraphs": [
            "德山低头，夹山点头。",
            "俱胝竖起手指头，玄沙𡎺破脚指头，都来不出山僧拄杖头。",
            "一叶落，天下秋。"
        ],
        "notes": "",
        "id": "af93055d806460ea3193f3033ef4d2f0"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其七三",
        "preface": "",
        "paragraphs": [
            "足不履地，头不顶天。",
            "才识双涧，便见双泉。",
            "问有今古，答无正偏。",
            "若也未晓，细嚼黄连。"
        ],
        "notes": "",
        "id": "38d6d10e228cc319c24608edfdab29c1"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其七四",
        "preface": "",
        "paragraphs": [
            "峰头异角灵毛，涧底锦鳞赪尾。",
            "各各性命一条，都在山僧手里。",
            "今日放开线路，也不妨自驰自骤，自飞自鸣，自泳自游，自潜自跃，又阿谁管你，诸方密布漫天网子。"
        ],
        "notes": "",
        "id": "81852cb8febc8ef5db67a05a908b3d81"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其七五",
        "preface": "",
        "paragraphs": [
            "淘沙得金，凿石得玉。",
            "张弓得鸟，掷钓得鱼。"
        ],
        "notes": "",
        "id": "fd02269736f22593b2331e298d32e8c6"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其七六",
        "preface": "",
        "paragraphs": [
            "门外一犬吠，櫩前一鸟鸣。",
            "天际半钩新月，移影上疎櫺。",
            "忆得雪山六载，冻不死，饿不杀，夜半见明星。"
        ],
        "notes": "",
        "id": "c8f6ea23eec244c7ae9cc6e3ddc6651e"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其七七",
        "preface": "",
        "paragraphs": [
            "一从醉别画堂前，鬓乱钗横语笑颠。",
            "最是恼人肠肚处，借婆裙子拜婆年。"
        ],
        "notes": "",
        "id": "1586df3c5d738c5367435a62f8bf9a7d"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其七八",
        "preface": "",
        "paragraphs": [
            "正朝握拂，埽荡窠窟。",
            "左拣牛溲，右选马勃。",
            "竖作一团，是甚臭鹘。",
            "分付诸人，洗肠换骨。"
        ],
        "notes": "",
        "id": "0bb24aee21ed52f9bdd0fc776045e65e"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其七九",
        "preface": "",
        "paragraphs": [
            "一竖一展，一放一收。",
            "仰山弄险，过似岩头。",
            "頼是随风囘橹棹，几乎翻却钓鱼舟。"
        ],
        "notes": "",
        "id": "4a1d902fbf871345ccdb824fb0a5a863"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其八〇",
        "preface": "",
        "paragraphs": [
            "窦八抽身已败赃，偷儿曲为巧遮藏。",
            "一家著贼犹闲事，搅断平人几肚肠。"
        ],
        "notes": "",
        "id": "0aeb2186ddb1d3cb2dd7894b77572383"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其八一",
        "preface": "",
        "paragraphs": [
            "明珠璨璨对人倾，是甚多年鱼眼睛。",
            "抛撒满前收不上，粪箕埽箒乱纵横。"
        ],
        "notes": "",
        "id": "70aa0b807a30909440c973f7407cf88f"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其八二",
        "preface": "",
        "paragraphs": [
            "烟横大野，鴈篆长空。",
            "玉露滴开八枝九枝黄菊，金风剪下三片两片丹枫。",
            "吾家生涯，虽然冷淡，取之无禁，用之无穷。"
        ],
        "notes": "",
        "id": "e0cd3b2f2a67f1869143e28e0ec08fc7"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其八三",
        "preface": "",
        "paragraphs": [
            "扫荡边尘未著劳，折弓戏把射青霄。",
            "满攀自觉无多力，随手那知落一雕。"
        ],
        "notes": "",
        "id": "0a7643c443fa90a5b9cfb4d16b933a80"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其八四",
        "preface": "",
        "paragraphs": [
            "辊雪峰毬，打禾山鼓，露柱灯笼齐作舞。",
            "引得老丰干，倒跨南山虎。",
            "圣人作，万物覩。"
        ],
        "notes": "",
        "id": "e8d96b25484ea7b1e33d09690c57bcdb"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂八十五首  其八五",
        "preface": "",
        "paragraphs": [
            "将军令下闪旌旗，胡骑纷纷顿失威。",
            "纵有突然骁骤者，不知身已陷重围。"
        ],
        "notes": "",
        "id": "0b2c379f20a7dfbda50ea1bd850290d2"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂二十二首  其一",
        "preface": "",
        "paragraphs": [
            "空兮空兮无背面，拈起豁然成两片。",
            "搭向南屏山角头，千古万古少人见。",
            "要见么，金乌飞上琉璃殿。"
        ],
        "notes": "",
        "id": "9a0e2c07613d84279c25ddb66e631ee9"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂二十二首  其二",
        "preface": "",
        "paragraphs": [
            "一自休戈见太平，跨龙仙去彩霞轻。",
            "感恩惟有西湖水，夜夜清波蘸月明。"
        ],
        "notes": "",
        "id": "f20087c0dd04f7068c3d3b6c2333f6d9"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂二十二首  其三",
        "preface": "",
        "paragraphs": [
            "南山有众盈筹，总是佛祖冤雠。",
            "一夏资粮尚少，岂容坐视无谋。",
            "长安城里，芳草渡头。",
            "頼有作者，为我希求，要使个个饱饫而优游。",
            "忽然遇维摩居士东指西指，又且如何对酬。",
            "一言才勘破，笑倒老金牛。"
        ],
        "notes": "",
        "id": "bdb30f2e35744866cb4e4155cb685cf9"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂二十二首  其四",
        "preface": "",
        "paragraphs": [
            "月临粉壁间尤白，烛入纱笼里更红。",
            "夜冷井边闻落叶，已惊秋色到梧桐。"
        ],
        "notes": "",
        "id": "8e0807be0fd4fa39bc8757aab95a676a"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂二十二首  其五",
        "preface": "",
        "paragraphs": [
            "十五日前，结而不解。",
            "十五日后，解而不结。",
            "正当今日，结也休，解也休。",
            "草鞋对颊耸八耳，拄杖横身撑两头。",
            "五湖四海衲子为冤雠。"
        ],
        "notes": "",
        "id": "d83f510e7a7ca30c71bfab40ec86914b"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂二十二首  其六",
        "preface": "",
        "paragraphs": [
            "庭前黄叶坠，岭上白云屯。",
            "风味无多子，何人共我论。"
        ],
        "notes": "",
        "id": "9d7c722d7d087eb777e9955aae0431c2"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂二十二首  其七",
        "preface": "",
        "paragraphs": [
            "一遇中秋节，竞赏中秋月。",
            "指底指，玩底玩，说底说，到了何曾离圆缺。",
            "惟爱老长沙，一踏踏倒小释迦。",
            "光灿烂，绝周遮，不知端的落谁家。"
        ],
        "notes": "",
        "id": "4fc39e4d7e721f022c98c4df9e84eb77"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂二十二首  其八",
        "preface": "",
        "paragraphs": [
            "西风一阵恶，北林平地摧。",
            "晓猿夜鹤，惊怨空徘徊。",
            "哀哉哀哉，戒光犹自照高台。"
        ],
        "notes": "",
        "id": "5fdbc745b87ce40327c097f2115276fd"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂二十二首  其九",
        "preface": "",
        "paragraphs": [
            "渚流虹影，枢绕电光。",
            "圣人出现，化洽殊方。"
        ],
        "notes": "",
        "id": "e4bb6492bbe07d7179f8c103bf0f350d"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂二十二首  其一〇",
        "preface": "",
        "paragraphs": [
            "日暖喷庭花，风轻摇岸柳。",
            "双林入灭老臊胡，至今犹露摩胸手。"
        ],
        "notes": "",
        "id": "7efedb9f2d6759dba97837a621ca085c"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂二十二首  其一一",
        "preface": "",
        "paragraphs": [
            "千寻浪里出头，万仞崖前展手。",
            "七百甲子老翁，刚然弄一场丑。",
            "摘杨花，摘杨花，翻身跳上树，惊散暮林鸦。"
        ],
        "notes": "",
        "id": "7f41473c9d5b6da528ecae7bae0794e4"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂二十二首  其一二",
        "preface": "",
        "paragraphs": [
            "玉缆纤纤布嫩芽，香苞朶朶依新叶。",
            "化工底事把天机，剖腹倾心俱漏泄。"
        ],
        "notes": "",
        "id": "e341dc40c096e5e58e7a0f7ba769c941"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂二十二首  其一三",
        "preface": "",
        "paragraphs": [
            "白苹洲畔，红蓼岸头。",
            "渔人得意，拨动孤舟。",
            "飞起一行两行塞雁，漾开七个八个沙鸥。",
            "丝纶在手，随放随收，时有金鳞上直钩。"
        ],
        "notes": "",
        "id": "300e48f0e98e00da7649c1e5db128fd9"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂二十二首  其一四",
        "preface": "",
        "paragraphs": [
            "九月九，一句话。",
            "有准绳，无柄欛。",
            "惟有陶靖节知缝罅，悠然见南山，笑傲东篱下。"
        ],
        "notes": "",
        "id": "87709490ff237bd13d356d2afebf3dca"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂二十二首  其一五",
        "preface": "",
        "paragraphs": [
            "将不去，拈不来。",
            "两个汉，一场呆。",
            "至今平地上，狼藉覆苍苔。"
        ],
        "notes": "",
        "id": "44f8dc30d57c192149b189d1035d1001"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂二十二首  其一六",
        "preface": "",
        "paragraphs": [
            "安眠露地牛，未脱黄金索。",
            "常在顾盼中，牧童难捉摸。"
        ],
        "notes": "",
        "id": "6218dc7e883cb0c7cfc52c9fc90483e6"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂二十二首  其一七",
        "preface": "",
        "paragraphs": [
            "年年是好年，日日是好日。",
            "南山今日好处又非常，石人起拜木人揖。",
            "蛇生角，虎插翼。"
        ],
        "notes": "",
        "id": "aa16b03e3ae6f8beda48215f74f4a21f"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂二十二首  其一八",
        "preface": "",
        "paragraphs": [
            "烟迷岸树，水没汀莎。",
            "渡头拨动钓舟，野鸭翩然飞过。"
        ],
        "notes": "",
        "id": "972108eeb187fa61227af8b0339f7038"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂二十二首  其一九",
        "preface": "",
        "paragraphs": [
            "云收幽谷静，雨歇幽涧鸣。",
            "风暖幽鸟语，日融幽草青。",
            "二祖不知，截断一手臂。",
            "归宗不会，拭坏双眼睛。",
            "致使衲僧，个个半疑半信，半醉半醒。",
            "争知道自来满口，咀华而嚼英。"
        ],
        "notes": "",
        "id": "8246c70ffb0c2b8ab3a1dc613c583100"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂二十二首  其二〇",
        "preface": "",
        "paragraphs": [
            "九十日一夏，始终无缝罅。",
            "拶到末梢头，有个好说话。",
            "长爪梵志注九经，瞎眼波斯书八卦。"
        ],
        "notes": "",
        "id": "c2cdd5331800182d99934f403a32efed"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂二十二首  其二一",
        "preface": "",
        "paragraphs": [
            "雪山层层，雪涧冷冷。",
            "瞿昙过去久矣，今宵谁覩明星。",
            "奇哉，低声，恐成妄语诳众生。"
        ],
        "notes": "",
        "id": "0863805335a9233e14f3de2474d6a3d1"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "偈颂二十二首  其二二",
        "preface": "",
        "paragraphs": [
            "猫弄鼠，猿禁猴，云门固是有杀活机谋。",
            "检点来，依旧出不得者僧话头。"
        ],
        "notes": "",
        "id": "54b5df72e33b1251ad9a5f12a2ddd6f7"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "观音赞",
        "preface": "",
        "paragraphs": [
            "皎皎月沈波，萋萋草泣露。",
            "良哉观世音，不会转身句。"
        ],
        "notes": "",
        "id": "f93e112c61da777587ecdd988749bee3"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "又泛水像赞",
        "preface": "",
        "paragraphs": [
            "觉而动，照而寂。",
            "云浄月明，波停水碧。",
            "圆通触处露全身，依旧脚跟浮逼逼。"
        ],
        "notes": "",
        "id": "33ff8ed10ddb9da6f305e85ba674521a"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "布袋和尚赞",
        "preface": "",
        "paragraphs": [
            "朝向廛中游，暮打市里过。",
            "滞货卖不行，頼是肚皮大。"
        ],
        "notes": "",
        "id": "3dd466dcfdf80b32ceb0542147b13319"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "达磨赞",
        "preface": "",
        "paragraphs": [
            "西竺乾，东震旦。",
            "遍流毒，是者汉。",
            "不知赚了多少衲僧，至今八错七差三马九乱。"
        ],
        "notes": "",
        "id": "76093e995bdbfbad29260eb4aa9f87fd"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "六祖夜渡赞",
        "preface": "",
        "paragraphs": [
            "树烟漠漠水沈沈，父子相抛用贼心。",
            "授了衣盂连夜渡，钉桩摇橹到于今。"
        ],
        "notes": "",
        "id": "eef1a187910a58fa76c98df03cce4816"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "维摩赞",
        "preface": "",
        "paragraphs": [
            "倚胡床，执白拂。",
            "三十三人，尽底籍没。",
            "却将一默对文殊，兔子何曾离得窟。"
        ],
        "notes": "",
        "id": "0e34dc7db4a6e92909ac5ec69bb25f3a"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "灵照女赞",
        "preface": "",
        "paragraphs": [
            "生不居家，长不出嫁。",
            "一柄笊篱，天上天下。",
            "虽然不直分文，只是无人著价。"
        ],
        "notes": "",
        "id": "d615a56087b66a7b445d1e248c3ed682"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "崇德圆老请赞",
        "preface": "",
        "paragraphs": [
            "无圆位中，一毫难状。",
            "于第二门，有个模样。",
            "长安城里卓红旗，鴈荡峰头翻白浪。",
            "更要不覩是籍没一切人家财，犹要算白帐。"
        ],
        "notes": "",
        "id": "2c939222bd8084834d7c39a856fe9d75"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "雪山梵老请赞",
        "preface": "",
        "paragraphs": [
            "握三尺铁，震一声雷。",
            "刚把密旨，翻作祸胎。",
            "流落西村李翁田地上，丛林又是一番灾。"
        ],
        "notes": "",
        "id": "a4af305df6646e9d1a613b8276b4fa94"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "真如靖老请赞",
        "preface": "",
        "paragraphs": [
            "夜叉心，菩萨面。",
            "动则云翻大野鬼悉惧闻，静则练绕长溪人皆喜见。",
            "有一道迷魂呪，三千里外学念者也灵验。"
        ],
        "notes": "",
        "id": "7cdd29825e18453a9fc479ca0bf15045"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "治平璧老请赞",
        "preface": "",
        "paragraphs": [
            "似马无騣，似牛无角。",
            "描摸出来，非常大错。",
            "错错，万古一崖倚寥廓。"
        ],
        "notes": "",
        "id": "a7ea98fa94d042566fb49b4205f2c592"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "支提宏老请赞",
        "preface": "",
        "paragraphs": [
            "搭一只手，挥三尺铁。",
            "天下衲僧，望风胆裂。",
            "岂料丰干院里撞著个匾头魔孽，尽把家私俱漏泄。",
            "却向玉融侧童峰前，对人点胸，背地吐舌。"
        ],
        "notes": "",
        "id": "47a6f8918aaeaed8bb354a44c5fbe80d"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "连云枢老请赞",
        "preface": "",
        "paragraphs": [
            "密运玄枢，恢张要旨。",
            "名邈得来，成甚面嘴。",
            "若是金毛狮子子，誵讹岂止三千里。"
        ],
        "notes": "",
        "id": "df529fb36542dca5375086c9d6a54f99"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "慈恩泾老请赞",
        "preface": "",
        "paragraphs": [
            "两耳全聩，双目半昏。",
            "泾清渭浊，谁与辨论。",
            "只么厮淈𣸩，狼藉破沙盆。",
            "有个不唧𠺕底，刚要面前涂糊背后揩抹。",
            "黑漫漫地恰似云屯挂向寿峰顶上，往往唤作南山古树根。"
        ],
        "notes": "",
        "id": "177e60441ddf19464bd3e8cc23c0c516"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "精严昂老请赞",
        "preface": "",
        "paragraphs": [
            "轩昂气宇，矍铄精神。",
            "木鸡驱成鸾凤，刍狗逼作麒麟，世上知心能几人。"
        ],
        "notes": "",
        "id": "a454bf5f32dbe9d43f8ae9c1dd457e92"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "宝藏主请赞",
        "preface": "",
        "paragraphs": [
            "干之下，坤之上。",
            "有一宝，无异相。",
            "刚地描摸出来，便见许多模样。",
            "引一切人到面前，学算鬼丁帐。"
        ],
        "notes": "",
        "id": "f5630a14b09ce67a25469d7b1894e728"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "月藏主请赞",
        "preface": "",
        "paragraphs": [
            "头颅突兀，面孔鳞皴。",
            "刚把一茎灯草，对人秤作半斤。",
            "阿呵呵，从教道月明照见夜行人。"
        ],
        "notes": "",
        "id": "63ed481124e2484360b0a0a0585b53a7"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "埴知客请赞",
        "preface": "",
        "paragraphs": [
            "寒岩其骨，槁木其形。",
            "解语非舌，能言非声。",
            "埏埴立于未立，气质成于未成。",
            "自者般伎俩，也有人描模上丹青。"
        ],
        "notes": "",
        "id": "762bd0a10b3b896014b4feb63f389934"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "若楫请赞",
        "preface": "",
        "paragraphs": [
            "貌兮藓石，形兮云松。",
            "口捷如哑，耳聪若聋。",
            "布重网无明山上，荡一楫烦恼海中。",
            "吽，五日后也有个弄脱空，水底放出泥大虫。"
        ],
        "notes": "",
        "id": "19383ddb5fce6ec7d7dd361a0c787491"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "友方请赞",
        "preface": "",
        "paragraphs": [
            "怒具慈悲，喜怀惨酷。",
            "指方为圆，拗曲作直。",
            "不特凿石栽花，兼要堆云种竹。",
            "五五合成三十六，好彩是汝不学他，学他和汝入地狱。"
        ],
        "notes": "",
        "id": "eedf78ec9b768c33afd4f9744ff63e4f"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "浄惠教老请赞",
        "preface": "",
        "paragraphs": [
            "霜茁其巅，云横其肩。",
            "眼无一角，鼻少半边。",
            "太湖水底走马，洞庭山上撑船。",
            "天下衲僧名不得状不得，取不得舍不得，一齐唤作教外别传。"
        ],
        "notes": "",
        "id": "9e620f00eb33e366f78148a539f81976"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "观音观老请赞",
        "preface": "",
        "paragraphs": [
            "眼无筋，头无脑。",
            "是个非个并除，佛兮魔兮俱扫。",
            "须弥山折筯挑来，眉毛上悬挂恰好。",
            "是谁识他，观音长老。"
        ],
        "notes": "",
        "id": "3aecc155a28445d96a524c26aeda342a"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "瑞岩众行者请赞",
        "preface": "",
        "paragraphs": [
            "米里有虫，麦里有面。",
            "非是老卢，何曾觑见。",
            "见不见，八角磨盘空里转。"
        ],
        "notes": "",
        "id": "a2d577e57023c1167ace0c2c645fe518"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "寿首座请赞",
        "preface": "",
        "paragraphs": [
            "漆桶一枚，无大得大。",
            "鼓合丛林，翻成口过。",
            "有语不勘玄机，有棒不打铁磨。",
            "南屏今日开眼放一个，咄咄咄。"
        ],
        "notes": "",
        "id": "df884092534065eceef06a14b4516669"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "日本云上人请赞",
        "preface": "",
        "paragraphs": [
            "山头云，天上月。",
            "云月有殊，光影无别。",
            "此是吾端的，不许见，不许闻。",
            "大唐国有人，必能辨，必能别。",
            "不妨卷去挂向大溪头，教他几个横论竖论东说西说。"
        ],
        "notes": "",
        "id": "afe3528731e1cac8d6de371dc45f4906"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "日本门上人请赞",
        "preface": "",
        "paragraphs": [
            "须弥绕白日，碧落穿红霞。",
            "唤作真则错，唤作相则差。",
            "只此一门难摸索，赚他几个失脚走天涯。"
        ],
        "notes": "",
        "id": "5df4683c0242e3112b375b06a1e5ec0a"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "日本见上人请赞",
        "preface": "",
        "paragraphs": [
            "一见便见，一得永得。",
            "有影无形，易辩难识。",
            "大唐不许藏踪，日本那容隠迹。",
            "扶桑夜半日头红，不妨背手拈起一观，决定头斜面曲，鼻横眼直。"
        ],
        "notes": "",
        "id": "1410506e79b136ee92fea686cf75d6c5"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "与若虚新戒付衣",
        "preface": "",
        "paragraphs": [
            "灵山密付，少室亲传。",
            "或长或短，或方或圆。",
            "直下若能提得起，优昙一朵瑞祇园。"
        ],
        "notes": "",
        "id": "149393cdfac56bc3a0da32bd55648100"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "西岩",
        "preface": "",
        "paragraphs": [
            "怪石嵌空溅碧流，从来无路与人游。",
            "莫嫌立处孤危甚，要与东山作对头。"
        ],
        "notes": "",
        "id": "fa275db4bc710096ab07a846af62053f"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "牧溪",
        "preface": "",
        "paragraphs": [
            "百草头边意已赊，鞭绳放下卧平沙。",
            "觉来古岸东风急，横笛一声山日斜。"
        ],
        "notes": "",
        "id": "7ee5e419be13b80295b7b65d598c06ec"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "了翁",
        "preface": "",
        "paragraphs": [
            "踏断草鞋，拗折拄杖。",
            "彻底风流，匙挑不上。",
            "拟问如何，擘面便掌。"
        ],
        "notes": "",
        "id": "e3d9463b4ce3e3b9f9d8ed1ad7b41f3c"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "笑堂",
        "preface": "",
        "paragraphs": [
            "冷地无端错喜欢，却将鸱吻对门安。",
            "引它铁作面皮汉，千里闻风也破颜。"
        ],
        "notes": "",
        "id": "b7e02f6fcdae069d6c683b1b4be5d240"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "无杂",
        "preface": "",
        "paragraphs": [
            "平常用处黑漫漫，十二时中没两般。",
            "大小赵州噇饭汉，斧头返被蛀虫钻。"
        ],
        "notes": "",
        "id": "0ec69d6f0e9b5e2c2842efd8def43b5c"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "懒散",
        "preface": "",
        "paragraphs": [
            "一味放落魄，谁人柰得何。",
            "忽然刀斫手，依旧著摩挲。"
        ],
        "notes": "",
        "id": "a6bc58c47cd309e0e532fff4816e97f0"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "月窗",
        "preface": "",
        "paragraphs": [
            "曲曲弯弯地，明明白白中。",
            "当轩开阖处，一隔为谁通。"
        ],
        "notes": "",
        "id": "4415fbecb23ec9ab057fe0d4a09cede9"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "寄人",
        "preface": "",
        "paragraphs": [
            "去年共遶涧滨行，话尽山云海月情。",
            "芳树幽禽尤记得，风前时作两三声。"
        ],
        "notes": "",
        "id": "c4057b6b67f0f83e1ec9d38531249086"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "示舜上人",
        "preface": "",
        "paragraphs": [
            "古镜未磨黑似漆，及乎磨后也模糊。",
            "忽然打作百杂碎，笑倒当年舜老夫。"
        ],
        "notes": "",
        "id": "d94ce9d9f2f0a5e6cc6472354cf28983"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "断溪",
        "preface": "",
        "paragraphs": [
            "绝消息时消息，不流通处流通。",
            "未达曹源渊奥，依然两段不同。"
        ],
        "notes": "",
        "id": "88c756db8186eb3bf2b7f41ec4199ecc"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "梦庵相士",
        "preface": "",
        "paragraphs": [
            "烟霞影里苍苔面，山水光埋古柏身。",
            "为报梦庵休诸梦，老僧不是梦中人。"
        ],
        "notes": "",
        "id": "6f325ef86ab576e00b399cb58047c0bd"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "颂古五首  其一",
        "preface": "",
        "paragraphs": [
            "狗走抖擞口，猴愁搂搜头。",
            "瑞岩门外水，自古向西流。"
        ],
        "notes": "",
        "id": "a6be835ae5acc4d9d5b82e273ce1f986"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "颂古五首  其二",
        "preface": "",
        "paragraphs": [
            "赵老七斤衫，提来用恰好。",
            "若更问如何，且去青州讨。"
        ],
        "notes": "",
        "id": "17b8c73da935d0bd6cf673c2c47ec1af"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "颂古五首  其三",
        "preface": "",
        "paragraphs": [
            "草舍柴门僻更幽，何期过客也经由。",
            "蒿汤备礼不知愧，犹对傍人卖口头。"
        ],
        "notes": "",
        "id": "f20fbe1b657c78f1e162a1db9518828d"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "颂古五首  其四",
        "preface": "",
        "paragraphs": [
            "前头计较既不成，后面安排亦不是。",
            "古时若有今时人，不落他家圈里。"
        ],
        "notes": "",
        "id": "6b77f3de26c8356329b9ed606baf063b"
    },
    {
        "author": "释妙伦",
        "dynasty": "宋",
        "type": "诗",
        "rhythmic": "",
        "title": "颂古五首  其五",
        "preface": "",
        "paragraphs": [
            "树动风摇，尘生云起。",
            "太上老君，何曾姓李。"
        ],
        "notes": "",
        "id": "7573ac99cbe34f5837c415184a743110"
    }
]