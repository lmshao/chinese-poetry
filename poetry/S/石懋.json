[
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "杨花",
        "preface": "",
        "paragraphs": [
            "来时万缕弄轻黄，去日飞球满路傍。",
            "我比杨花更飘荡，杨花只是一春忙。"
        ],
        "notes": "",
        "id": "e2199fc4730cb7f3dc98e45d8ac53641"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "金钱花",
        "preface": "",
        "paragraphs": [
            "名贵已居三品上，价高仍在五铢先。",
            "春来买断深红色，烧得人心似火燃。"
        ],
        "notes": "",
        "id": "c95d13059205c1c5d3242f34fc18469f"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "酴醾",
        "preface": "",
        "paragraphs": [
            "不传人间玉奁粉，别有天上金炉烟。",
            "独清合作诸兰佩，深白未数杨花绵。",
            "春风烂漫倚墙角，一月不复烧龙涎。"
        ],
        "notes": "",
        "id": "8f1cdaa6fe39b83ef001f0bf00129aaf"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "柳絮",
        "preface": "",
        "paragraphs": [
            "苦无筋力太轻柔，何物如今得自由。",
            "带雨飘来成坠雪，卷春归去作飞球。"
        ],
        "notes": "",
        "id": "45a0347783be7f19afdf2b7333f1b6bb"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "风云快约千丝雨，天地空无一点尘。",
            "晓树放开花意思，夜窗添起月精神。",
            "鹦鹉杯中未觉贫，寒凝酒面不成鳞。",
            "何如飞上参军鬓，与恼红楼歌舞人。"
        ],
        "notes": "",
        "id": "7d047cd37ef39c480563835369dbd223"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "岁除",
        "preface": "",
        "paragraphs": [
            "索米长安久倦游，寂无杯盎洗牢愁。",
            "岁除借问除何事，除尽朱颜与黑头。"
        ],
        "notes": "",
        "id": "350281cd887f86144bdd05750916fc1b"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "郡守",
        "preface": "",
        "paragraphs": [
            "政成郛郭春千里，公退笙歌月一楼。",
            "犬吠花阴无旧警，麦翻云穗有新畴。"
        ],
        "notes": "",
        "id": "afff1610038adbbf20ed2bae34bb7eb0"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "生日",
        "preface": "",
        "paragraphs": [
            "只应门闼悬弧际，正是乾坤和气中。",
            "寿语珠联千轴富，贺樽鲸吸百川空。"
        ],
        "notes": "",
        "id": "c5abb1a86aec79c56d5ec90dd237f68b"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "家是江南友是兰，水边月底怯新寒。",
            "画图省识惊春早，玉笛孤吹怨夜残。",
            "冷淡合教闲处着，清臞难遣俗人看。",
            "相逢剩作樽前恨，索笑情怀老新阑。"
        ],
        "notes": "",
        "id": "760b6f3680d8f8f6b8db22830c5d1711"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "长至  其一",
        "preface": "",
        "paragraphs": [
            "阳和散逐管灰浮，节物那知人倦游。",
            "无可奈何霜后冷，急推不去眼中愁。",
            "康衢结束新裳杂，飞盖追随贺客稠。",
            "犹有祢衡漫一刺，侯门如海未容投。"
        ],
        "notes": "",
        "id": "3c6f0a221e63343cc128c370c1c556db"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "长至  其二",
        "preface": "",
        "paragraphs": [
            "笔墨如山宁疗饥，漫劳红日一丝迟。",
            "浊醪有理贫难醉，坐客无毡寒见欺。",
            "占岁丰凶云物动，漏春消息管灰知。",
            "江南梅使无恙否，肠断陇头花一枝。"
        ],
        "notes": "",
        "id": "b4b931eef2f48756bad4c0926c9a8bda"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "成都岁暮始微寒小酌遣兴",
        "preface": "",
        "paragraphs": [
            "革带频移纱帽宽，茶铛欲熟篆香残。",
            "疏梅已报先春信，小雨初成十月寒。",
            "身似野僧犹有髪，门如村舍强名官。",
            "鼠肝虫臂元无择，遇酒犹能罄一欢。"
        ],
        "notes": "",
        "id": "596d7042ee7422ae4d510df47044455d"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "燕南雪花大于掌，冰柱悬簷一千丈。"
        ],
        "notes": "",
        "id": "3714eda3eb1ec494e2f5b6685b4cca41"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "满身美荫抱高柳，问汝适从何处来。"
        ],
        "notes": "",
        "id": "555016e72b4df5eabe50845c8c2dd9cd"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "翻成缟带车迷路，卷上珠帘人倚楼。"
        ],
        "notes": "",
        "id": "58c91af1e1d53aa730cc06725c3f2f35"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "浓开细细黄金蕊，间颇深深碧玉丛。"
        ],
        "notes": "",
        "id": "5c510b8c2121879612f99afeb7d81463"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "弯环浅水碧依旧，自在好花红渐新。"
        ],
        "notes": "",
        "id": "2b40ed22277e2ffd5b878d798c672857"
    },
    {
        "author": "石懋",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "欲问此根何处得。"
        ],
        "notes": "",
        "id": "a2b0b02d4d877bd6af01e987f6b41a99"
    }
]