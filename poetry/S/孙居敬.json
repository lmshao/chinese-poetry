[
    {
        "author": "孙居敬",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "摘索枝头何处玉，吹来万里春风。",
            "须臾陆地遍芙蓉。",
            "珠帘和气扑，一笑夺炉红。",
            "文字红裙相间出，主人钟鼎仙翁。",
            "清谈隽语与香浓。",
            "太平欢意远，人在玉壶中。"
        ],
        "notes": "",
        "id": "a21dc9fd1c6201d4c333834ce9f50ade"
    },
    {
        "author": "孙居敬",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "触事老来情绪懒，西湖债未曾还。",
            "试呼小艇访孤山。",
            "昔年鸥鹤侣，总笑鬓斓斑。",
            "仙去坡翁山耐久，烟霏空翠凭阑。",
            "日斜尚觉酒肠宽。",
            "水云天共色，欸乃一声间。"
        ],
        "notes": "",
        "id": "2b77c2c84e64d5ffc64362a2ff7655bc"
    },
    {
        "author": "孙居敬",
        "dynasty": "宋",
        "type": "词",
        "rhythmic": "喜迁莺",
        "title": "",
        "preface": "",
        "paragraphs": [
            "宿酲初愈。",
            "更花焰频催，叶蕉重举。",
            "浓露沾丛，薰风入樾，黄叶马头飞舞。",
            "梦结尚依征旆，笛怨谁教渔谱。",
            "村路转，见寒机灯在，晨炊人语。",
            "无据。",
            "堪恨处。",
            "残月满襟，不念人羁旅。",
            "天接山光，云拖雁影，多少别离情绪。",
            "绣被香温密叠，罗帕粉痕重护。",
            "这滋味，最不堪两鬓，菱花羞觑。"
        ],
        "notes": "",
        "id": "8f72787a57fc116c8b884abf505dedd6"
    },
    {
        "author": "孙居敬",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "买断一川云，团结樵歌渔笛。",
            "莫向此中轻说，污天然寒碧。",
            "短蓬穿菊更移枨，香满不须摘。",
            "搔首断霞夕影，散银原千尺。"
        ],
        "notes": "",
        "id": "d33eb4b9ae767c866e36eda20d397372"
    },
    {
        "author": "孙居敬",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "翠幄轻寒护夜，寒妆靓暖宜春。",
            "酒筹诗令逐时新。",
            "仙佩朋簪清兴。",
            "凤炬呈妍粟粟，水仙照座盈盈。",
            "约君策马贺升平。",
            "回首尊前风韵。"
        ],
        "notes": "",
        "id": "5e352de9372e8ab8d1dbcdb6d08b9af7"
    },
    {
        "author": "孙居敬",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "风月为佳节。",
            "更湖光、平铺十里，水晶宫阙。",
            "若向孤山邀俗驾，只恐梅花凄咽。",
            "有图画、天然如揭。",
            "好看骚人冰雪句，走龙蛇、醉墨成三绝。",
            "尘世事，谩如发。",
            "真须脚踏层冰滑。",
            "倚高寒、身疑羽化，水平天阔。",
            "目送云边双白鹭，杳杳冲烟出没。",
            "□□□、□□□□。",
            "唤醒儿曹梁甑梦，把逍遥、齐物从头说。",
            "洗夜光，弄明月。"
        ],
        "notes": "",
        "id": "c4c40db75ae4d28e851dd4642bee7407"
    },
    {
        "author": "孙居敬",
        "dynasty": "宋",
        "type": "词",
        "rhythmic": "风入松",
        "title": "",
        "preface": "",
        "paragraphs": [
            "画梁燕子报新归。",
            "好语全稀。",
            "庭芳侵亚红相对，却羞见、蕊蕊枝枝。",
            "说与吹箫旧侣，痴心指望多时。",
            "朝云暮雨失欢期。",
            "碧画谁眉。",
            "凝愁立处桐阴转，又还是、红日将西。",
            "谩道梅花纸帐，鸳鸯终待双飞。"
        ],
        "notes": "",
        "id": "d7bc09a8194265b602e7a259db883fd0"
    },
    {
        "author": "孙居敬",
        "dynasty": "宋",
        "type": "词",
        "rhythmic": "风入松",
        "title": "",
        "preface": "",
        "paragraphs": [
            "王孙去后几时归。",
            "音信全稀。",
            "绿痕染遍天涯草，更小红、已破桃枝。",
            "此恨无人共说，梦回月满楼时。",
            "只应明月照心期。",
            "一向舒眉。",
            "若还早遂蓝桥约，更不举、玉盏东西。",
            "怎望黄金屋贮，只图夸道于飞。"
        ],
        "notes": "",
        "id": "53c479bd5d5a71f4eb1be78f28e94352"
    }
]