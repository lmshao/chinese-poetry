[
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一",
        "preface": "",
        "paragraphs": [
            "我此一门，初无关键。",
            "半合半开，东扇西扇。",
            "千闻不如一见。"
        ],
        "notes": "",
        "id": "d562970351063a8e7e2307359e31c2c7"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二",
        "preface": "",
        "paragraphs": [
            "不行喝，不行棒。",
            "负命衲僧，不钓自上。"
        ],
        "notes": "",
        "id": "2326dc59402f1c30b00b67f63d178c0f"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三",
        "preface": "",
        "paragraphs": [
            "一字不著画，八字没两丿。",
            "文彩甚分明，何待重饶舌。"
        ],
        "notes": "",
        "id": "8c71af2af252506851f688c9d71267af"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四",
        "preface": "",
        "paragraphs": [
            "行不到处行一步，说不到处道一句。",
            "径山诸公见义勇为，灵隠师伯拔剑相助。"
        ],
        "notes": "",
        "id": "6db12333da6c133780ff8f987c58d122"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五",
        "preface": "",
        "paragraphs": [
            "黄梅夜半，鸡足峰前。",
            "承虚接响，互相热瞒。"
        ],
        "notes": "",
        "id": "1816051eae673880eb43f5eef52943c8"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六",
        "preface": "",
        "paragraphs": [
            "最初句，向上机。",
            "瞿昙不会，达磨不知。",
            "知不知，雨余千嶂碧，春水一溪肥。"
        ],
        "notes": "",
        "id": "52a540ead0aa3c6df3e8d97cce731d35"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七",
        "preface": "",
        "paragraphs": [
            "一槌便就，颟颟顸顸。",
            "不假一槌，无端无端。",
            "忙里工夫闲处觅，閙中消息静中观。"
        ],
        "notes": "",
        "id": "68d19fc486295d257750c98f9eb6a4b4"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其八",
        "preface": "",
        "paragraphs": [
            "天上月圆，人间月半。",
            "明眼衲僧，见似不见。",
            "盏子扑落地，楪子成七片。"
        ],
        "notes": "",
        "id": "5cdc508799a2be8fed841de1f4e48b7d"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其九",
        "preface": "",
        "paragraphs": [
            "向上一路，千圣不传。",
            "未曾拟议，早隔大千。",
            "雪峰辊毬，禾山打皷，仰山插锹，地藏种田。",
            "短绠那汲深泉。"
        ],
        "notes": "",
        "id": "d521065a06126c201ebdd06eee3cc6e5"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一○",
        "preface": "",
        "paragraphs": [
            "去年今日逢冬节，扑头扑面迎霜雪。",
            "今年冬节又来临，屋角梅花弄晓晴。",
            "笑它鲁史谩书云。"
        ],
        "notes": "",
        "id": "4bc51bdb1c9ab03802fb1dfcd2073918"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一一",
        "preface": "",
        "paragraphs": [
            "与么寒，何处避。",
            "冰棱上，深雪里。",
            "有来由，没巴鼻。",
            "丹霞烧木佛，院主眉须堕。"
        ],
        "notes": "",
        "id": "9170d15e4e5504ef70c630a69d709861"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一二",
        "preface": "",
        "paragraphs": [
            "信手拈来，万选万中。",
            "轻若鸿毛轻，重似丘山重。",
            "虽是死蛇，也要活弄。"
        ],
        "notes": "",
        "id": "80e725b33221685bd6dd689d4cbc0707"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一三",
        "preface": "",
        "paragraphs": [
            "四九三十六，夜眠如露宿。",
            "银海眩生花，玉楼寒起粟。",
            "翻笑二祖立雪谩齐腰，活埋一片无瑕玉。"
        ],
        "notes": "",
        "id": "4a4fc95d7873baf74ed8483cffaeafc4"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一四",
        "preface": "",
        "paragraphs": [
            "昨日雨，今日晴。",
            "桃花开口笑，无处觅灵云。"
        ],
        "notes": "",
        "id": "93026a4aaebf44dc34f05c1bfea6f34f"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一五",
        "preface": "",
        "paragraphs": [
            "二千年前，通身是垢。",
            "二千年后，满面埃尘。",
            "直饶九曲黄河水，洗到馿年也不清。"
        ],
        "notes": "",
        "id": "820d403475ab0f06c8a23955720e0213"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一六",
        "preface": "",
        "paragraphs": [
            "泼天声价陈睦州，咬人火急瞌睡虎。",
            "行不到处行一步，道不到处道一句。",
            "德山临济眼𥉌𥉍，棒喝交驰无所措。",
            "兴化忍俊不禁，随例赫日光中飞白雨，照顾湿却袈裟角。"
        ],
        "notes": "",
        "id": "8b89fa8133ff290721c71b583b409a3d"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一七",
        "preface": "",
        "paragraphs": [
            "世事悠悠，不如山丘。",
            "卧藤萝下，块石枕头。",
            "许由洗耳，巢父饮牛。"
        ],
        "notes": "",
        "id": "df1b6c976ff237a0ab5ee40c80d9deff"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一八",
        "preface": "",
        "paragraphs": [
            "名不得，状不得。",
            "脱胎换骨方，起死回生诀。",
            "信得及底，不消一服，诸病顿除，脱体安乐。",
            "何必善财重采药。"
        ],
        "notes": "",
        "id": "13b707c5ecf48220a67df81a08f33241"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一九",
        "preface": "",
        "paragraphs": [
            "一日复一日，眨眼过半夏。",
            "兴化老无知，钵盂安柄欛。",
            "引得四海参玄人，三三两两聚头商量这个话。",
            "阿呵呵，六月卖松风，人间恐无价。"
        ],
        "notes": "",
        "id": "f46a1c3910ac85389e4203ffc3286b61"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二○",
        "preface": "",
        "paragraphs": [
            "欲明此道，须遇其人。",
            "其人既遇，十倍收成。"
        ],
        "notes": "",
        "id": "2328f3b4521d2b7ac10be53d54f46b49"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二一",
        "preface": "",
        "paragraphs": [
            "秋未霜，菊正芳。",
            "千朶万朶香吐蕊，三枝两枝金样黄。",
            "不作世谛流布，亦非佛法商量。",
            "九月九日是重阳。"
        ],
        "notes": "",
        "id": "c5c80a9ac7d6f2ba75c6478ec154742b"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二二",
        "preface": "",
        "paragraphs": [
            "怪得深夜寒，破晓清霜重。",
            "双涧水无声，千峰云欲冻。",
            "这里冷湫湫，那边热哄哄。",
            "不知那个得便宜，惭愧杨岐老冻脓。"
        ],
        "notes": "",
        "id": "73408256c1e5af805c48a80d1f9fd082"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二三",
        "preface": "",
        "paragraphs": [
            "格外提持，斗转星移。",
            "智藏不会，海兄不知。",
            "尀耐睦州担板汉，教坏临济小厮儿。",
            "此意明明说向谁。"
        ],
        "notes": "",
        "id": "3cbd2fb6b59ce787f74896d9375844f8"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二四",
        "preface": "",
        "paragraphs": [
            "见见之时，羯谛羯谛。",
            "见非是见，波罗羯谛。",
            "见犹离见，波罗僧羯谛。",
            "见莫能及，菩提萨婆诃。"
        ],
        "notes": "",
        "id": "6bdfc2d529f448b883898d95cc72f8d9"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二五",
        "preface": "",
        "paragraphs": [
            "天寒地冷，昼短夜长。",
            "死灰拨尽，没可商量。",
            "昨夜三更月到窗。"
        ],
        "notes": "",
        "id": "9d9edc32c8a20ff278326977a5888dc0"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二六",
        "preface": "",
        "paragraphs": [
            "作无所作，为无所为。",
            "灰头土面，带水拖泥。",
            "恁么要见兴化，快须照顾两茎眉。"
        ],
        "notes": "",
        "id": "171049f83bbfe26e29fed3046fdf51e5"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二七",
        "preface": "",
        "paragraphs": [
            "正法轮，轻拨转。",
            "日出中天，云开岳面，如优昙花时一现。"
        ],
        "notes": "",
        "id": "27626642c55b4eef9cbe3c9c4b97b150"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二八",
        "preface": "",
        "paragraphs": [
            "玄沙不出岭，拄杖生根休用剪。",
            "保寿不渡河，钵盂无柄不须安。"
        ],
        "notes": "",
        "id": "897e8a90b7debdee0db29b0143bf09a8"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二九",
        "preface": "",
        "paragraphs": [
            "酷暑炎炎何处避，不在镬汤炉炭里。",
            "北窗一枕黑甜余，细听松风杂流水。"
        ],
        "notes": "",
        "id": "ebe8ff75ed7c43338a417bdbd04ab50d"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三○",
        "preface": "",
        "paragraphs": [
            "一见便见，天回地转。",
            "宗通说通，风虎云龙。",
            "只如百丈被马祖一喝，因甚三日耳聋。",
            "闽蜀同风。"
        ],
        "notes": "",
        "id": "109cbae17fcb188ef5ee4b0734b17644"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三一",
        "preface": "",
        "paragraphs": [
            "日可冷，月可热，众魔不能坏真说。",
            "且作么生是真说，屋头泉溜响无休，砌下寒蛩声更切。"
        ],
        "notes": "",
        "id": "955da58d1f9fbf53936d81fc2e094b2a"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三二",
        "preface": "",
        "paragraphs": [
            "一日复一日，一秋复一秋。",
            "从头屈指数，屈指又从头，乌飞兔走几时休。"
        ],
        "notes": "",
        "id": "c3c9ca7e50d2c9484249aea05c993d02"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三三",
        "preface": "",
        "paragraphs": [
            "得路塞路，过桥断桥。",
            "不拘两岸，不滞中流。",
            "直饶你会得步行骑水牛，我更问你，空手因甚把锄头。"
        ],
        "notes": "",
        "id": "b1fc4414c5615433cdcea77b68c984c1"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三四",
        "preface": "",
        "paragraphs": [
            "冬前冬后，沙飞石走。",
            "时节到来，不容袖手。",
            "兴化虽无驱风走电之谋，也要应个时候，一九二九。"
        ],
        "notes": "",
        "id": "87c8d26a04a7338f91c63d4ef3747340"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三五",
        "preface": "",
        "paragraphs": [
            "十声槌下定纲宗，送去迎来事一同。",
            "竖百横千有通变，笊篱无柄舀春风。"
        ],
        "notes": "",
        "id": "b5aa1c8d6b632d4be1fc42e6005b86ed"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三六",
        "preface": "",
        "paragraphs": [
            "般若锋，金刚焰。",
            "觌面当机，突出难辨。",
            "春风一阵来，落花飞片片。"
        ],
        "notes": "",
        "id": "0c94fb228b7495c58c1f78de7d7909f8"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三七",
        "preface": "",
        "paragraphs": [
            "忆昔玉几时，分赃不合火。",
            "今日蓦相逢，依然众恁么。",
            "不恁么，睦州担板，云门脚跛。"
        ],
        "notes": "",
        "id": "924f0d3a55ea2d3aa6a229dd1a7f61d3"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三八",
        "preface": "",
        "paragraphs": [
            "心如虚空不可量，圣君寿量亦如是。",
            "将如是法报皇恩，天上人间更无比。"
        ],
        "notes": "",
        "id": "fc05f3f9af75c5eb68c5297874702bc4"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三九",
        "preface": "",
        "paragraphs": [
            "一夏九十日，半月已过了。",
            "有问蜡人冰，鼻孔仍依旧。",
            "我手何似佛手。"
        ],
        "notes": "",
        "id": "4f5775fb18e054c45228ad88f14476aa"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四○",
        "preface": "",
        "paragraphs": [
            "是句亦刬，非句亦刬。",
            "德山焚疏钞，临济烧禅板。",
            "堪悲堪笑，一对无孔铁锤，馿年梦见正法眼。"
        ],
        "notes": "",
        "id": "ae506505eaae39c652b0d42ea1fb9daf"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四一",
        "preface": "",
        "paragraphs": [
            "古佛心，即于今。",
            "春风浩浩，春雨霖霖，高山流水少知音。"
        ],
        "notes": "",
        "id": "6570bfe0a0cf6f59080d1e57e535ab46"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四二",
        "preface": "",
        "paragraphs": [
            "法身充塞太虚空，出没何曾有定踪。",
            "独许波旬知此意，半偷欢喜半搥胸。"
        ],
        "notes": "",
        "id": "77b3dca3b4726717f91e59d40d84c335"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四三",
        "preface": "",
        "paragraphs": [
            "时节既至，其理自彰。",
            "井井秧浮绿，村村麦弄黄。",
            "半窗山月白，一枕竹风凉，笑倒山前邓八郎。"
        ],
        "notes": "",
        "id": "1a4ca89a3cca2cb985e6a168611a6ad8"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四四",
        "preface": "",
        "paragraphs": [
            "进以礼，退以礼。",
            "录得语一篇，不在纸衣里。",
            "所以智藏被马师涂糊，克宾遭兴化钝置。",
            "千古之下，挂人唇齿。",
            "恩大难酬，痛入骨髓。",
            "检点将来，玄沙道底。"
        ],
        "notes": "",
        "id": "933738257b1e882c4f25abf0a9872d08"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四五",
        "preface": "",
        "paragraphs": [
            "觉性海中，圆无不融。",
            "闻时富贵，见后贫穷。",
            "穷则变，变则通，草鞋狞似虎，拄杖活如龙。"
        ],
        "notes": "",
        "id": "5e334335c4a6cc6eec22d0bbffbcac41"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四六",
        "preface": "",
        "paragraphs": [
            "十五日已前明似镜，十五日已后曲如镰。",
            "正当十五日，无人知此意，令我忆南泉。"
        ],
        "notes": "",
        "id": "4762267b3148b9fe380b6c369f784f4e"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四七",
        "preface": "",
        "paragraphs": [
            "秋江清，秋月白。",
            "登高双眼空，独步乾坤窄。",
            "只手未曾举，黄菊已盈握。",
            "好彩从来奔龊家，随分一盏茱萸茶。"
        ],
        "notes": "",
        "id": "51c65916fdcf2037e0237a718085dbfe"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四八",
        "preface": "",
        "paragraphs": [
            "东司头，粪坑上。",
            "臭气薰天，如何近傍。",
            "一屙便了底，痛与一锥。",
            "的的卓卓底，三十拄杖。",
            "有功者赏。"
        ],
        "notes": "",
        "id": "34166c8d9533326fc1f37781d76afd83"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四九",
        "preface": "",
        "paragraphs": [
            "常光现前，壁立万仞。",
            "者里一划划断，别有一条捷径。",
            "明眼人，因甚落井。"
        ],
        "notes": "",
        "id": "f9239eba2bb8bd8087e915b26566a484"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五○",
        "preface": "",
        "paragraphs": [
            "亲从宝山来，收得宝山宝。",
            "一片玉无瑕，千峰云脱帽。",
            "九莲峰畔无处藏，兜率宫中卒难讨。",
            "归来打鼓普请看，盘走珠兮珠走盘。"
        ],
        "notes": "",
        "id": "70a143abbb39267790a98c7edf825dda"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五一",
        "preface": "",
        "paragraphs": [
            "六阴既穷，群魔自殄。",
            "一阳来复，吾道大亨。",
            "拄杖竖，十方世界一时竖。",
            "拄杖横，十方世界一时横。",
            "兵随印转，将逐符行。"
        ],
        "notes": "",
        "id": "cdc90f5a12f035b08cfbdac77bd019d4"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五二",
        "preface": "",
        "paragraphs": [
            "未入山时，气冲牛斗。",
            "出得山来，衣穿露肘。",
            "更言午夜见明星，不知面皮厚多少。"
        ],
        "notes": "",
        "id": "55fd85d57197be7143e6352ec02a2a87"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五三",
        "preface": "",
        "paragraphs": [
            "六出花飞，无地卓锥。",
            "填沟塞壑，绝毫绝厘。",
            "嗄，忽惊卷尽青山去，又喜重携春色归。"
        ],
        "notes": "",
        "id": "7aa72b51dca54e24bd55d42e8e5beaf2"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五四",
        "preface": "",
        "paragraphs": [
            "至玄至妙，至奥至微。",
            "不可以识识，不可以智知。",
            "与么会得，咈㖃啒㖀。",
            "不与么会，凤林咤之。"
        ],
        "notes": "",
        "id": "a161751b981d87b992d9d182fd894aad"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五五",
        "preface": "",
        "paragraphs": [
            "拄杖生根劫外春，斩新拈出示诸人。",
            "擘开华岳千峰秀，放出黄河一派清。"
        ],
        "notes": "",
        "id": "2ed3707862f7c384c059e7b85c28328b"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五六",
        "preface": "",
        "paragraphs": [
            "问处分明答处亲，太平天子太平臣。",
            "等闲喝散千峰雪，此土西天一样春。"
        ],
        "notes": "",
        "id": "2ad053c2d9ee66ff78fdb16d2b99c73b"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五七",
        "preface": "",
        "paragraphs": [
            "现成公案，了无迁变。",
            "入得门来，一见便见。",
            "左顾则狮子嚬呻，右盼则象王回转。",
            "灵山一会俨然存，捏聚春风成一片。"
        ],
        "notes": "",
        "id": "ee709485761536908fcc2640b77fdc9f"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五八",
        "preface": "",
        "paragraphs": [
            "九十长期，三分过二。",
            "觉海浪平，铁船无底。",
            "寒山子水牯牛作么生，切不得道大家在这里。"
        ],
        "notes": "",
        "id": "dfa1971dbf7fb1790d798a0de79554dd"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五九",
        "preface": "",
        "paragraphs": [
            "伏暑未收，金风渐作。",
            "弹指声中，门开楼阁。"
        ],
        "notes": "",
        "id": "a124a26f7336d51efa8fc02bd858cf49"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六○",
        "preface": "",
        "paragraphs": [
            "菊花黄，茱萸香。",
            "时节既至，其理自彰。"
        ],
        "notes": "",
        "id": "fd414de911bd310d292c39229874d58f"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六一",
        "preface": "",
        "paragraphs": [
            "作家相见，啐啄尤乖。",
            "达士相逢，握鞭回首。",
            "捡点将来，已落第二。"
        ],
        "notes": "",
        "id": "7d7a264a92fafe1055a233bdc87390c0"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六二",
        "preface": "",
        "paragraphs": [
            "六载雪山修，几乎没合杀。",
            "半夜覩明星，和盲勃睟瞎。"
        ],
        "notes": "",
        "id": "268628d86c483964fc6e0ad71aed0561"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六三",
        "preface": "",
        "paragraphs": [
            "语底默底不是，非语非默亦非。",
            "虚庵有一转语，用处绝毫绝厘。"
        ],
        "notes": "",
        "id": "a212c20cc8ddb279c7e836d504751d87"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六四",
        "preface": "",
        "paragraphs": [
            "春已过半，百花竞芳。",
            "有些佛法，如何商量。",
            "千言万语无人会，又逐流鶑过短墙。"
        ],
        "notes": "",
        "id": "de3a2c5e18dd06e7ec10830e3f3cf34f"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六五",
        "preface": "",
        "paragraphs": [
            "有拄杖与拄杖，击木无声。",
            "无拄杖夺拄杖，敲空作响。",
            "还见芭蕉和尚么，莫妄想。"
        ],
        "notes": "",
        "id": "31776c601d6d9e9423fbad1e542c835f"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六六",
        "preface": "",
        "paragraphs": [
            "瞿昙色相紫金容，雨后青山插半空。",
            "觌面当机如不荐，桃花依旧笑春风。"
        ],
        "notes": "",
        "id": "81c1e0a117f24a06b3a03315ca5a4d92"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六七",
        "preface": "",
        "paragraphs": [
            "定本无门，从何而入。",
            "坐断两头，中亦不立。",
            "没可把，绝承当，风来一阵芰荷香。"
        ],
        "notes": "",
        "id": "9daca709ba3ea2149b2c2d3376a2c341"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六八",
        "preface": "",
        "paragraphs": [
            "虚空年与寿山同，答处由来在问宗。",
            "但见皇风成一片，不知何处是疆封。"
        ],
        "notes": "",
        "id": "2c56ad36ed91387c22b86ba4fb5bc4b4"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六九",
        "preface": "",
        "paragraphs": [
            "世尊不说说，迦叶不闻闻。",
            "两个无孔铁锤，打就一合乾坤。"
        ],
        "notes": "",
        "id": "4728858f3804c0482776cae6e5992e84"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七○",
        "preface": "",
        "paragraphs": [
            "直下是，直下是。",
            "赚杀人，疑杀你。",
            "上是天，下是地。"
        ],
        "notes": "",
        "id": "dd9daa3e949c5b2abab5f4b1cd666ddc"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七一",
        "preface": "",
        "paragraphs": [
            "律管吹灰，勾芒布令。",
            "六国风清，九天云静。"
        ],
        "notes": "",
        "id": "d45d10f9de9cf29b780d1b30b910a9c4"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七二",
        "preface": "",
        "paragraphs": [
            "二月十五，瞿昙灭度。",
            "文殊顿足普贤悲，外道拊掌波旬舞。",
            "甜瓜彻蒂甜，苦瓠连根苦。"
        ],
        "notes": "",
        "id": "507423165077f2dfc6a61325b2a92744"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七三",
        "preface": "",
        "paragraphs": [
            "识得一，万事毕。",
            "佛法飏在它方，世法拈靠一壁。",
            "有问奇特因缘，立秋已过五日。"
        ],
        "notes": "",
        "id": "33ad4fa9218ef95ca90498963f35ae3e"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七四",
        "preface": "",
        "paragraphs": [
            "此段光明，辉天鉴地。",
            "灵山错话，曹溪错指。",
            "雾暗云屯兮历历常明，地陷天崩兮也只如是。",
            "赚杀你。"
        ],
        "notes": "",
        "id": "33bec215ca42b620d3af192fea71fad7"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七五",
        "preface": "",
        "paragraphs": [
            "有一则语，久欲拈出。",
            "未动舌头，遍界狼藉。",
            "且作么生收拾。"
        ],
        "notes": "",
        "id": "c2b25cff0a036cc40eb3b656e546d946"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七六",
        "preface": "",
        "paragraphs": [
            "腊月二十五，一曲重新举。",
            "唱寡兮和稀，韵高兮调古。",
            "堪悲堪笑老东山，谩说豆子山前打瓦鼓。"
        ],
        "notes": "",
        "id": "e29d0c431a8951331c0dcdcb81ddc3f9"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "颂古十一首  其一",
        "preface": "",
        "paragraphs": [
            "心手相忘，二俱得妙，箭箭中的。",
            "未脱窠臼脱窠臼，好手手中呈好手。"
        ],
        "notes": "",
        "id": "69ea784221c1a48cf12eb5d758c7ac02"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "颂古十一首  其二",
        "preface": "",
        "paragraphs": [
            "多处添些已是讹，少处减些还是诳。",
            "几多著眼看机轮，谁知不在机轮上。"
        ],
        "notes": "",
        "id": "3a27c2a7ad939687652905cc1c78d41e"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "颂古十一首  其三",
        "preface": "",
        "paragraphs": [
            "狗子佛性无，铁船水上浮。",
            "顺风帆未挂，已过洞庭湖。"
        ],
        "notes": "",
        "id": "1b0ed78aac975ce2c01c8c39d288dba2"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "颂古十一首  其四",
        "preface": "",
        "paragraphs": [
            "钝如出匣吹毛剑，快似坚刚百炼锤。",
            "直下低头礼三拜，得便宜处落便宜。"
        ],
        "notes": "",
        "id": "699e831fbbb0c182bc2cafd75cf5133b"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "颂古十一首  其五",
        "preface": "",
        "paragraphs": [
            "出与未出，莲花荷叶。",
            "老倒智门，舌头无骨。"
        ],
        "notes": "",
        "id": "9585088ce3677c69af2d7963e1225c36"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "颂古十一首  其六",
        "preface": "",
        "paragraphs": [
            "尽道赵州勘婆子，不知婆子勘赵州。",
            "有意气时添意气，不风流处也风流。"
        ],
        "notes": "",
        "id": "ee06aad58c5310bf8354930739f09dff"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "颂古十一首  其七",
        "preface": "",
        "paragraphs": [
            "不是风兮不是旛，活人只在笑谈间。",
            "面前坦坦平平路，背后重重叠叠山。"
        ],
        "notes": "",
        "id": "a91d7eff890b97181255910793a65516"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "颂古十一首  其八",
        "preface": "",
        "paragraphs": [
            "抛砖引玉老香严，打著南边动北边。",
            "听事不真钟作瓮，至今千古错流传。"
        ],
        "notes": "",
        "id": "6bf533fd307035a5bf2852a53390f482"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "颂古十一首  其九",
        "preface": "",
        "paragraphs": [
            "拨草瞻风寻剑客，桃花一见便忻然。",
            "直饶真到不疑地，放下更参三十年。"
        ],
        "notes": "",
        "id": "974e041658c01b4c8e5f9ad32a98f935"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "颂古十一首  其一○",
        "preface": "",
        "paragraphs": [
            "地藏栽田博饭，大似饥过心荒。",
            "听它三三两两，佛法浩浩商量。",
            "杓柄那知有短长。"
        ],
        "notes": "",
        "id": "d29d81942aacb57546af8117511af2f1"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "颂古十一首  其一一",
        "preface": "",
        "paragraphs": [
            "撼树良久，好手手中呈好手。",
            "得用得体，一不成兮二不是。",
            "三十拄杖放渠侬，大似贼过后张弓。"
        ],
        "notes": "",
        "id": "5d032e7ffa01e386c10c27fbb66eff15"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "出山相赞",
        "preface": "",
        "paragraphs": [
            "捏双拳，衣露肘。",
            "谓悟明星，有甚分晓。",
            "本为修行利济人，谁知变作不唧𠺕。"
        ],
        "notes": "",
        "id": "9166f0f228e537723ceaf0a70790c556"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "观音赞",
        "preface": "",
        "paragraphs": [
            "杨柳枝头，琉璃瓶里。",
            "一滴浑无，千波竞起。",
            "步步金莲衬足生，何曾踏著自家底。"
        ],
        "notes": "",
        "id": "89dc44467385bc00bdd27999c8313a8a"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "哑子观音赞",
        "preface": "",
        "paragraphs": [
            "赞者舌秃，画者口哑。",
            "篮里锦鳞，愈增高价。"
        ],
        "notes": "",
        "id": "4c3db92ba2ca0a67e48c5882ac5d4a5c"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "维摩赞",
        "preface": "",
        "paragraphs": [
            "俗气不除，病在一默。",
            "扁鹊卢医，医你不得。"
        ],
        "notes": "",
        "id": "0c132ac409b54128cbaf591b6eba9fa3"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "达磨携履赞",
        "preface": "",
        "paragraphs": [
            "赤双脚，携只履。",
            "自东自西，谁不识你。",
            "最难掩是当门齿。"
        ],
        "notes": "",
        "id": "4f6e296ea46c8eebfed954753c14639c"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "布袋赞",
        "preface": "",
        "paragraphs": [
            "布袋横拖，肚皮捺下。",
            "行货有些，没人酬价。",
            "拊背觅钱真奉化。"
        ],
        "notes": "",
        "id": "fa2e1796e2b08d95716ff36753b0b80f"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "寒山把蕉叶执笔赞",
        "preface": "",
        "paragraphs": [
            "吟诗吟未就，执笔且搜枯。",
            "欲写芭蕉上，依前一字无。"
        ],
        "notes": "",
        "id": "b6bdcbf8d90cd08d9fbb5b302f2793e4"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "拾得携苕箒赞",
        "preface": "",
        "paragraphs": [
            "往来双磵路，脚下起尘埃。",
            "苕箒忙忙扫，何曾扫得来。"
        ],
        "notes": "",
        "id": "2e494233ba5ee4ed4a0337cf3c6ee88f"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "灵照女赞",
        "preface": "",
        "paragraphs": [
            "家业尽抛离，沿街卖笊篱。",
            "胸中无限意，不许老庞知。"
        ],
        "notes": "",
        "id": "dffa704c7e443f7363a72a9f3be3d416"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "朝阳赞",
        "preface": "",
        "paragraphs": [
            "者边才补了，又见那边穿。",
            "不觉日又夜，争教人少年。"
        ],
        "notes": "",
        "id": "76e257f707dc3f9098398a8048945cfb"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "对月赞",
        "preface": "",
        "paragraphs": [
            "黑豆忙忙数，教休不肯休。",
            "幸然明似镜，何用曲如钩。"
        ],
        "notes": "",
        "id": "f683c450b13699027d70900e648ebc7e"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "佛鉴和尚赞",
        "preface": "",
        "paragraphs": [
            "雨过五峰，云横玉几。",
            "日面月面，只这便是。",
            "道是佛鉴，舌拄梵天。",
            "道非佛鉴，眉毛拖地。",
            "更言两对君王，三奉诏旨。",
            "看来元是阴平界上雍师波，谁不识你。"
        ],
        "notes": "",
        "id": "081d2b25df196c79cebefef6a62d35e7"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "自赞庆成长老请",
        "preface": "",
        "paragraphs": [
            "怡山顶不露，上有通天窍。",
            "事事总不知，虚明肯自照。",
            "个样䖃苴川僧，如何描邈得就。",
            "庆成讦露人前，早是外扬家丑。",
            "不用别举话头，我手何似佛手。"
        ],
        "notes": "",
        "id": "0856b1c2270b1860716766a7067c7e1c"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "礼开山伏虎祖师塔",
        "preface": "",
        "paragraphs": [
            "羊肠知几折，行尽水村村。",
            "扪壁穿云栈，攀萝过石门。",
            "寻踪知虎在，绕塔见师存。",
            "他日重来地，松枝拂藓痕。"
        ],
        "notes": "",
        "id": "57df144449a78412dcd96f31cab59494"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "绵州昙上人求语上径山",
        "preface": "",
        "paragraphs": [
            "解唱东山瓦鼓歌，不知节拍有誵讹。",
            "要教声响如当日，快向凌霄走一遭。"
        ],
        "notes": "",
        "id": "df05eda27f0669ab111e3a69d2b69710"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "祥侍者化供",
        "preface": "",
        "paragraphs": [
            "祥禅为众下山来，七十高僧笑满腮。",
            "袖里金锤曾未动，千门万户一时开。"
        ],
        "notes": "",
        "id": "ef5b8ba7ef99eae1d714a924de52d5f2"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "那得工夫过一关，从空放下绝追攀。",
            "松风不入是非耳，竹迳肯通人我山。",
            "有问对谈惟莫莫，无心袖手只闲闲。",
            "忽闻枝上灵禽语，似笑山翁痴复顽。"
        ],
        "notes": "",
        "id": "bba9e8ca6355a0d78209fb68549d7139"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "一上人之径山",
        "preface": "",
        "paragraphs": [
            "一处才通处处通，凌霄突兀对青龙。",
            "道途不涉最亲句，只在平常日用中。"
        ],
        "notes": "",
        "id": "2b625eb1be8c10ff0393485880caaf06"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "钦禅人之天童",
        "preface": "",
        "paragraphs": [
            "兴化三门开两边，聚头噇饭不谈禅。",
            "天童有问其中事，收割今年胜去年。"
        ],
        "notes": "",
        "id": "5b22e7cce8d309cb82f75341bc59ea86"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "传上人之径山",
        "preface": "",
        "paragraphs": [
            "佛祖不传希世宝，千人万人觑不破。",
            "五峰相见索看时，切忌倾出一栲栳。"
        ],
        "notes": "",
        "id": "4f0857585b159c0d20763f79f568fc2a"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "全上人之仰山",
        "preface": "",
        "paragraphs": [
            "集云峰下四藤条，千载谁知恨未销。",
            "去去全身担荷得，石龙依旧碧岧嶤。"
        ],
        "notes": "",
        "id": "ac265b55856accccafec7c2909f7d408"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "祖典座往南岳",
        "preface": "",
        "paragraphs": [
            "寂寞相从恰四年，不曾谈著祖师禅。",
            "杖藜七十二峰去，点破潇湘水底天。"
        ],
        "notes": "",
        "id": "b41d7984e4e158f67414d9ee4685d6d2"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "化夏供",
        "preface": "",
        "paragraphs": [
            "兴化年来彻骨贫，口生白醭面生尘。",
            "不知那个无思算，来饱无心闲道人。"
        ],
        "notes": "",
        "id": "45bb3e0bcc8f4948c7e8560cba8a2adc"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "赠月蓬相士",
        "preface": "",
        "paragraphs": [
            "月蓬岩下电，相心不相面。",
            "剑关不露锋，向甚处相见。"
        ],
        "notes": "",
        "id": "a8a16f2d168a2e48994c705db72c0028"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "小师慧清游山",
        "preface": "",
        "paragraphs": [
            "行脚不遇人，不如屋里坐。",
            "那事本现成，何须外边讨。",
            "东行西行，蓦忽筑著脚指头。",
            "定笑玄沙，错认橘皮唤作火。"
        ],
        "notes": "",
        "id": "0c48907c024749f0f41c9b71c51444f1"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "题瑞云峰",
        "preface": "",
        "paragraphs": [
            "山行百折路重重，到顶回头眼界空。",
            "但觉衲衣冰样冷，不知身在瑞云峰。"
        ],
        "notes": "",
        "id": "c67b90560f468835ffd53dabced8e2ad"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "题幽林寺",
        "preface": "",
        "paragraphs": [
            "幽林卓锡地，香火续深禅。",
            "但见树迷户，不知头顶天。",
            "云开青嶂耸，瀑溅雪珠悬。",
            "一脉来何处，曹溪万丈渊。"
        ],
        "notes": "",
        "id": "d5d1514109004186b906ef7e94f4580d"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "谢东禅月湖以诸祖偈颂见示",
        "preface": "",
        "paragraphs": [
            "家贫路富鼻辽天，各立门风辱祖先。",
            "争似太平无事客，长伸两脚放憨眠。"
        ],
        "notes": "",
        "id": "cd77a07691c8589087f04ebca8a05fd8"
    }
]