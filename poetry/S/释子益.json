[
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一",
        "preface": "",
        "paragraphs": [
            "我此一门，初无关键。",
            "半合半开，东扇西扇。",
            "千闻不如一见。"
        ],
        "notes": "",
        "id": "8c6a0960784c9b72ceb2202d1f3a095f"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二",
        "preface": "",
        "paragraphs": [
            "不行喝，不行棒。",
            "负命衲僧，不钓自上。"
        ],
        "notes": "",
        "id": "d6648560c51941b4bf63366a2dbace67"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三",
        "preface": "",
        "paragraphs": [
            "一字不著画，八字没两丿。",
            "文彩甚分明，何待重饶舌。"
        ],
        "notes": "",
        "id": "60657d78b3e34f6a4b3a381d6a97d599"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四",
        "preface": "",
        "paragraphs": [
            "行不到处行一步，说不到处道一句。",
            "径山诸公见义勇为，灵隠师伯拔剑相助。"
        ],
        "notes": "",
        "id": "3e8a4a17a8563b987a1b18b41d826bed"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五",
        "preface": "",
        "paragraphs": [
            "黄梅夜半，鸡足峰前。",
            "承虚接响，互相热瞒。"
        ],
        "notes": "",
        "id": "6eff8367752a6c4ccf97b9ed77e30292"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六",
        "preface": "",
        "paragraphs": [
            "最初句，向上机。",
            "瞿昙不会，达磨不知。",
            "知不知，雨余千嶂碧，春水一溪肥。"
        ],
        "notes": "",
        "id": "6475d3a52805961957293a3ef09c5154"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七",
        "preface": "",
        "paragraphs": [
            "一槌便就，颟颟顸顸。",
            "不假一槌，无端无端。",
            "忙里工夫闲处觅，閙中消息静中观。"
        ],
        "notes": "",
        "id": "b8d987d309d4c74b22777ffdb3456ae9"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其八",
        "preface": "",
        "paragraphs": [
            "天上月圆，人间月半。",
            "明眼衲僧，见似不见。",
            "盏子扑落地，楪子成七片。"
        ],
        "notes": "",
        "id": "e2e6593fbe2a2f02fca774be0040e1b2"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其九",
        "preface": "",
        "paragraphs": [
            "向上一路，千圣不传。",
            "未曾拟议，早隔大千。",
            "雪峰辊毬，禾山打皷，仰山插锹，地藏种田。",
            "短绠那汲深泉。"
        ],
        "notes": "",
        "id": "f0ab774aa16317d5987f7d189147a591"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一○",
        "preface": "",
        "paragraphs": [
            "去年今日逢冬节，扑头扑面迎霜雪。",
            "今年冬节又来临，屋角梅花弄晓晴。",
            "笑它鲁史谩书云。"
        ],
        "notes": "",
        "id": "e5922fbf39a226eab0c9dd092eee4ef5"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一一",
        "preface": "",
        "paragraphs": [
            "与么寒，何处避。",
            "冰棱上，深雪里。",
            "有来由，没巴鼻。",
            "丹霞烧木佛，院主眉须堕。"
        ],
        "notes": "",
        "id": "31b7e1ba30dc56b11ea3528acf650dff"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一二",
        "preface": "",
        "paragraphs": [
            "信手拈来，万选万中。",
            "轻若鸿毛轻，重似丘山重。",
            "虽是死蛇，也要活弄。"
        ],
        "notes": "",
        "id": "ce1d53c9524fbaac0260bac4d570fe1b"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一三",
        "preface": "",
        "paragraphs": [
            "四九三十六，夜眠如露宿。",
            "银海眩生花，玉楼寒起粟。",
            "翻笑二祖立雪谩齐腰，活埋一片无瑕玉。"
        ],
        "notes": "",
        "id": "dcd4fc0500b8120a2f05799458693176"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一四",
        "preface": "",
        "paragraphs": [
            "昨日雨，今日晴。",
            "桃花开口笑，无处觅灵云。"
        ],
        "notes": "",
        "id": "175486fc23ae43252fed0381137b7418"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一五",
        "preface": "",
        "paragraphs": [
            "二千年前，通身是垢。",
            "二千年后，满面埃尘。",
            "直饶九曲黄河水，洗到馿年也不清。"
        ],
        "notes": "",
        "id": "903c78085b81c980827d388c1b046689"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一六",
        "preface": "",
        "paragraphs": [
            "泼天声价陈睦州，咬人火急瞌睡虎。",
            "行不到处行一步，道不到处道一句。",
            "德山临济眼𥉌𥉍，棒喝交驰无所措。",
            "兴化忍俊不禁，随例赫日光中飞白雨，照顾湿却袈裟角。"
        ],
        "notes": "",
        "id": "ae24742e8d5549eedf1d1d162d7622bd"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一七",
        "preface": "",
        "paragraphs": [
            "世事悠悠，不如山丘。",
            "卧藤萝下，块石枕头。",
            "许由洗耳，巢父饮牛。"
        ],
        "notes": "",
        "id": "105e769a37123bf3c9306c854c715d1d"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一八",
        "preface": "",
        "paragraphs": [
            "名不得，状不得。",
            "脱胎换骨方，起死回生诀。",
            "信得及底，不消一服，诸病顿除，脱体安乐。",
            "何必善财重采药。"
        ],
        "notes": "",
        "id": "b9448fc53a5c0d2c470a550c8d305678"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一九",
        "preface": "",
        "paragraphs": [
            "一日复一日，眨眼过半夏。",
            "兴化老无知，钵盂安柄欛。",
            "引得四海参玄人，三三两两聚头商量这个话。",
            "阿呵呵，六月卖松风，人间恐无价。"
        ],
        "notes": "",
        "id": "dfeec2b9db659b2e30860a42bdbcc645"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二○",
        "preface": "",
        "paragraphs": [
            "欲明此道，须遇其人。",
            "其人既遇，十倍收成。"
        ],
        "notes": "",
        "id": "747998f180f1ec50d0efaa98037e6ac7"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二一",
        "preface": "",
        "paragraphs": [
            "秋未霜，菊正芳。",
            "千朶万朶香吐蕊，三枝两枝金样黄。",
            "不作世谛流布，亦非佛法商量。",
            "九月九日是重阳。"
        ],
        "notes": "",
        "id": "56e286bcb66e13b52ed3a75d1389e46d"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二二",
        "preface": "",
        "paragraphs": [
            "怪得深夜寒，破晓清霜重。",
            "双涧水无声，千峰云欲冻。",
            "这里冷湫湫，那边热哄哄。",
            "不知那个得便宜，惭愧杨岐老冻脓。"
        ],
        "notes": "",
        "id": "ddcc0341d24432081b4fa9c20c8bcc08"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二三",
        "preface": "",
        "paragraphs": [
            "格外提持，斗转星移。",
            "智藏不会，海兄不知。",
            "尀耐睦州担板汉，教坏临济小厮儿。",
            "此意明明说向谁。"
        ],
        "notes": "",
        "id": "4b710ea8bfe442934aca637e72b69a67"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二四",
        "preface": "",
        "paragraphs": [
            "见见之时，羯谛羯谛。",
            "见非是见，波罗羯谛。",
            "见犹离见，波罗僧羯谛。",
            "见莫能及，菩提萨婆诃。"
        ],
        "notes": "",
        "id": "39aa49ef3c1653e535f0f2e73657caca"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二五",
        "preface": "",
        "paragraphs": [
            "天寒地冷，昼短夜长。",
            "死灰拨尽，没可商量。",
            "昨夜三更月到窗。"
        ],
        "notes": "",
        "id": "d8d9408830510e98fe6dc0ea693c5431"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二六",
        "preface": "",
        "paragraphs": [
            "作无所作，为无所为。",
            "灰头土面，带水拖泥。",
            "恁么要见兴化，快须照顾两茎眉。"
        ],
        "notes": "",
        "id": "b438c4f599cd6ff8260cf5017461143c"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二七",
        "preface": "",
        "paragraphs": [
            "正法轮，轻拨转。",
            "日出中天，云开岳面，如优昙花时一现。"
        ],
        "notes": "",
        "id": "ce00315da77c891d449db2cefb64d46d"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二八",
        "preface": "",
        "paragraphs": [
            "玄沙不出岭，拄杖生根休用剪。",
            "保寿不渡河，钵盂无柄不须安。"
        ],
        "notes": "",
        "id": "6d6118d68135ef2dc668f054e7003a09"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二九",
        "preface": "",
        "paragraphs": [
            "酷暑炎炎何处避，不在镬汤炉炭里。",
            "北窗一枕黑甜余，细听松风杂流水。"
        ],
        "notes": "",
        "id": "5a3ba5320109d4cb5d312f36498db412"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三○",
        "preface": "",
        "paragraphs": [
            "一见便见，天回地转。",
            "宗通说通，风虎云龙。",
            "只如百丈被马祖一喝，因甚三日耳聋。",
            "闽蜀同风。"
        ],
        "notes": "",
        "id": "a2be62a0b1c26396de828fe2d9e8015b"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三一",
        "preface": "",
        "paragraphs": [
            "日可冷，月可热，众魔不能坏真说。",
            "且作么生是真说，屋头泉溜响无休，砌下寒蛩声更切。"
        ],
        "notes": "",
        "id": "f60c8311411741f2a1f1b92dd31ed6e8"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三二",
        "preface": "",
        "paragraphs": [
            "一日复一日，一秋复一秋。",
            "从头屈指数，屈指又从头，乌飞兔走几时休。"
        ],
        "notes": "",
        "id": "dfeec2b9db659b2e30860a42bdbcc645"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三三",
        "preface": "",
        "paragraphs": [
            "得路塞路，过桥断桥。",
            "不拘两岸，不滞中流。",
            "直饶你会得步行骑水牛，我更问你，空手因甚把锄头。"
        ],
        "notes": "",
        "id": "f50becd26d4543200767276f107bb639"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三四",
        "preface": "",
        "paragraphs": [
            "冬前冬后，沙飞石走。",
            "时节到来，不容袖手。",
            "兴化虽无驱风走电之谋，也要应个时候，一九二九。"
        ],
        "notes": "",
        "id": "a2e2ba74c95f184f38244a52e70ea428"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三五",
        "preface": "",
        "paragraphs": [
            "十声槌下定纲宗，送去迎来事一同。",
            "竖百横千有通变，笊篱无柄舀春风。"
        ],
        "notes": "",
        "id": "8a057c152780d80701fef39a155d6e24"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三六",
        "preface": "",
        "paragraphs": [
            "般若锋，金刚焰。",
            "觌面当机，突出难辨。",
            "春风一阵来，落花飞片片。"
        ],
        "notes": "",
        "id": "5a53e15f0e4f9d9691e23f836cd70c4d"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三七",
        "preface": "",
        "paragraphs": [
            "忆昔玉几时，分赃不合火。",
            "今日蓦相逢，依然众恁么。",
            "不恁么，睦州担板，云门脚跛。"
        ],
        "notes": "",
        "id": "2ef6db0028dd20618790a4884dce5640"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三八",
        "preface": "",
        "paragraphs": [
            "心如虚空不可量，圣君寿量亦如是。",
            "将如是法报皇恩，天上人间更无比。"
        ],
        "notes": "",
        "id": "bb909b6580dae5786c157a688f34832a"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三九",
        "preface": "",
        "paragraphs": [
            "一夏九十日，半月已过了。",
            "有问蜡人冰，鼻孔仍依旧。",
            "我手何似佛手。"
        ],
        "notes": "",
        "id": "891950a504a15a94d1f017bb61583fe0"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四○",
        "preface": "",
        "paragraphs": [
            "是句亦刬，非句亦刬。",
            "德山焚疏钞，临济烧禅板。",
            "堪悲堪笑，一对无孔铁锤，馿年梦见正法眼。"
        ],
        "notes": "",
        "id": "b280df9356faaa6750ec94e045444b20"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四一",
        "preface": "",
        "paragraphs": [
            "古佛心，即于今。",
            "春风浩浩，春雨霖霖，高山流水少知音。"
        ],
        "notes": "",
        "id": "ac10a1ca7b0bd16ac3c305e6456fda49"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四二",
        "preface": "",
        "paragraphs": [
            "法身充塞太虚空，出没何曾有定踪。",
            "独许波旬知此意，半偷欢喜半搥胸。"
        ],
        "notes": "",
        "id": "56cde75faf0dfb030bc0b8e9ebbc13f7"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四三",
        "preface": "",
        "paragraphs": [
            "时节既至，其理自彰。",
            "井井秧浮绿，村村麦弄黄。",
            "半窗山月白，一枕竹风凉，笑倒山前邓八郎。"
        ],
        "notes": "",
        "id": "47f8055c3217e62bd7b2ad8f83762add"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四四",
        "preface": "",
        "paragraphs": [
            "进以礼，退以礼。",
            "录得语一篇，不在纸衣里。",
            "所以智藏被马师涂糊，克宾遭兴化钝置。",
            "千古之下，挂人唇齿。",
            "恩大难酬，痛入骨髓。",
            "检点将来，玄沙道底。"
        ],
        "notes": "",
        "id": "1040d2abd3f8dd3270dd3c01bef06b58"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四五",
        "preface": "",
        "paragraphs": [
            "觉性海中，圆无不融。",
            "闻时富贵，见后贫穷。",
            "穷则变，变则通，草鞋狞似虎，拄杖活如龙。"
        ],
        "notes": "",
        "id": "fa5e02bcce358d21614558ed38c13936"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四六",
        "preface": "",
        "paragraphs": [
            "十五日已前明似镜，十五日已后曲如镰。",
            "正当十五日，无人知此意，令我忆南泉。"
        ],
        "notes": "",
        "id": "6590ddca5c39a8ae1724a9c1abb7f828"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四七",
        "preface": "",
        "paragraphs": [
            "秋江清，秋月白。",
            "登高双眼空，独步乾坤窄。",
            "只手未曾举，黄菊已盈握。",
            "好彩从来奔龊家，随分一盏茱萸茶。"
        ],
        "notes": "",
        "id": "a7e8588437501060ce2c84ca11621f7e"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四八",
        "preface": "",
        "paragraphs": [
            "东司头，粪坑上。",
            "臭气薰天，如何近傍。",
            "一屙便了底，痛与一锥。",
            "的的卓卓底，三十拄杖。",
            "有功者赏。"
        ],
        "notes": "",
        "id": "e244d91b75b4f0f78058acec5e0ec2be"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四九",
        "preface": "",
        "paragraphs": [
            "常光现前，壁立万仞。",
            "者里一划划断，别有一条捷径。",
            "明眼人，因甚落井。"
        ],
        "notes": "",
        "id": "c52331d93cae926d2f9a5204927050de"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五○",
        "preface": "",
        "paragraphs": [
            "亲从宝山来，收得宝山宝。",
            "一片玉无瑕，千峰云脱帽。",
            "九莲峰畔无处藏，兜率宫中卒难讨。",
            "归来打鼓普请看，盘走珠兮珠走盘。"
        ],
        "notes": "",
        "id": "e25f1edd25897502d30a591d3557551e"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五一",
        "preface": "",
        "paragraphs": [
            "六阴既穷，群魔自殄。",
            "一阳来复，吾道大亨。",
            "拄杖竖，十方世界一时竖。",
            "拄杖横，十方世界一时横。",
            "兵随印转，将逐符行。"
        ],
        "notes": "",
        "id": "bc1e9819be15eb20c2ed3aac9876b9a0"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五二",
        "preface": "",
        "paragraphs": [
            "未入山时，气冲牛斗。",
            "出得山来，衣穿露肘。",
            "更言午夜见明星，不知面皮厚多少。"
        ],
        "notes": "",
        "id": "8699729b0f5f51fc56399385e9dfa710"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五三",
        "preface": "",
        "paragraphs": [
            "六出花飞，无地卓锥。",
            "填沟塞壑，绝毫绝厘。",
            "嗄，忽惊卷尽青山去，又喜重携春色归。"
        ],
        "notes": "",
        "id": "d9d791ff61a1648ace2dfc5ad11b2741"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五四",
        "preface": "",
        "paragraphs": [
            "至玄至妙，至奥至微。",
            "不可以识识，不可以智知。",
            "与么会得，咈㖃啒㖀。",
            "不与么会，凤林咤之。"
        ],
        "notes": "",
        "id": "cea1f2af8a0ca14e34ccbeefdaeb15f9"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五五",
        "preface": "",
        "paragraphs": [
            "拄杖生根劫外春，斩新拈出示诸人。",
            "擘开华岳千峰秀，放出黄河一派清。"
        ],
        "notes": "",
        "id": "ed18513c67aa75c1c3fccbc937124c68"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五六",
        "preface": "",
        "paragraphs": [
            "问处分明答处亲，太平天子太平臣。",
            "等闲喝散千峰雪，此土西天一样春。"
        ],
        "notes": "",
        "id": "ce884a939d3274d4f5f1fe30f0ebae61"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五七",
        "preface": "",
        "paragraphs": [
            "现成公案，了无迁变。",
            "入得门来，一见便见。",
            "左顾则狮子嚬呻，右盼则象王回转。",
            "灵山一会俨然存，捏聚春风成一片。"
        ],
        "notes": "",
        "id": "abec4ad5519c5cb4a2c1a1e29d791617"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五八",
        "preface": "",
        "paragraphs": [
            "九十长期，三分过二。",
            "觉海浪平，铁船无底。",
            "寒山子水牯牛作么生，切不得道大家在这里。"
        ],
        "notes": "",
        "id": "dffa158acbcd2437c16e89440797ef9d"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五九",
        "preface": "",
        "paragraphs": [
            "伏暑未收，金风渐作。",
            "弹指声中，门开楼阁。"
        ],
        "notes": "",
        "id": "7a4d84fa65a3c49ce87aa7c6cf44b10c"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六○",
        "preface": "",
        "paragraphs": [
            "菊花黄，茱萸香。",
            "时节既至，其理自彰。"
        ],
        "notes": "",
        "id": "6b0b88576ce101699ddb7a19fa0f6747"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六一",
        "preface": "",
        "paragraphs": [
            "作家相见，啐啄尤乖。",
            "达士相逢，握鞭回首。",
            "捡点将来，已落第二。"
        ],
        "notes": "",
        "id": "7727f107d5d3802c2b32997390c82830"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六二",
        "preface": "",
        "paragraphs": [
            "六载雪山修，几乎没合杀。",
            "半夜覩明星，和盲勃睟瞎。"
        ],
        "notes": "",
        "id": "da376474b5ea8f6fa3ecac6f41197365"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六三",
        "preface": "",
        "paragraphs": [
            "语底默底不是，非语非默亦非。",
            "虚庵有一转语，用处绝毫绝厘。"
        ],
        "notes": "",
        "id": "e1c1d02fb95b4ed7404d3871cc0576b9"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六四",
        "preface": "",
        "paragraphs": [
            "春已过半，百花竞芳。",
            "有些佛法，如何商量。",
            "千言万语无人会，又逐流鶑过短墙。"
        ],
        "notes": "",
        "id": "c33ff7f266db2fac7ffd212754490537"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六五",
        "preface": "",
        "paragraphs": [
            "有拄杖与拄杖，击木无声。",
            "无拄杖夺拄杖，敲空作响。",
            "还见芭蕉和尚么，莫妄想。"
        ],
        "notes": "",
        "id": "235aea3f47b601ac2d72bff086e73f42"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六六",
        "preface": "",
        "paragraphs": [
            "瞿昙色相紫金容，雨后青山插半空。",
            "觌面当机如不荐，桃花依旧笑春风。"
        ],
        "notes": "",
        "id": "287d8187753e15f600b567e1def0cf63"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六七",
        "preface": "",
        "paragraphs": [
            "定本无门，从何而入。",
            "坐断两头，中亦不立。",
            "没可把，绝承当，风来一阵芰荷香。"
        ],
        "notes": "",
        "id": "4b0f06ac84db3ef4c2bec525556b2f06"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六八",
        "preface": "",
        "paragraphs": [
            "虚空年与寿山同，答处由来在问宗。",
            "但见皇风成一片，不知何处是疆封。"
        ],
        "notes": "",
        "id": "cbc4ad56692018c7251bd34733fcf48c"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六九",
        "preface": "",
        "paragraphs": [
            "世尊不说说，迦叶不闻闻。",
            "两个无孔铁锤，打就一合乾坤。"
        ],
        "notes": "",
        "id": "9fa3f4cb7b0aee1e64960047f857fa7b"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七○",
        "preface": "",
        "paragraphs": [
            "直下是，直下是。",
            "赚杀人，疑杀你。",
            "上是天，下是地。"
        ],
        "notes": "",
        "id": "f7b78915ddaa3950228cad2190be90c3"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七一",
        "preface": "",
        "paragraphs": [
            "律管吹灰，勾芒布令。",
            "六国风清，九天云静。"
        ],
        "notes": "",
        "id": "a2b1c8cbaf651f7ed94b3f7fec9b0e53"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七二",
        "preface": "",
        "paragraphs": [
            "二月十五，瞿昙灭度。",
            "文殊顿足普贤悲，外道拊掌波旬舞。",
            "甜瓜彻蒂甜，苦瓠连根苦。"
        ],
        "notes": "",
        "id": "be77394fb9cc2842523d22a180570cc5"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七三",
        "preface": "",
        "paragraphs": [
            "识得一，万事毕。",
            "佛法飏在它方，世法拈靠一壁。",
            "有问奇特因缘，立秋已过五日。"
        ],
        "notes": "",
        "id": "a3a487c9b3e0841d2832983ad20bddde"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七四",
        "preface": "",
        "paragraphs": [
            "此段光明，辉天鉴地。",
            "灵山错话，曹溪错指。",
            "雾暗云屯兮历历常明，地陷天崩兮也只如是。",
            "赚杀你。"
        ],
        "notes": "",
        "id": "0dc18f33d0389f20049d39ba4d108d09"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七五",
        "preface": "",
        "paragraphs": [
            "有一则语，久欲拈出。",
            "未动舌头，遍界狼藉。",
            "且作么生收拾。"
        ],
        "notes": "",
        "id": "53b3a453fc30857dc98601d04341a667"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七六",
        "preface": "",
        "paragraphs": [
            "腊月二十五，一曲重新举。",
            "唱寡兮和稀，韵高兮调古。",
            "堪悲堪笑老东山，谩说豆子山前打瓦鼓。"
        ],
        "notes": "",
        "id": "6eb8d9cd2a288bfd5377b9d333d3a795"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "颂古十一首  其一",
        "preface": "",
        "paragraphs": [
            "心手相忘，二俱得妙，箭箭中的。",
            "未脱窠臼脱窠臼，好手手中呈好手。"
        ],
        "notes": "",
        "id": "709c69a49b2fc768499abe2c0eac8e37"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "颂古十一首  其二",
        "preface": "",
        "paragraphs": [
            "多处添些已是讹，少处减些还是诳。",
            "几多著眼看机轮，谁知不在机轮上。"
        ],
        "notes": "",
        "id": "d07a44355a79d1a0958c01aa4e19f3c0"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "颂古十一首  其三",
        "preface": "",
        "paragraphs": [
            "狗子佛性无，铁船水上浮。",
            "顺风帆未挂，已过洞庭湖。"
        ],
        "notes": "",
        "id": "8e3326f587c3d68064106b81a7e27f48"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "颂古十一首  其四",
        "preface": "",
        "paragraphs": [
            "钝如出匣吹毛剑，快似坚刚百炼锤。",
            "直下低头礼三拜，得便宜处落便宜。"
        ],
        "notes": "",
        "id": "8175f455a4515e36586b3dd688dbe1b0"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "颂古十一首  其五",
        "preface": "",
        "paragraphs": [
            "出与未出，莲花荷叶。",
            "老倒智门，舌头无骨。"
        ],
        "notes": "",
        "id": "cef2975661b278db20f3755c538501c2"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "颂古十一首  其六",
        "preface": "",
        "paragraphs": [
            "尽道赵州勘婆子，不知婆子勘赵州。",
            "有意气时添意气，不风流处也风流。"
        ],
        "notes": "",
        "id": "3bbe920ab61f695e1b595e344de9182a"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "颂古十一首  其七",
        "preface": "",
        "paragraphs": [
            "不是风兮不是旛，活人只在笑谈间。",
            "面前坦坦平平路，背后重重叠叠山。"
        ],
        "notes": "",
        "id": "765fc76985cdd7756432b81a5788e8cb"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "颂古十一首  其八",
        "preface": "",
        "paragraphs": [
            "抛砖引玉老香严，打著南边动北边。",
            "听事不真钟作瓮，至今千古错流传。"
        ],
        "notes": "",
        "id": "dfe9a80bc60dd1b7107471f273b27d25"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "颂古十一首  其九",
        "preface": "",
        "paragraphs": [
            "拨草瞻风寻剑客，桃花一见便忻然。",
            "直饶真到不疑地，放下更参三十年。"
        ],
        "notes": "",
        "id": "41697d00eee2a391bf8f6b4e789045ee"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "颂古十一首  其一○",
        "preface": "",
        "paragraphs": [
            "地藏栽田博饭，大似饥过心荒。",
            "听它三三两两，佛法浩浩商量。",
            "杓柄那知有短长。"
        ],
        "notes": "",
        "id": "19c5492c0d4b68615b769657097e96be"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "颂古十一首  其一一",
        "preface": "",
        "paragraphs": [
            "撼树良久，好手手中呈好手。",
            "得用得体，一不成兮二不是。",
            "三十拄杖放渠侬，大似贼过后张弓。"
        ],
        "notes": "",
        "id": "86b066c084737b8c161841a859e1f81f"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "出山相赞",
        "preface": "",
        "paragraphs": [
            "捏双拳，衣露肘。",
            "谓悟明星，有甚分晓。",
            "本为修行利济人，谁知变作不唧𠺕。"
        ],
        "notes": "",
        "id": "c22a889be112ceec7735bfee99781b16"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "观音赞",
        "preface": "",
        "paragraphs": [
            "杨柳枝头，琉璃瓶里。",
            "一滴浑无，千波竞起。",
            "步步金莲衬足生，何曾踏著自家底。"
        ],
        "notes": "",
        "id": "10aacf67ddee1954925f363a493a38f1"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "哑子观音赞",
        "preface": "",
        "paragraphs": [
            "赞者舌秃，画者口哑。",
            "篮里锦鳞，愈增高价。"
        ],
        "notes": "",
        "id": "3206f51dfa789a6055dfbb2b3745ccd4"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "维摩赞",
        "preface": "",
        "paragraphs": [
            "俗气不除，病在一默。",
            "扁鹊卢医，医你不得。"
        ],
        "notes": "",
        "id": "70acd1cc994adb47c513932720b9b604"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "达磨携履赞",
        "preface": "",
        "paragraphs": [
            "赤双脚，携只履。",
            "自东自西，谁不识你。",
            "最难掩是当门齿。"
        ],
        "notes": "",
        "id": "7100282c70e5707b42bd2b3e5c4ca517"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "布袋赞",
        "preface": "",
        "paragraphs": [
            "布袋横拖，肚皮捺下。",
            "行货有些，没人酬价。",
            "拊背觅钱真奉化。"
        ],
        "notes": "",
        "id": "16b7ae2e45a33092cec6c51a2d44f71c"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "寒山把蕉叶执笔赞",
        "preface": "",
        "paragraphs": [
            "吟诗吟未就，执笔且搜枯。",
            "欲写芭蕉上，依前一字无。"
        ],
        "notes": "",
        "id": "d1aec816e938216c03e6809e45ce56b8"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "拾得携苕箒赞",
        "preface": "",
        "paragraphs": [
            "往来双磵路，脚下起尘埃。",
            "苕箒忙忙扫，何曾扫得来。"
        ],
        "notes": "",
        "id": "854dab97a2617f277c58ee3ef2a10156"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "灵照女赞",
        "preface": "",
        "paragraphs": [
            "家业尽抛离，沿街卖笊篱。",
            "胸中无限意，不许老庞知。"
        ],
        "notes": "",
        "id": "1073adc72c2ea1d555820feec711dfa5"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "朝阳赞",
        "preface": "",
        "paragraphs": [
            "者边才补了，又见那边穿。",
            "不觉日又夜，争教人少年。"
        ],
        "notes": "",
        "id": "ad05d860047dd820569979cf8095dce7"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "对月赞",
        "preface": "",
        "paragraphs": [
            "黑豆忙忙数，教休不肯休。",
            "幸然明似镜，何用曲如钩。"
        ],
        "notes": "",
        "id": "233f9fe78bfddabeae3744e926762295"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "佛鉴和尚赞",
        "preface": "",
        "paragraphs": [
            "雨过五峰，云横玉几。",
            "日面月面，只这便是。",
            "道是佛鉴，舌拄梵天。",
            "道非佛鉴，眉毛拖地。",
            "更言两对君王，三奉诏旨。",
            "看来元是阴平界上雍师波，谁不识你。"
        ],
        "notes": "",
        "id": "e2a4cd179b21cdbe4b5dc4b0a36aee18"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "自赞庆成长老请",
        "preface": "",
        "paragraphs": [
            "怡山顶不露，上有通天窍。",
            "事事总不知，虚明肯自照。",
            "个样䖃苴川僧，如何描邈得就。",
            "庆成讦露人前，早是外扬家丑。",
            "不用别举话头，我手何似佛手。"
        ],
        "notes": "",
        "id": "5f562300c5ec74793d854aa2aedd5630"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "礼开山伏虎祖师塔",
        "preface": "",
        "paragraphs": [
            "羊肠知几折，行尽水村村。",
            "扪壁穿云栈，攀萝过石门。",
            "寻踪知虎在，绕塔见师存。",
            "他日重来地，松枝拂藓痕。"
        ],
        "notes": "",
        "id": "69223cb430007332b1e6bdfec6e71a44"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "绵州昙上人求语上径山",
        "preface": "",
        "paragraphs": [
            "解唱东山瓦鼓歌，不知节拍有誵讹。",
            "要教声响如当日，快向凌霄走一遭。"
        ],
        "notes": "",
        "id": "f8f76663e96df3b5ead84e840ae09ee5"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "祥侍者化供",
        "preface": "",
        "paragraphs": [
            "祥禅为众下山来，七十高僧笑满腮。",
            "袖里金锤曾未动，千门万户一时开。"
        ],
        "notes": "",
        "id": "c0377cf2adecaf6f6be7e9d3dfcff321"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "那得工夫过一关，从空放下绝追攀。",
            "松风不入是非耳，竹迳肯通人我山。",
            "有问对谈惟莫莫，无心袖手只闲闲。",
            "忽闻枝上灵禽语，似笑山翁痴复顽。"
        ],
        "notes": "",
        "id": "aae59a1af6517f72dc171a1bcbac913b"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "一上人之径山",
        "preface": "",
        "paragraphs": [
            "一处才通处处通，凌霄突兀对青龙。",
            "道途不涉最亲句，只在平常日用中。"
        ],
        "notes": "",
        "id": "1b7f23de420c58eb8a3caf93abe162fe"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "钦禅人之天童",
        "preface": "",
        "paragraphs": [
            "兴化三门开两边，聚头噇饭不谈禅。",
            "天童有问其中事，收割今年胜去年。"
        ],
        "notes": "",
        "id": "664e845de28a30f9fce75406845d0be6"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "传上人之径山",
        "preface": "",
        "paragraphs": [
            "佛祖不传希世宝，千人万人觑不破。",
            "五峰相见索看时，切忌倾出一栲栳。"
        ],
        "notes": "",
        "id": "80558e23b4db4302001ceedf72af3a0b"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "全上人之仰山",
        "preface": "",
        "paragraphs": [
            "集云峰下四藤条，千载谁知恨未销。",
            "去去全身担荷得，石龙依旧碧岧嶤。"
        ],
        "notes": "",
        "id": "65bfacab0d9800a11a41cc07c89dda3b"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "祖典座往南岳",
        "preface": "",
        "paragraphs": [
            "寂寞相从恰四年，不曾谈著祖师禅。",
            "杖藜七十二峰去，点破潇湘水底天。"
        ],
        "notes": "",
        "id": "cd4316e4388f885b5d9fa89a894e4354"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "化夏供",
        "preface": "",
        "paragraphs": [
            "兴化年来彻骨贫，口生白醭面生尘。",
            "不知那个无思算，来饱无心闲道人。"
        ],
        "notes": "",
        "id": "27a33c188cff93ad487c4741e0a93d88"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "赠月蓬相士",
        "preface": "",
        "paragraphs": [
            "月蓬岩下电，相心不相面。",
            "剑关不露锋，向甚处相见。"
        ],
        "notes": "",
        "id": "142536fe0a7988e024f7510b44b26a44"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "小师慧清游山",
        "preface": "",
        "paragraphs": [
            "行脚不遇人，不如屋里坐。",
            "那事本现成，何须外边讨。",
            "东行西行，蓦忽筑著脚指头。",
            "定笑玄沙，错认橘皮唤作火。"
        ],
        "notes": "",
        "id": "ac5db1b3aec0b343919470c74f02f9e2"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "题瑞云峰",
        "preface": "",
        "paragraphs": [
            "山行百折路重重，到顶回头眼界空。",
            "但觉衲衣冰样冷，不知身在瑞云峰。"
        ],
        "notes": "",
        "id": "4be6c1a2a5ea6880ddae560547ba82f9"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "题幽林寺",
        "preface": "",
        "paragraphs": [
            "幽林卓锡地，香火续深禅。",
            "但见树迷户，不知头顶天。",
            "云开青嶂耸，瀑溅雪珠悬。",
            "一脉来何处，曹溪万丈渊。"
        ],
        "notes": "",
        "id": "819fd393cf682d5c7b57388af8d4400e"
    },
    {
        "author": "释子益",
        "dynasty": "宋",
        "type": "诗",
        "rhythmic": "",
        "title": "谢东禅月湖以诸祖偈颂见示",
        "preface": "",
        "paragraphs": [
            "家贫路富鼻辽天，各立门风辱祖先。",
            "争似太平无事客，长伸两脚放憨眠。"
        ],
        "notes": "",
        "id": "a08885cc5b1ee549156aaadd869fbef8"
    }
]