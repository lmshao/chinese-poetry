[
    {
        "author": "施士衡",
        "dynasty": "宋",
        "type": "诗",
        "rhythmic": "",
        "title": "挽于湖",
        "preface": "",
        "paragraphs": [
            "涌泉词笔坐中惊，天付斯文以道鸣。",
            "独步蟾宫丹桂选，濡毫纶阁紫微清。",
            "绝弦恸哭人琴丧，埋玉凄凉柱石倾。",
            "一见那知成永别，重来天路问骑鲸。"
        ],
        "notes": "",
        "id": "6168fab3f9432c7302fc8c6a022193ef"
    },
    {
        "author": "施士衡",
        "dynasty": "宋",
        "type": "诗",
        "rhythmic": "",
        "title": "复挽",
        "preface": "",
        "paragraphs": [
            "十年帅钺倦驰驱，适意方谋一壑居。",
            "贾谊有才终太傅，薛收无寿处中书。",
            "伤心风月江心古，过眼光阴梦幻虚。",
            "红紫飘零春色尽，后凋松柏独萧疎。"
        ],
        "notes": "",
        "id": "43e76388085513d56765245fb25d5174"
    }
]