[
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "寿客",
        "preface": "",
        "paragraphs": [
            "东篱寂寞旧家乡，头白天生须又黄。",
            "岁岁相陪重九宴，主人传得引年方。"
        ],
        "notes": "",
        "id": "6f0fbb2a334176c7155a7864eff6d114"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "胜金黄",
        "preface": "",
        "paragraphs": [
            "篱下秋深花正敷，煌煌金彩照吾庐。",
            "维扬贡品虽称贵，颜色看来反不如。"
        ],
        "notes": "",
        "id": "f28e4fabd689c714d46dc98099ad8972"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "御爱黄",
        "preface": "",
        "paragraphs": [
            "贵品传来自禁中，色鲜如柘恍迷蜂。",
            "作歌亦见钟情重，承眷应曾遇德宗。"
        ],
        "notes": "",
        "id": "7d3a33bf2eebf9ea8b9ea80ff75352de"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "御袍黄",
        "preface": "",
        "paragraphs": [
            "秋晚司花逞巧工，解将柘色染幽丛。",
            "待看开向丹墀畔，宛与君王服饰同。"
        ],
        "notes": "",
        "id": "e5ecd4f78312b4846e7210332328316c"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "九日黄  其一",
        "preface": "",
        "paragraphs": [
            "露丛花发例皆迟，异品敷金不诡随。",
            "应节及时真可爱，登高且把泛瑶巵。"
        ],
        "notes": "",
        "id": "dcc52a5153e159bf6438f28cc6e99523"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "九日黄  其二",
        "preface": "",
        "paragraphs": [
            "应时寒蘂拆秋含，晃耀良金色可参。",
            "似遇道人殷七七，故开佳节日三三。"
        ],
        "notes": "",
        "id": "e3e11f1f423109e4324e18d2bb9af39b"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "金钱菊  其一",
        "preface": "",
        "paragraphs": [
            "阴阳铸出遶篱边，露洗风磨色灿然。",
            "未解济贫行世上，且图买笑向樽前。"
        ],
        "notes": "",
        "id": "48383a76b58463ae6f58a1c27e6307b8"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "金钱菊  其二",
        "preface": "",
        "paragraphs": [
            "天女将图买断秋，筭来白帝价难酬。",
            "金钱满合翻嫌富，撒向幽丛竟不收。"
        ],
        "notes": "",
        "id": "a2817a2a87ac0169cd989c270624de50"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "金丝菊",
        "preface": "",
        "paragraphs": [
            "染人徒染金丝色，侍女谩歌金缕衣。",
            "争似黄花得天巧，织成纹绺不须机。"
        ],
        "notes": "",
        "id": "33929e953cb1ec1cee29c692f0107caf"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "金铃菊",
        "preface": "",
        "paragraphs": [
            "化工写出烂盈枝，颗颗光明耀竹篱。",
            "赏玩佳人应笑道，待教系向雪狮儿。"
        ],
        "notes": "",
        "id": "ac4fcf4418a1ae60c44a78924cee994b"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "金连菊",
        "preface": "",
        "paragraphs": [
            "迥出娇红媚一川，风刀细镂耀篱边。",
            "不妨捧向孩儿手，留取清香在佛前。"
        ],
        "notes": "",
        "id": "52d96953c1bb5e4157e56d090f954fec"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "侧金盏",
        "preface": "",
        "paragraphs": [
            "圆模罗列占东篱，西帝赐来宫样奇。",
            "疑是花神清酌罢，尽教放处不妨欹。"
        ],
        "notes": "",
        "id": "4de934d9128470f80d93b49f6744a99c"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "金盏银台",
        "preface": "",
        "paragraphs": [
            "黄白天成酒器新，晓承清露味何醇。",
            "恰如欲劝陶公饮，西皞应须作主人。"
        ],
        "notes": "",
        "id": "2c8ff15736641ae439c674b441998a80"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "滴滴金",
        "preface": "",
        "paragraphs": [
            "未见秋来花便开，人言因露作根荄。",
            "千团万点枝头坠，尽化黄金出土来。"
        ],
        "notes": "",
        "id": "d20073f917ab8c73b7ab358f04643348"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "密友菊",
        "preface": "",
        "paragraphs": [
            "寒英雅称伴吾徒，色正香清态有余。",
            "日涉中园长与会，何忧因数反成疏。"
        ],
        "notes": "",
        "id": "598529b7c6050d11e30012a3dbc8e74c"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "又蜜卣菊",
        "preface": "",
        "paragraphs": [
            "化工也学割蜂房，秋卉粧成春蘂黄。",
            "芬馥犹疑盛秬鬯，未容轻把泛霞觞。"
        ],
        "notes": "",
        "id": "01d46ec4e91b54194507176e9d98cc7f"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "橙菊",
        "preface": "",
        "paragraphs": [
            "上林佳果久流声，秋径香苞特假名。",
            "正頼蟹肥新酒熟，幽人来赏两含情。"
        ],
        "notes": "",
        "id": "72adcc86f7d220897203b958216653a1"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "荔枝菊",
        "preface": "",
        "paragraphs": [
            "莫论枝上粟团黄，且喜篱边珍颗香。",
            "若使唐家妃子见，料应误摘醉中尝。"
        ],
        "notes": "",
        "id": "fb7e98c27a6eabc4d76172ee62504e95"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "茱萸菊",
        "preface": "",
        "paragraphs": [
            "品出陶家花品外，名存吴地药名中。",
            "若将泛入重阳酒，不用分香摘两丛。"
        ],
        "notes": "",
        "id": "be684d420323f96a0e70ff661507409d"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "艾菊",
        "preface": "",
        "paragraphs": [
            "一入陶篱如楚俗，重阳重午两关情。",
            "惜哉删后诗三百，菊奈无名艾有名。"
        ],
        "notes": "",
        "id": "e9ec0e30a00c1991e576a27777e7f15f"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "末利菊",
        "preface": "",
        "paragraphs": [
            "来从西域馨香异，翻作东篱品目新。",
            "悟此肯为微利役，殷勤来赏属幽人。"
        ],
        "notes": "",
        "id": "118782c82b70529a28bbdc889d1b6113"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "甘菊",
        "preface": "",
        "paragraphs": [
            "南阳佳种传来久，济用须知味若饴。",
            "苗可代茶香自别，花堪入药效尤奇。"
        ],
        "notes": "",
        "id": "3f172adbef94dc78f7d56ea4af5a9692"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "塔子菊",
        "preface": "",
        "paragraphs": [
            "金彩煌煌般若花，高蟠层级巧堪夸。",
            "更添佛顶周遭种，成此良缘胜聚沙。"
        ],
        "notes": "",
        "id": "083c1ba3e09a920729ebc0e41635f466"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "毬子菊",
        "preface": "",
        "paragraphs": [
            "团𪢮秋卉出篱东，惹露凌霜衮衮中。",
            "疑是花神抛未过，更教辗转向西风。"
        ],
        "notes": "",
        "id": "35b7c1fd8c3bf92f36f35621f7e33365"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "野菊",
        "preface": "",
        "paragraphs": [
            "寒郊露蘂疏仍小，瘦地霜枝细且长。",
            "境僻人稀谁与采，马蹄赢得践余香。"
        ],
        "notes": "",
        "id": "b2bb6447cbd1d7dc5e2ca25751432369"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "黄白菊",
        "preface": "",
        "paragraphs": [
            "二色秋英并一根，金宜为友玉为昆。",
            "相依笑向西风里，皓色须还中色尊。"
        ],
        "notes": "",
        "id": "213c9475a8a0bbcc2cdb937e072eda4a"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "十样菊",
        "preface": "",
        "paragraphs": [
            "霜蘂多般同一本，天教成数殿秋荣。",
            "从他蛱蝶偷香惯，偷遍无过一例清。"
        ],
        "notes": "",
        "id": "d3c9552f51d9ed315be9862040680bc5"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "九华菊  其一",
        "preface": "",
        "paragraphs": [
            "功成丹鼎花堪比，花到重阳色正鲜。",
            "靖节集中名甚著，羡他惯服制颓年。"
        ],
        "notes": "",
        "id": "698d0b8a13f3e05e3f19944370b07daa"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "九华菊  其二",
        "preface": "",
        "paragraphs": [
            "流芳千古傲霜英，剪玉丝金照眼明。",
            "若论驻颜功不小，仙丹端可与齐名。"
        ],
        "notes": "",
        "id": "940945036053474e982a5285d7b7282d"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "佛顶菊",
        "preface": "",
        "paragraphs": [
            "篱畔光明缘底盛，秋来千百化身多。",
            "露栖不必醍醐灌，雨沐何烦手掌摩。"
        ],
        "notes": "",
        "id": "f795639f9cfc37e11000d20ea3c6fe3d"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "大笑菊  其一",
        "preface": "",
        "paragraphs": [
            "玉颜已破晚秋葩，不费千金亦可夸。",
            "幽径主人偏爱惜，且赢耳畔弗諠哗。"
        ],
        "notes": "",
        "id": "79e3481e5401598546a04cffae3e4212"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "大笑菊  其二",
        "preface": "",
        "paragraphs": [
            "晚节敷华性异常，黄冠白羽道家粧。",
            "料应识破荣枯事，独对秋风笑一场。"
        ],
        "notes": "",
        "id": "16fc2a876a0e03ae4beccfb1b866b6b4"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "大笑菊  其三",
        "preface": "",
        "paragraphs": [
            "桃笑春风菊笑秋，冶容正色不相侔。",
            "寒梅一笑如堪索，这笑方为是匹俦。"
        ],
        "notes": "",
        "id": "07da9572e7623a1ee90006d16459b500"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "玉瓯菊",
        "preface": "",
        "paragraphs": [
            "化工施巧在秋葩，琢就圆模莹可嘉。",
            "著底香心真蜡色，似留赏客欲分茶。"
        ],
        "notes": "",
        "id": "51e4b43a706324490b4ef84268133503"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "银盘菊",
        "preface": "",
        "paragraphs": [
            "秋英疑是白金裁，承露如从仙掌来。",
            "翻笑汉皇铜制古，斩新一样也奇哉。"
        ],
        "notes": "",
        "id": "e8d1d8f29dc10981c7fa8517c70a27eb"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "轮盘菊",
        "preface": "",
        "paragraphs": [
            "秋深篱下拆霜英，圆质风吹飏不停。",
            "天巧固非烦扁斲，日新又岂待汤铭。"
        ],
        "notes": "",
        "id": "b7fe2e4984b31e79ba6971451ab58481"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "粉团菊",
        "preface": "",
        "paragraphs": [
            "月姊容颜别一家，天真何必御铅华。",
            "秋来残腻方抛弃，幻作篱边馥馥花。"
        ],
        "notes": "",
        "id": "dd069723e68ac0ec74dfb68398b819ff"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "月下白",
        "preface": "",
        "paragraphs": [
            "素质鲜明绝点尘，冰轮高照转精神。",
            "丛丛皓彩如罗绮，个样诚堪示染人。"
        ],
        "notes": "",
        "id": "f13c224f7946e26e569b8ef4fe7e0c0f"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "缠枝白",
        "preface": "",
        "paragraphs": [
            "西风顿拆晚秋葩，色映霜华与月华。",
            "不特翠枝柔猗傩，更饶绿叶密交加。"
        ],
        "notes": "",
        "id": "cc73aad680d36f5b964e83f163901238"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "酴醾菊",
        "preface": "",
        "paragraphs": [
            "春架秋篱景一同，想因分种自蚕丛。",
            "但将酩酊酬佳节，不管花居酒品中。"
        ],
        "notes": "",
        "id": "939063a4e34e9a0f3553950892abc79b"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "木香菊",
        "preface": "",
        "paragraphs": [
            "秋花也与药名同，素彩鲜明晓径中。",
            "多少清芬通鼻观，何殊满架拆东风。"
        ],
        "notes": "",
        "id": "1d2d8cbbff7f22cd5a69fdd6b04e9fed"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "寒菊",
        "preface": "",
        "paragraphs": [
            "不畏霜风质自殊，不招蜂蝶艳何孤。",
            "梅花松竹如相见，便合添为四友呼。"
        ],
        "notes": "",
        "id": "4245df0a13f1589e8914085490cca163"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "淮南菊",
        "preface": "",
        "paragraphs": [
            "割脂簇蜡密成团，杰出东篱最奈寒。",
            "加紫翻宜霜后看，料应惯见属刘安。"
        ],
        "notes": "",
        "id": "9b0c7bf1ef6b7f1aa84b0a7d89a80276"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "徘徊菊",
        "preface": "",
        "paragraphs": [
            "花神著意驻秋光，不许寒葩陡顿芳。",
            "敷彩盘桓如有待，幽人把玩不须忙。"
        ],
        "notes": "",
        "id": "a303561450e088cbaf65bd2a4bcba72d"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "馒头菊",
        "preface": "",
        "paragraphs": [
            "离火供炊餠餠圆，幽人饱玩向篱边。",
            "采来还问堪餐否，应使痴儿口堕涎。"
        ],
        "notes": "",
        "id": "23d11d6373845b28cc7a30dab8efc66c"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "桃花菊",
        "preface": "",
        "paragraphs": [
            "仙源分派到篱东，灼灼秾华缀露丛。",
            "崔护诗章陶令酒，两家混作一家风。"
        ],
        "notes": "",
        "id": "a7d0fc5fc65202d5c625976e3ba8a342"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "燕脂菊",
        "preface": "",
        "paragraphs": [
            "天女染花情若狂，鲜妍直欲媚秋光。",
            "忍将陶径黄金色，也学秦宫朱脸粧。"
        ],
        "notes": "",
        "id": "b3e892b5aabfd8928636379530d9a6da"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "牡丹菊",
        "preface": "",
        "paragraphs": [
            "本是秋香九日黄，假为国色百花王。",
            "待残拟把酥煎啗，莫采芳英泛酒觞。"
        ],
        "notes": "",
        "id": "8c6e6f341e229b44e4f6b1d83c9c42a2"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "红薇菊",
        "preface": "",
        "paragraphs": [
            "天厌花黄色改殷，东篱景物似东山。",
            "逗遛春蘂为秋蘂，荆棘了无藏叶间。"
        ],
        "notes": "",
        "id": "ce3233aef1891bb4dac153c5d885a8bc"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "绣菊",
        "preface": "",
        "paragraphs": [
            "寒葩缕缕结缃红，不待纤针见巧工。",
            "秋老从他宫线减，彩文翻喜入花丛。"
        ],
        "notes": "",
        "id": "def7a6d64e0ee39e422050809dd30abc"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "石菊  其一",
        "preface": "",
        "paragraphs": [
            "花美虽堪写团扇，艳妖未必入东篱。",
            "纪名何取它山物，徧问园官总不知。"
        ],
        "notes": "",
        "id": "441a038178a0ba9b7e6cb1d9e339b12c"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "石菊  其二",
        "preface": "",
        "paragraphs": [
            "干弱叶纤花特奇，艳浓九夏到秋时。",
            "枝头结实元为药，争奈越中人罕知。"
        ],
        "notes": "",
        "id": "ff3897239d4bb4a1f9eedde654701b6d"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "大菊",
        "preface": "",
        "paragraphs": [
            "菊名何大为谁开，子结秋丛是药材。",
            "若用催生功不小，请尝便可见婴孩。"
        ],
        "notes": "",
        "id": "180c334b74772e4e1db8f89523d66b8d"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "孩儿菊",
        "preface": "",
        "paragraphs": [
            "地母提来风露径，笑风泣露并堪怜。",
            "品微元乏香肌骨，滥预秋英得浪传。"
        ],
        "notes": "",
        "id": "18821821f6216dc7cf148a37ec4e0312"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "春菊",
        "preface": "",
        "paragraphs": [
            "莫论园蔬品目卑，花开不减菊幽奇。",
            "灿然金色仍堪采，春老恰如秋老时。"
        ],
        "notes": "",
        "id": "88b046cb158d557ab0e621b247d1b96b"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "紫菊",
        "preface": "",
        "paragraphs": [
            "秋野闲花是绣铺，佳名得自北人呼。",
            "若教尼父当时见，应恶纷纷色乱朱。"
        ],
        "notes": "",
        "id": "65abf47772dfbcadf4e9205887f36fa4"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "观音菊",
        "preface": "",
        "paragraphs": [
            "霞幢森列引薰风，高出疏篱紫满丛。",
            "翠叶纤纤如细柳，直宜插向浄瓶中。"
        ],
        "notes": "",
        "id": "63212970b4709046ae4d71438654aa66"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "绣线菊",
        "preface": "",
        "paragraphs": [
            "天成素缕结秋深，巧刺由来不犯针。",
            "篱下工夫何绚烂，条条绾缀紫花心。"
        ],
        "notes": "",
        "id": "07d99b3f7596b1f66ab86089cd9df411"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "佳友",
        "preface": "",
        "paragraphs": [
            "气清色正品尤高，好事幽人善与交。",
            "开径何须望三益，相陪雅尚在香苞。"
        ],
        "notes": "",
        "id": "d2edb168982b2fcf75a1e5ba34205c4c"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "寿客",
        "preface": "",
        "paragraphs": [
            "东篱冷落旧家乡，性耐风霜气味长。",
            "几度入来重九宴，主人传得引年方。"
        ],
        "notes": "",
        "id": "f030d372ed6b665d2faf6405a8ecbd24"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "对菊怀古",
        "preface": "",
        "paragraphs": [
            "靖节先生菊满园，其名独有九华存。",
            "东篱若许尘踪到，佳品须当尽讨论。"
        ],
        "notes": "",
        "id": "ad6a82cc1a965b4f8a767ed308ca38c3"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "菊花",
        "preface": "",
        "paragraphs": [
            "独芳三径属秋深，清致贞姿快赏心。",
            "解道卓为霜下杰，平生靖节最知音。"
        ],
        "notes": "",
        "id": "a5200aa61d5e11a329e3c3a7be605188"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "种菊",
        "preface": "",
        "paragraphs": [
            "幽怀远慕陶彭泽，一亩荒园试为鉏。",
            "自种黄花添野景，几多光彩照庭除。"
        ],
        "notes": "",
        "id": "c0fc16475958580252057eccaf419d47"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "菊花",
        "preface": "",
        "paragraphs": [
            "无艳无妖别有香，知心谁解赏孤芳。",
            "渊明酩酊知何处，安得斯人共一觞。",
            "霜里鲜鲜照眼明，人言此解制颓龄。",
            "怜香擘破花心齅，酌尽斋中竹叶缾。",
            "一夜清霜殒物华，寒芳开晚独堪嘉。",
            "折来嗅了依前嗅，不是寻常儿女花。",
            "篱菊含风暗度香，栽多不为待重阳。",
            "愈风明目须真物，梦寐宜人入枕囊。",
            "露丛芬馥敌兰芽，清赏终存好事家。",
            "莫遣儿童容易折，此花开后更无花。",
            "露裛幽花冷自香，药中功效不寻常。",
            "祛风偏重山泉渍，胡广随缘却寿长。",
            "清香裛露对高斋，端仗兹花慰老怀。",
            "欲折一枝来侑酒，登高能赋属吾侪。",
            "八月九月天气凉，遶栏种菊一齐芳。",
            "好风应会幽人意，时去时来管送香。",
            "不趁盛时随众卉，幽姿高韵独萧然。",
            "别开小径连松路，常爱陶潜远世缘。",
            "篱菊开时寒有信，幽香还酿客怀清。",
            "折归忍负金蕉叶，欲伴骚人赋落英。",
            "菊花有意浮杯酒，秋老霜浓满槛开。",
            "多谢主人相管领，尽收清致助吟才。",
            "一夜新霜著瓦轻，照窗寒菊近人清。",
            "白发年年不负盟。"
        ],
        "notes": "",
        "id": "7507ecd61b556382cc7cc6aae8330175"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "黄菊二十首",
        "preface": "",
        "paragraphs": [
            "黄花漠漠弄秋晖，𥩟立阶前香在衣。",
            "正色逢人何太晚，衰翁相对惜芬菲。",
            "白露黄花自遶篱，幽香深谢好风吹。",
            "陶公没后无知己，岁岁花开知为谁。",
            "遶篱黄菊自开花，开日仍逢小雨斜。",
            "自得金行真正色，肯参红紫鬭纷华。",
            "金英寂寞为谁开，底许清香鼻观来。",
            "篱下先生时得醉，余风千载出尘埃。",
            "满园佳菊鬰金黄，寿质清癯独傲霜。",
            "且喜年年作花主，依然相伴向秋光。",
            "五行正气产黄花，不在诗家即酒家。",
            "诗笔酒杯俱有味，亦同元亮旧生涯。",
            "满地黄花得意秋，移来庭槛助清幽。",
            "自缘禀性天生异，不与繁华混一流。",
            "篱边黄菊为谁开，转忆陶潜归去来。",
            "插了满头仍渍酒，且谋欢洽玉山颓。",
            "倚风黄菊遶疏篱，自有清香处处知。",
            "今日王孙好收采，浊醪霜蟹正堪持。",
            "金蘂繁开晓更清，薄霜浓露倍多情。",
            "归田谁是渊明兴，独遶东篱万事轻。",
            "丛菊疏疏著短篱，重阳前后始盈枝。",
            "托根占得中央色，不比凡花儿女姿。",
            "自有渊明方有菊，因人千古得嘉名。",
            "一年好处君须记，翠叶金华刮眼明。",
            "东篱黄菊为谁香，不学群葩附艳阳。",
            "直待素秋霜色里，自甘深处作孤芳。",
            "香雾霏霏欲噀人，黄花又是一番新。",
            "陶家旧已开三径，直到如今迹未陈。",
            "满眼黄花慰素贫，年年结侣采花频。",
            "要收节物归觞咏，只许闲人作主人。",
            "菊花天气近新霜，节近花须满意黄。",
            "陶令篱边常留宿，朝来满把得幽香。",
            "东篱九日富黄花，节物惊心祇自嗟。",
            "尽日馨香留我醉，银瓶索酒不须赊。",
            "斜照明明射竹篱，黄花能与岁寒期。",
            "人疑五柳先生宅，消得携觞与赋诗。",
            "黄花弄色近重阳，风拆霜苞细细香。",
            "似与幽人为醉地，随晴随雨一传觞。",
            "可意黄花是处开，芝兰风味合相陪。",
            "应须学取陶彭泽，左把花枝右把杯。"
        ],
        "notes": "",
        "id": "f2f5234e72792b7e2a3d37958bc124e9"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "白菊三首",
        "preface": "",
        "paragraphs": [
            "我怜贞白重寒芳，小径低丛淡薄粧。",
            "谢女黄昏吟作雪，天然别是一般香。",
            "幽芳天与不寻常，逆鼻浑疑雪亦香。",
            "把酒可能追靖节，素英一色混瑶觞。",
            "琼葩灿彩遶篱东，不怯清霜更耐风。",
            "淡泞精神无俗艳，独高流品蕙兰中。"
        ],
        "notes": "",
        "id": "4bfbff35fe186cfb966d8edfc93ba7e7"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "黄白菊",
        "preface": "",
        "paragraphs": [
            "金英铄铄擅秋芳，中有孤丛色夺霜。",
            "手把数枝重叠嗅，两般颜色一般香。"
        ],
        "notes": "",
        "id": "9eb4e9aa235fb3f1f88b53e7ecbfe64f"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "野菊",
        "preface": "",
        "paragraphs": [
            "一簇疏篱有野花，不应青女妬容华。",
            "繁英自剪无人插，只有黄蜂趁两衙。"
        ],
        "notes": "",
        "id": "0876186b8ce9a17fe0aa9a96ac32cd81"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "晚菊",
        "preface": "",
        "paragraphs": [
            "青蘂重阳不堪摘，重阳已过菊方开。",
            "不将时节较早晚，且折霜蕤浸玉醅。"
        ],
        "notes": "",
        "id": "5ea00d57ec8b9a3a84d94d5b5604911e"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "残菊",
        "preface": "",
        "paragraphs": [
            "节去蜂愁蝶不知，冷香消尽晚风吹。",
            "碎金狼藉不堪摘，空作主人惆怅诗。"
        ],
        "notes": "",
        "id": "43fdaec5b6967ebe14779e67147f8064"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "种菊",
        "preface": "",
        "paragraphs": [
            "春初种菊助盘蔬，益气轻身载旧图。",
            "终藉九秋扶正色，芳时偷得醉工夫。"
        ],
        "notes": "",
        "id": "c0c84793b4ef4de9f035f6dfcd45d06a"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "菊花五首",
        "preface": "",
        "paragraphs": [
            "不受阳和一点恩，不嫌青女到孤根。",
            "年年岁岁花相似，谁为陶潜买酒樽。",
            "粲粲秋香雨露葩，天教晚发赛诸花。",
            "轻烟细雨重阳节，且尽芳樽恋物华。",
            "渐觉西风换物华，秋丛遶舍似陶家。",
            "世人若觅长生药，百草枯时始见花。",
            "代谢相因寒事催，绕篱疏菊又花开。",
            "霜晴日淡虚庭里，多少清香透入来。",
            "不是餐英泥楚骚，重阳菊蘂泛香醪。",
            "寻常不醉此时醉，陶令抛官意独高。"
        ],
        "notes": "",
        "id": "86e2fd771ee4d7e6e087004564c57177"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "黄菊九首",
        "preface": "",
        "paragraphs": [
            "百卉千花了不存，独开黄菊伴金樽。",
            "欲知却老延龄药，谁信幽香是返魂。",
            "菊是去年依旧黄，风从花里过来香。",
            "杯中要作茱萸伴，更领诗人入醉乡。",
            "白酒新熟山中归，黄花漠漠弄秋晖。",
            "东篱采菊隠君子，醉觉人间万事非。",
            "羽葆层层间彩金，醉来不厌遶丛吟。",
            "满头且应良辰插，不插满头辜此心。",
            "篱外黄花菊对谁，应知彭泽久思归。",
            "有花堪折直须折，新酒初𥬠蟹正肥。",
            "无限黄花簇短篱，幽香深谢好风吹。",
            "劝君终日酩酊醉，莫待无花空折枝。",
            "花里风神菊擅名，绿枝黄蘂有高情。",
            "诗人不悔衣沾露，步入芳丛脚自轻。",
            "幸无风雨近重阳，折取萧萧满把黄。",
            "酒面浮英爱芬馥，银觥须引十分强。",
            "不与群芳竞，宜乎殿颢商。",
            "露从今夜白，菊是去年黄。",
            "九日陶公酒，一生青女霜。",
            "有同高士操，得尔慰凄凉。"
        ],
        "notes": "",
        "id": "e6c2b5c2bb85a71e604536b61bb26712"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "白菊",
        "preface": "",
        "paragraphs": [
            "玉攒碎叶尘难染，露湿香心粉自匀。",
            "一夜小园开似雪，清香自是药中珍。"
        ],
        "notes": "",
        "id": "27da4f66ff949352b6a10004d5f34ea5"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "野菊二首",
        "preface": "",
        "paragraphs": [
            "熠熠溪边野菊黄，风前花气触人香。",
            "可怜此地无车马，扫地为渠持一觞。",
            "野花无主为谁芳，酒熟渔家擘蟹黄。",
            "遇酒逢花须一笑，故留秋意作重阳。"
        ],
        "notes": "",
        "id": "fd0870fd6de0a3487222d4afbe658bf3"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "晚菊",
        "preface": "",
        "paragraphs": [
            "节过霜风衮衮来，菊花寂寞晚仍开。",
            "谁云既晚何用好，为我殷勤送一杯。"
        ],
        "notes": "",
        "id": "6afd36cf269806307b8fc28e6ec937d8"
    },
    {
        "author": "史铸",
        "dynasty": "宋",
        "type": "诗",
        "rhythmic": "",
        "title": "残菊",
        "preface": "",
        "paragraphs": [
            "天地方收肃杀功，菊枝倾倒不成丛。",
            "碎金狼藉不堪摘，图得人知色是空。"
        ],
        "notes": "",
        "id": "94d9b9cd1defc1b3e7a762171b70be86"
    }
]