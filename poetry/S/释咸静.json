[
    {
        "author": "释咸静",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "气候欲流金，炎威将铄石。",
            "扇子摇明月，云片耸奇峰。",
            "蚕成茧而麦渐收，笋抽簪而梅已熟。",
            "薰风习习，逝水滔滔。",
            "鹊噪森松，鶑啼修竹。",
            "观音势至，文殊普贤。",
            "有愿必从，无刹不现。"
        ],
        "notes": "",
        "id": "cdeeaeb063e86dcd8c45cd3ad0a8cc4a"
    },
    {
        "author": "释咸静",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "匣中宝剑，袖里金锤。",
            "时节既彰，莫辞拈出。",
            "击开关锁，斩断葛藤。",
            "令他跳出生死门，惊过荆棘路。",
            "人人似生师子，个个如活大虫。",
            "休教著布过他州，直待还乡衣昼锦。"
        ],
        "notes": "",
        "id": "523db257bd06a666e34ad7e368feda51"
    },
    {
        "author": "释咸静",
        "dynasty": "宋",
        "type": "诗",
        "rhythmic": "",
        "title": "临终偈",
        "preface": "",
        "paragraphs": [
            "弄罢影戏，七十一载。",
            "更问如何，回来别赛。"
        ],
        "notes": "",
        "id": "601b85505132ff562438eb2c4040ff93"
    },
    {
        "author": "释咸静",
        "dynasty": "宋",
        "type": "诗",
        "rhythmic": "",
        "title": "颂古四首 勘婆二 其一",
        "preface": "",
        "paragraphs": [
            "婆子只知指路，鸡犬被人偷去。",
            "直待赵州勘了，这回紧闭门户。"
        ],
        "notes": "",
        "id": "4eaa5a21e559a1216de1adcfc4d36609"
    },
    {
        "author": "释咸静",
        "dynasty": "宋",
        "type": "诗",
        "rhythmic": "",
        "title": "颂古四首 勘婆二 其二",
        "preface": "",
        "paragraphs": [
            "赵州老老大大，不解山中打坐。",
            "自言去勘婆了，倒被婆子勘破。"
        ],
        "notes": "",
        "id": "fc62a8d140212fa70900fe228b4108d8"
    },
    {
        "author": "释咸静",
        "dynasty": "宋",
        "type": "诗",
        "rhythmic": "",
        "title": "颂古四首 犀牛扇",
        "preface": "",
        "paragraphs": [
            "扇上犀牛从古画，索来既破要元牛。",
            "纵教戴子重描出，不是当时那一头。"
        ],
        "notes": "",
        "id": "73fbed26411b15d7977ddd472b044d5f"
    },
    {
        "author": "释咸静",
        "dynasty": "宋",
        "type": "诗",
        "rhythmic": "",
        "title": "颂古四首 四不迁",
        "preface": "",
        "paragraphs": [
            "掐珠不念佛，开眼不见色。",
            "吃饭谁择日，任东西南北。"
        ],
        "notes": "",
        "id": "a385b8e4a63af0584b1be74da4436060"
    },
    {
        "author": "释咸静",
        "dynasty": "宋",
        "type": "诗",
        "rhythmic": "",
        "title": "拟寒山自述  其一",
        "preface": "",
        "paragraphs": [
            "多见拟寒山，不然拟拾得。",
            "冲天各有志，拟彼复何益。",
            "居山山色翠，临水水声长。",
            "风华与雪月，时处自歌扬。"
        ],
        "notes": "",
        "id": "865cd8f7ae06590f4d4e15051184c5de"
    },
    {
        "author": "释咸静",
        "dynasty": "宋",
        "type": "诗",
        "rhythmic": "",
        "title": "拟寒山自述  其二",
        "preface": "",
        "paragraphs": [
            "颇忆未参禅，教中听十年。",
            "昼夜数他宝，何曾得半钱。",
            "发志出行脚，遍求无病药。",
            "及至休歇时，依旧没鞋著。"
        ],
        "notes": "",
        "id": "a2afe4f0a11cdb91ead33ef313b10109"
    },
    {
        "author": "释咸静",
        "dynasty": "宋",
        "type": "诗",
        "rhythmic": "",
        "title": "拟寒山自述  其三",
        "preface": "",
        "paragraphs": [
            "行时唯信脚，到处便为家。",
            "午饭随麤细，三衣乱掩遮。",
            "空名耳里水，微利眼中砂。",
            "一觉黄昏睡，金鸟出{氵毒}涯。"
        ],
        "notes": "",
        "id": "6aee4ce6bef4e2674675c36a92bf261b"
    },
    {
        "author": "释咸静",
        "dynasty": "宋",
        "type": "诗",
        "rhythmic": "",
        "title": "拟寒山自述  其四",
        "preface": "",
        "paragraphs": [
            "目述自高吟，自高非倨傲。",
            "高怀肯随动，幽鸟徒轻噪。",
            "无水定无源，有烟必有灶。",
            "天堂并地狱，自作还自报。"
        ],
        "notes": "",
        "id": "0e320692635842f75317c58dd8daaa0e"
    },
    {
        "author": "释咸静",
        "dynasty": "宋",
        "type": "诗",
        "rhythmic": "",
        "title": "拟寒山自述  其五",
        "preface": "",
        "paragraphs": [
            "近见一般人，堂堂似佛祖。",
            "入室求知识，为明生死事。",
            "问汝莫是贼，当时面如土。",
            "语言勿生嗔，只个是生死。"
        ],
        "notes": "",
        "id": "80f941d6564e75774a7a7a0897253407"
    },
    {
        "author": "释咸静",
        "dynasty": "宋",
        "type": "诗",
        "rhythmic": "",
        "title": "拟寒山自述  其六",
        "preface": "",
        "paragraphs": [
            "参禅脱生死，辄莫被魔使。",
            "八风一任吹，六尘终不污。",
            "非语乱如麻，截断众流句。",
            "仰面看青天，立地超佛祖。"
        ],
        "notes": "",
        "id": "2d9772426440de66dfad0b5333af7508"
    },
    {
        "author": "释咸静",
        "dynasty": "宋",
        "type": "诗",
        "rhythmic": "",
        "title": "拟寒山自述  其七",
        "preface": "",
        "paragraphs": [
            "五更一盂粥，辰时一顿饭。",
            "昼夜两觉眠，一日事俱辨。",
            "毁我还自毁，赞我还自赞。",
            "是非与荣辱，红炉赤金弹。"
        ],
        "notes": "",
        "id": "66e62bc4fe56c6f01302a3c9f0805d87"
    },
    {
        "author": "释咸静",
        "dynasty": "宋",
        "type": "诗",
        "rhythmic": "",
        "title": "拟寒山自述  其八",
        "preface": "",
        "paragraphs": [
            "良田著力耕，自利复利故。",
            "莫栽荆棘树，子孙没出路。",
            "仁者爱安仁，狡佞生嫉妬。",
            "劝汝早回头，翻覆面前觑。"
        ],
        "notes": "",
        "id": "89ff215cb10e5131076563789b5e31ea"
    },
    {
        "author": "释咸静",
        "dynasty": "宋",
        "type": "诗",
        "rhythmic": "",
        "title": "拟寒山自述  其九",
        "preface": "",
        "paragraphs": [
            "莫笑我自述，麤言无义理。",
            "岂为骋文辞，因笔写其志。",
            "百年呼吸间，何用苦较计。",
            "劝汝莫痴毒，无常忽忽至。"
        ],
        "notes": "",
        "id": "9d26fa7ea29207a58199e811001c57d7"
    },
    {
        "author": "释咸静",
        "dynasty": "宋",
        "type": "诗",
        "rhythmic": "",
        "title": "拟寒山自述  其一○",
        "preface": "",
        "paragraphs": [
            "一曲乐升平，非关啰哩棱。",
            "山河俱属宋，云水且饶僧。",
            "时击松风磬，长然涧月灯。",
            "愿王似南岳，万世碧层层。"
        ],
        "notes": "",
        "id": "e86ffdbca826a3a09e5a31acba2acb8c"
    },
    {
        "author": "释咸静",
        "dynasty": "宋",
        "type": "诗",
        "rhythmic": "",
        "title": "十二时  其一",
        "preface": "",
        "paragraphs": [
            "半夜子，心境俱忘正莽卤。",
            "撚转天关万象移，泥牛入海谁亲睹。"
        ],
        "notes": "",
        "id": "fae1f44236ddeeb23c53e775dd3f0264"
    },
    {
        "author": "释咸静",
        "dynasty": "宋",
        "type": "诗",
        "rhythmic": "",
        "title": "十二时  其二",
        "preface": "",
        "paragraphs": [
            "鸡鸣丑，一声相报无前后。",
            "惊觉腾腾梦里身，释迦老子交横走。"
        ],
        "notes": "",
        "id": "7727942ecfe9c0b6b9a83b8dd6860a7c"
    },
    {
        "author": "释咸静",
        "dynasty": "宋",
        "type": "诗",
        "rhythmic": "",
        "title": "十二时  其三",
        "preface": "",
        "paragraphs": [
            "平旦寅，翠竹黄华拂眼明。",
            "灵禽异兽争嘲哄，总解回头转眼睛。"
        ],
        "notes": "",
        "id": "feaa3c21961e80921a2637be0754a90b"
    },
    {
        "author": "释咸静",
        "dynasty": "宋",
        "type": "诗",
        "rhythmic": "",
        "title": "十二时  其四",
        "preface": "",
        "paragraphs": [
            "日出卯，紫雾红霞腾海岛。",
            "挤排无限利名人，出门忘却衣中宝。"
        ],
        "notes": "",
        "id": "219ce7e3d38dedf52f98457d9af3a449"
    },
    {
        "author": "释咸静",
        "dynasty": "宋",
        "type": "诗",
        "rhythmic": "",
        "title": "十二时  其五",
        "preface": "",
        "paragraphs": [
            "食时辰，掌钵徒劳入市巡。",
            "若将心受檀那饭，也似无功食禄人。"
        ],
        "notes": "",
        "id": "f149786e4e7d80425298234bdf48ac51"
    },
    {
        "author": "释咸静",
        "dynasty": "宋",
        "type": "诗",
        "rhythmic": "",
        "title": "十二时  其六",
        "preface": "",
        "paragraphs": [
            "禺中巳，选甚婬坊并酒肆。",
            "回头便是出尘人，翻笑曼殊携庆喜。"
        ],
        "notes": "",
        "id": "e54dcd077073c50f8ef3d3a0749c4a1c"
    },
    {
        "author": "释咸静",
        "dynasty": "宋",
        "type": "诗",
        "rhythmic": "",
        "title": "十二时  其七",
        "preface": "",
        "paragraphs": [
            "日南午，卓然独耀无今古。",
            "粪埽堆头玉马嘶，瑠璃殿上金刚舞。"
        ],
        "notes": "",
        "id": "2b65a0baab9fdfdfe8f04d16ec27817d"
    },
    {
        "author": "释咸静",
        "dynasty": "宋",
        "type": "诗",
        "rhythmic": "",
        "title": "十二时  其八",
        "preface": "",
        "paragraphs": [
            "日昳未，万树千峰影斜坠。",
            "兔角龟毛遶市寻，贵卖还思买时贵。"
        ],
        "notes": "",
        "id": "f5942111a63685dfb65cf4efe4b97edf"
    },
    {
        "author": "释咸静",
        "dynasty": "宋",
        "type": "诗",
        "rhythmic": "",
        "title": "十二时  其九",
        "preface": "",
        "paragraphs": [
            "晡时申，一日三分过二分。",
            "直饶省得来时路，到家急急也黄昏。"
        ],
        "notes": "",
        "id": "5301e27f70f3fe76cea55edc6c1beeb8"
    },
    {
        "author": "释咸静",
        "dynasty": "宋",
        "type": "诗",
        "rhythmic": "",
        "title": "十二时  其一○",
        "preface": "",
        "paragraphs": [
            "日入酉，残霞返照门前柳。",
            "无声一曲牧童归，背跨牛儿师子吼。"
        ],
        "notes": "",
        "id": "4d9c9fb7022155c70bfff132141479c8"
    },
    {
        "author": "释咸静",
        "dynasty": "宋",
        "type": "诗",
        "rhythmic": "",
        "title": "十二时  其一一",
        "preface": "",
        "paragraphs": [
            "黄昏戌，角韵钟声遐迩一。",
            "要会闻复翳根除，补陀岩上寻弥勒。"
        ],
        "notes": "",
        "id": "9a113f6d3c1014e33f9396d0d3390d25"
    },
    {
        "author": "释咸静",
        "dynasty": "宋",
        "type": "诗",
        "rhythmic": "",
        "title": "十二时  其一二",
        "preface": "",
        "paragraphs": [
            "人定亥，念念无常刹那快。",
            "回光省取不迁心，坐照十虚谁对待。"
        ],
        "notes": "",
        "id": "cc59b211a648435a4cd405b4ddc1816b"
    },
    {
        "author": "释咸静",
        "dynasty": "宋",
        "type": "诗",
        "rhythmic": "",
        "title": "拄杖歌",
        "preface": "",
        "paragraphs": [
            "谁人无一条拄杖，我家收底丑模样。",
            "彻头彻尾节目深，从生至老筋骸壮。",
            "不须修，何须漆，体段自然成个格。",
            "或行或坐尽随身，或倚或携还任力。",
            "抛一抛，卓一卓，三界魔王顿惊愕。",
            "雨云雷电匝长空，展尽神通难揣摸。",
            "有时收，有时用，纵夺临机恣拈弄。",
            "傥蒙上士入门来，一棒打教知痒痛。",
            "说道理，没人情，动著教伊祸患生。",
            "休夸昔日化龙势，谩说当年解虎声。",
            "挑日月，吞乾坤，划开一路涅槃门。",
            "大丈夫儿须执捉，一言不契命难存。"
        ],
        "notes": "",
        "id": "a20c914a1e1079dea6c941d4e0d7a329"
    }
]