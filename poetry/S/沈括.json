[
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "海州观放鹘搏兔不中而飞去",
        "preface": "",
        "paragraphs": [
            "秋霜濯空林，暮日在峰顶。",
            "冥冥起长风，稍稍绝遗影。",
            "骁禽值猛搏，俯取不待顷。",
            "岂非求者乖，矫翮成远聘、未能谢榛莽，那用遽悼悻。",
            "此心竟可怜，得失未宜病。"
        ],
        "notes": "",
        "id": "9b0de3d80c8e1418b063c8b2e6dc8069"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "姑熟溪  其一",
        "preface": "",
        "paragraphs": [
            "新晴渡口百花香，石子池头鸭弄黄。",
            "卷幔夕阳留不住，好风将雨过梅塘。"
        ],
        "notes": "",
        "id": "65240125a7d548d04988891f9432265a"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "姑熟溪  其二",
        "preface": "",
        "paragraphs": [
            "豹堂春水绿泱涣，谢市云深柳线长。",
            "睡熟不知潮信过，船头晚雨打菰蒋。"
        ],
        "notes": "",
        "id": "49f6b8c191cc73d7fa74c8027bf2b440"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "慈姥矶  其一",
        "preface": "",
        "paragraphs": [
            "碧山丛丛遮塔晖，苍崖万丈涵苍漪。",
            "西风隔江动高树，山前过帆如鸟飞。"
        ],
        "notes": "",
        "id": "227527382c525c74831224fee161c627"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "慈姥矶  其二",
        "preface": "",
        "paragraphs": [
            "朝发铜陵暮扬子，年年白浪江中归。",
            "江人收身苦宜早，一生却向江中老。"
        ],
        "notes": "",
        "id": "5e954c9d614795c7b4e306e813443aa9"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "江南曲",
        "preface": "",
        "paragraphs": [
            "新秋拂水无行迹，夜夜随潮过江北。",
            "西风卷雨上半天，渡口微凉含晚碧。",
            "城头鼓响日脚垂，天际笼烟锁山色。",
            "高楼索莫临长陌，黄竹一声无北客。",
            "时平田苦少人耕，唯有芦花满江白。"
        ],
        "notes": "",
        "id": "bef80027e6ea5416586a476c254d7ec8"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "峨眉亭",
        "preface": "",
        "paragraphs": [
            "双峰秀出两眉弯，翠黛依然监影间。",
            "终日含颦缘底事，祗应长对望夫山。"
        ],
        "notes": "",
        "id": "03d7b2fcaaac6d474a6b1a5321d6011c"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "承天观",
        "preface": "",
        "paragraphs": [
            "上士修真地，曾无俗混淆。",
            "云根起坛级，江面出松梢。",
            "轩静簷垂斗，窗虚洞接茅。",
            "何当脱尘滓，来结皎然交。"
        ],
        "notes": "",
        "id": "b2ff985d38ea497564945f8b72c61aa6"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "秋千",
        "preface": "",
        "paragraphs": [
            "香入熏炉禁火天，芙蓉深苑鬬秋千。",
            "身轻几欲随风去，却恨恩深不得仙。"
        ],
        "notes": "",
        "id": "0fa6f5e6c7d64b5c30cbc72529adf8bf"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "雨中过临平湖",
        "preface": "",
        "paragraphs": [
            "绿蒲浅水清回环，浪头雨急声珊珊。",
            "画桡惊起远近雁，宿霭欲乱高低山。",
            "败蓬半漏野更好，短缆数断迟转间。",
            "谿翁此日乘浩渺，搔首坐哨烟云间。"
        ],
        "notes": "",
        "id": "cce4cd1233043767e4e3cf3fa72d276d"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "钓台",
        "preface": "",
        "paragraphs": [
            "渔钓非良业，相期逐姓名。",
            "太平虽不仕，故旧岂无情。",
            "七里林泉好，三公位貌轻。",
            "片帆湍石下，谁不仰先生。"
        ],
        "notes": "",
        "id": "ae3eff3a5552b8d801cc21f49fc4a9c4"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "仙都山",
        "preface": "",
        "paragraphs": [
            "苔封辇路上青山，鹤驭辽天去不还。",
            "惟有银河秋月夜，鼎湖烟浪到人间。"
        ],
        "notes": "",
        "id": "8cb08adf94c9caf45f3bfedaf6d59a8a"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "赠天台冲寂道人",
        "preface": "",
        "paragraphs": [
            "闻说能文山阁老，比年幽兴著林泉。",
            "自开鹿苑知何门，不向虎溪今十年。",
            "寥寥清言坐中士，皎皎寒月山间天。",
            "不堪世俗看支遁，曾有篇章忆惠连。"
        ],
        "notes": "",
        "id": "bf69a8fb99ce312d5b03abb05162ec71"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "十松亭",
        "preface": "",
        "paragraphs": [
            "空堂无人日长哦，风松助我涧云和。",
            "苍颜古木喜相似，爱子亦有凌云柯。",
            "欢然相对默终日，意得那须言强多。",
            "我身未得从心老，嗟尔系此成蹉跎。"
        ],
        "notes": "",
        "id": "a7df60ba2c0612057a118acde0a65806"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "游山门",
        "preface": "",
        "paragraphs": [
            "溪水激激山攒攒，苍崖腹封壁四环。",
            "一门中嚂俯惊澜，造物为此良有源。",
            "坡颠窍塞沦九渊，吐吞龙螭殆非然。",
            "又疑猛将血战还，斩此欲守规为门。",
            "至今惨恻风夜寒，杀气袭水为屈盘。",
            "山重地僻道路偏，此境安得与祸连。",
            "反复不得意所安，将必有理愧莫原。",
            "山川幽深适素尚，辙蹂万坚穷跻骞。",
            "生平所更了可记，怪特若此殆未观。",
            "崆峒地首久茫昧，自此稍欲信所传。",
            "排云径上凌巀薛，力弱盛恐乘以蹎。",
            "西光戛戛下岩壑，取酒更为山留连。"
        ],
        "notes": "",
        "id": "a5ecb539c7ae1d8f4a8f370b8b83d6d0"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "开元乐词  其一",
        "preface": "",
        "paragraphs": [
            "鹳鹊楼头日暖，蓬莱殿里花香。",
            "草绿烟迷步辇，天高日近龙床。"
        ],
        "notes": "",
        "id": "a0dd0102defb405423bce89740db09eb"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "开元乐词  其二",
        "preface": "",
        "paragraphs": [
            "楼上正临宫外，人间不见仙家。",
            "寒食轻烟薄雾，满城明月梨花。"
        ],
        "notes": "",
        "id": "6f8aa11611341285c17bf44b68c1117c"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "开元乐词  其三",
        "preface": "",
        "paragraphs": [
            "按舞骊山影里，回銮渭水光中。",
            "玉笛一天明月，翠华满陌东风。"
        ],
        "notes": "",
        "id": "be48d70ca38a4b7a14f6058fa94dd1c3"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "开元乐词  其四",
        "preface": "",
        "paragraphs": [
            "殿后春旗簇仗，楼前御队穿花。",
            "一片红云闹处，外人遥认官家。"
        ],
        "notes": "",
        "id": "22aaf5fee1e18386253093c8d6112543"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "延州柳湖  其一",
        "preface": "",
        "paragraphs": [
            "萧洒征西府，青林隐万家。",
            "楼高先见月，山近不藏花。",
            "雨急喧流水，溪深噪乱鸦。",
            "笙歌乘酒兴，可复问天涯。"
        ],
        "notes": "",
        "id": "004bfa6215b3a7395bafbc0072acb876"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "延州柳湖  其二",
        "preface": "",
        "paragraphs": [
            "汉使雕阴道，秦关白翟宫。",
            "山川红旆里，日明翠微中。",
            "社后寒犹峭，春残草木浓。",
            "花前江国兴，并觉此时同。"
        ],
        "notes": "",
        "id": "9495bbf9e0108bccd390fc1df082f982"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "延州柳湖  其三",
        "preface": "",
        "paragraphs": [
            "日暖闲园草半薰，不堪春兴蝶纷纷。",
            "山烟梦松成微雨，关月帘纤出断云。",
            "三弄倚楼喧晚操，六花分队驻新军。",
            "终年不见江淮信，吟向胡笳永夜闻。"
        ],
        "notes": "",
        "id": "fb839c8e340fe22f7f6d281abdbfa2c1"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "鄜延凯歌  其一",
        "preface": "",
        "paragraphs": [
            "先取山西十二州，别分牙将打衙头。",
            "回看秦塞低如马，渐见黄河直北流。"
        ],
        "notes": "",
        "id": "d7dd5153332676851a8a30cc517f6d0b"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "鄜延凯歌  其二",
        "preface": "",
        "paragraphs": [
            "天威略地过黄河，万里羌人尽汉歌。",
            "莫堰横山倒流水，从教西去作恩波。"
        ],
        "notes": "",
        "id": "ad499091dc2d030b8d23822174ee414c"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "鄜延凯歌  其三",
        "preface": "",
        "paragraphs": [
            "马尾胡琴随汉车，曲声犹自怨单于。",
            "弯弓莫射云中雁，归雁如今不寄书。"
        ],
        "notes": "",
        "id": "639d35c1eab01a7c956c34856cab172e"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "鄜延凯歌  其四",
        "preface": "",
        "paragraphs": [
            "灵武西凉不用围，番家总待纳王师。",
            "城中半是关西种，犹有当时轧吃儿。"
        ],
        "notes": "",
        "id": "0577535ac8069a6b43c7ad2a8fb350a9"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "鄜延凯歌  其五",
        "preface": "",
        "paragraphs": [
            "旗队浑如锦绣堆，银装剑背打回回。",
            "先教净扫安西路，待向河源饮马来。"
        ],
        "notes": "",
        "id": "9da74429f68b54ec382e366a38634e74"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "二郎山",
        "preface": "",
        "paragraphs": [
            "二郎山下雪纷纷，旋卓穹庐学塞人。",
            "化尽素衣冬末老，石烟多似洛阳尘。"
        ],
        "notes": "",
        "id": "f3d0b372c0e6908848d2cf2d8d31603a"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "光化道中遇雨",
        "preface": "",
        "paragraphs": [
            "望远初翻叶，随风已结阴。",
            "雨蓬宜倦枕，乡梦入寒衾。",
            "蓑笠侵郧俗，溪山动越吟。",
            "烟波千里去，谁识魏牟心。"
        ],
        "notes": "",
        "id": "b630d6f6911dcc9ca226136753ee56c1"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "汉东楼",
        "preface": "",
        "paragraphs": [
            "野草粘天雨未休，客心自冷不关秋。",
            "寨西便是猿啼处，满目伤心悔上楼。"
        ],
        "notes": "",
        "id": "e3b3becdf81b47b66376867590cc2805"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "幽命",
        "preface": "",
        "paragraphs": [
            "山木啸兮云幽幽，秣我归马兮无为久留。",
            "江鼯翔兮雨漫漫，回予车兮水渐幰。",
            "仲何为兮中野，澹将洋兮疏驾。",
            "目逝兮形留，郁逍遥兮日下。",
            "泻慕兮流观，抚节兮浩望。",
            "驷黄戾兮靡骋，旋吾辑兮焉往。",
            "不我虚兮斯辰，思何为兮鞅掌。"
        ],
        "notes": "",
        "id": "c0c8f562159bba7cc1934efa796c82de"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "佚老堂为江州陶宣德题",
        "preface": "",
        "paragraphs": [
            "暂来林下问栖迟，已觉绦然悟昨非。",
            "卧起见山宁用买，门墙无物可人挥。",
            "茵连细草才容藉，淀染浓岚欲堕衣。",
            "佳士要当怜寂寞，不应全为折腰归。"
        ],
        "notes": "",
        "id": "1f1ce0451bfac569505faa7fa200a637"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "游秀州东湖",
        "preface": "",
        "paragraphs": [
            "柳色青天雨乍晴，鸭头细草绕堤生。",
            "林间野日依依见，水底春光寸寸明。",
            "犹喜乱花时入眼，可能万事顿忘情。",
            "无端景物相料理，屡欲颠狂兴不成。"
        ],
        "notes": "",
        "id": "fcc95708025c0544f5b4507dc68d33c4"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "秀州秋日",
        "preface": "",
        "paragraphs": [
            "草满池塘霜送梅，林疏野色近楼台。",
            "天围故越侵云尽，潮上孤城带月回。",
            "客梦冷随风叶断，愁心低逐雁声来。",
            "流午又喜经重九，可意黄花是处开。"
        ],
        "notes": "",
        "id": "7b5d938e591a21890b4dbbe8f998f1e5"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "苏小小墓",
        "preface": "",
        "paragraphs": [
            "古木寒鸦噪夕阳，六朝遗恨草茫茫。",
            "水如香篆船如叶，咫尺西陵不见郎。"
        ],
        "notes": "",
        "id": "c4474fd995bfab04236678d4c5aa9791"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "赠故乡人",
        "preface": "",
        "paragraphs": [
            "我家已破出他乡，如连如卓方阜昌。",
            "岂料囊金随后散，一齐开铺鬻文章。",
            "我今滨死秪如寻，二友犹堪望轩翥。",
            "从头借问向来谁，十室九人非旧主。"
        ],
        "notes": "",
        "id": "b61655ee9b7d62cd64a363df14e5f578"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "金山",
        "preface": "",
        "paragraphs": [
            "楼台两岸水相连，江北江南镜里天。",
            "芦管玉箫齐送夜，一声飞断月如烟。"
        ],
        "notes": "",
        "id": "c53c2ba796a49e1919e9d75cb5a406e5"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "游花山寺",
        "preface": "",
        "paragraphs": [
            "经旬飘雨喜新晴，病马缘畦取次行。",
            "老态只应随日至，春心无意与花争。",
            "山川满目浮烟合，楼板侵天暮霭横。",
            "嗟我有身无处用，强携尊酒入峥嵘。"
        ],
        "notes": "",
        "id": "919bcfbfd9a08e25ebe192038429d757"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "望海楼",
        "preface": "",
        "paragraphs": [
            "雨声林外尽，秋色望中添。",
            "落日挂疏柳，远江横暮簷。",
            "好风疑有意，堕叶故争帘。",
            "为问楼中客，胡为尽日淹。"
        ],
        "notes": "",
        "id": "b3bc4a4c289404ea1e901a899781a265"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "润州甘露寺",
        "preface": "",
        "paragraphs": [
            "丞相高斋半草莱，旧时风月满亭台。",
            "地从日月生时见，天到江山尽处回。",
            "三国是非春梦断，六朝城阙野花开。",
            "心随潮水漫漫去，流徧烟村半日来。"
        ],
        "notes": "",
        "id": "d034c9b71e3ca81576144c788a1da4a3"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "陈丞相故宅",
        "preface": "",
        "paragraphs": [
            "丞相旌旗久不归，虚堂宁止叹伊威。",
            "绿槐楼阁山蝉响，青草池塘野燕飞。"
        ],
        "notes": "",
        "id": "af2c0e71c238ccfdeda1bae79f71de9f"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "丹阳楼",
        "preface": "",
        "paragraphs": [
            "碧城西转拂苍烟，日绕阑干一握天。",
            "青草暮山歌扇底，美人瑶瑟瞑鸿边。",
            "吹声隐隐江都月，弄影翩翩建业船。",
            "流尽古来东去水，又将秋色遇楼前。"
        ],
        "notes": "",
        "id": "91dac19f70299cfe1312f8612698ff31"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "尝茶",
        "preface": "",
        "paragraphs": [
            "谁把嫩香名雀舌，定知北客未曾尝。",
            "不知灵草天然异，一夜风吹一寸长。"
        ],
        "notes": "",
        "id": "8ca9fcc5787a3cc52a5861b751544488"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "图画歌",
        "preface": "",
        "paragraphs": [
            "画中最妙言山水，摩诘峰峦两画起。",
            "李成笔夺造化功，荆浩开图论千里。",
            "范宽石澜烟树深，枯木关仝极难比。",
            "江南董源僧巨然，淡墨轻岚为一体。",
            "宋迪长于远与乎，王端善作寒江行。",
            "克明已往道宁逝，郭熙遂得新来名。",
            "花竹翎花不同等，独出徐熙入神境。",
            "赵昌设色古无如，王友刘常亦堪并。",
            "黄筌居采及谭宏，鸥鹭春葩蜀中景。",
            "艾宣孔雀世绝伦，羊仲甫鸡皆妙品。",
            "惟有长沙易元吉，岂止獐鹿人不及。",
            "雕鹰飞动羡张泾，番马胡瓌屹然立。",
            "濠梁崔白及崔悫，群虎屏风供御幄。",
            "海州徐易鱼水科，鳞鬣如生颇难学。",
            "金陵佛像王齐翰，顾德谦名皆雅玩。",
            "老曹菩萨各精神，道士李刘俱伟观。",
            "星辰独尚孙知微，卢氏楞伽亦为伴。",
            "勾龙爽笔势飘飖，锦里三人共辉焕。",
            "西川女子分十眉，宫粧撚{絼艮}周昉肥。",
            "尧民击壤鼓腹笑，滕王蛱蝶相交飞。",
            "居宁草虫名浙右，孤松韦偃称世希。",
            "韩干能为大宛马，包鼎虎有惊人威。",
            "将军曹霸善图写，五花聪马今传之。",
            "驭人相扶似偶语，老杜咏入丹青持。",
            "少保薛稷偏工鹤，杂品皆奇惟石恪。",
            "戴蒿韩滉能画牛，小景惠崇烟漠漠。",
            "唐僧传古精画龙，毫端想与精神通。",
            "拏珠奋身奔海窟，鬣如飞火腾虚空。",
            "忠恕楼台真有功，山须突出华清宫。",
            "用及象坤能画鬼，角嘴铁面头蓬松。",
            "侯翼曾为五侯图，海山聚出风云乌。",
            "尔朱先生著儒服，吕翁碧眼长髭须。",
            "恺之维摩失旧啧，但见累世令人模。",
            "探微真啧迹存一本，甘露板壁狻猊枯。",
            "操蛇恶鬼衔火兽，鉴名道子传姓吴。",
            "僧繇殿龙点双目，即时便有雷霆驱。",
            "仙翁葛老渡溪岭，潇洒数幅名移居。",
            "辋川弄水并捕鱼，长汀乱苇寒疏疏。",
            "予家所有将盈车，高下百品难俱书。",
            "相传好占雅君子，睹诗观画言无虚。"
        ],
        "notes": "",
        "id": "854d4684e33bab3290c72aa5faa99858"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "幽人篇  其一",
        "preface": "",
        "paragraphs": [
            "幽人步影啭春阳，情多无那不成章。",
            "恨楼未高着鞭望，南陌无人但垂杨。"
        ],
        "notes": "",
        "id": "4c814b9dc8867173b2cbe6d740b3cafc"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "幽人篇  其二",
        "preface": "",
        "paragraphs": [
            "天边梦来情满床，梦短数觉宵苦长。",
            "起坐作琴舞闺倡，占珑水中月茫茫。"
        ],
        "notes": "",
        "id": "3d9418d0b6fc5709b01373099be102e9"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "幽人篇  其三",
        "preface": "",
        "paragraphs": [
            "蜘蛛做网着屠苏，蜻蜒故来晕罗襦。",
            "醮君柏酒情莫疏，无情可能学哺鸪。"
        ],
        "notes": "",
        "id": "f4f846428aeb0163b40201c57fab569e"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "归计",
        "preface": "",
        "paragraphs": [
            "住山人少说山多，空只年年忆薜萝。",
            "不是自心应不信，眼前归计又蹉跎。"
        ],
        "notes": "",
        "id": "1ae985131f5030a96256b43eb992987d"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "叹老",
        "preface": "",
        "paragraphs": [
            "为觅少年心不得，当时感旧已潸然。",
            "情怀此日君休问，又老当时二十年。"
        ],
        "notes": "",
        "id": "a4cf219bc401dc910560cc342f45b1c9"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "雨中红梅盛开折送李野夫",
        "preface": "",
        "paragraphs": [
            "轻苞满槛簇花钿，云幕低垂黯淡天。",
            "巫峡人归街暮雨，阿溪家远隔非烟。",
            "少分山客红云破，拟夺星郎锦帐鲜。",
            "未上春风惜寒晚，故教开向众芳前。"
        ],
        "notes": "",
        "id": "8dbdad103a4d66e03c81fe1d1ecb1053"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "次韵辛著作兴化园池诗  其一",
        "preface": "",
        "paragraphs": [
            "能文骑省幸邻船，多病中散自萧然。",
            "□桥鸟啼深竹里，晴渚梦遶杨花边。",
            "难分桃杏春满目，不断水月波如烟。",
            "□须移居速相就，已有的的新生莲。"
        ],
        "notes": "",
        "id": "b52e88a2ddbb3d3901f196fa81274860"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "次韵辛著作兴化园池诗  其二",
        "preface": "",
        "paragraphs": [
            "东来重见郭翻船，目极沧洲似渺然。",
            "浪信小桡穿竹去，不知佳景向谁边。",
            "白头赵将心仍在，多病莱芜灶不烟。",
            "惟有王家风月地，时时客看满池莲。"
        ],
        "notes": "",
        "id": "ff5ffe5fd999ef3d759220c641ab2d8a"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "寄永嘉王博士",
        "preface": "",
        "paragraphs": [
            "十万橐鞬临易水，五营旗鼓出中山。",
            "去年今日西岑别，回首吴山梦寐间。"
        ],
        "notes": "",
        "id": "1183781a79a1da08d5fedf3c9f7874fd"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "贺仲雨斗门",
        "preface": "",
        "paragraphs": [
            "濯锦江边唱绝强，孤青和者亦夔襄。",
            "历年虽久地相远，在寝岂止升渠堂。",
            "纵能帖石防颓岸，随寓幽居供赏朊。",
            "何如是处斗门雄，莆壤万农生赞欢。",
            "庄周笑我机械深，夏王见我须赏音。",
            "莫道白头犹未遇，等劳一片活人心。"
        ],
        "notes": "",
        "id": "2c3b9def5ac2afabdb3de472c48ae7fe"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "自题水阁绝句",
        "preface": "",
        "paragraphs": [
            "三间水阁贾耘老，一首佳词沈会宗。",
            "无限当时好风月，如今总属绩溪翁。"
        ],
        "notes": "",
        "id": "19e3acdad4fa41a7848fd5abcec2aa8b"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "浩燕堂",
        "preface": "",
        "paragraphs": [
            "西堂昔时冷萧条，使君名高堂为高。",
            "流虹碎□勤镌雕，粉黛翕倏随挥毫。",
            "太守浩燕觞九牢，门前过客罗百艘。",
            "簷褕晔晔烂亭臯，切云危冠控豪曹。",
            "秋鹤霜毛飞锦袍，六鹊曳地横金腰。",
            "轻罗韬烟媚中宵，缓歌阁舞萦云髾。",
            "赵人手提千牛刀，目视大犗如鸿毛。",
            "太守巨笔驱波涛，指画风云惨动摇。",
            "佩牛带犊如销膏，区区古人无是超。",
            "吴秔如脂敢百筲，连车折轴弃道交。",
            "釜区争先走名豪，旋鲈掣酒飞千舠。",
            "杜伯称觥酾𬪩醪，翳翳禾黍藏笙箫。",
            "太守浩燕乐岁饶，岂徒割烹盈大庖。"
        ],
        "notes": "",
        "id": "571367e5971d7168ee89ae5c393c5b9b"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "百辟九霄环帝座。"
        ],
        "notes": "",
        "id": "6da17028128e2067dfd90419cae06f04"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "艇子隔溪语，水光冰玉壶。"
        ],
        "notes": "",
        "id": "b7450eabace9d290d263bc4600fac061"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "白差乌鬼作鹧鹚。"
        ],
        "notes": "",
        "id": "8ec6806317d7d1f686bb1c131eb32eb9"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "黄金碾畔绿尘飞，碧玉瓯中翠涛起。"
        ],
        "notes": "",
        "id": "721a1599118eb34bac4834cc72b79ee9"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "四蹄双翻惊草头，飞入平原不沾土。"
        ],
        "notes": "",
        "id": "90f4617e2c766b5f526c09ad6778aaeb"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "送程给事知越州",
        "preface": "",
        "paragraphs": [
            "鸾台倦直出黄扉，鱼浦双旌入翠微。",
            "阁老清规三省旧，使君高兴五湖归。",
            "却从江海瞻青琐，聊过丘园戏锦衣。",
            "一拂京尘浩南望，蓬莱阁静簿书稀。"
        ],
        "notes": "",
        "id": "099e5620e4912acd2e5ce92b910ba060"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "寄赠舒州徐处土",
        "preface": "",
        "paragraphs": [
            "昔爱灊川游，青林覆幽石。",
            "道人携手行，萧然名山客。",
            "谁知隋世路，譬如羁飞翮。",
            "林皋未脱去，纷纷头欲白。",
            "轻负皇人经，犹怀稚川策。",
            "幸已弃韦带，远谢功名迹。",
            "聊希闭关士，正苦身为役。",
            "别来二千日，还丹应有术。",
            "毋忘绛囊赠，使我升仙籍。",
            "将酬金镮脆，青绫三万尺。"
        ],
        "notes": "",
        "id": "368f6b18c225ae589c51f0f885ca0b12"
    },
    {
        "author": "沈括",
        "dynasty": "宋",
        "type": "诗",
        "rhythmic": "",
        "title": "游二禅师道场",
        "preface": "",
        "paragraphs": [
            "胜境东西白，高僧一二禅。",
            "只知行道处，不记住山时。",
            "涧月中分照，林花各自妍。",
            "披云寻旧址，犹在绛峰旁。"
        ],
        "notes": "",
        "id": "38b59f758a7e8b962f4338d3eb0fc798"
    }
]