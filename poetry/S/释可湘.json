[
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其一",
        "preface": "",
        "paragraphs": [
            "祖翁阃域，扑地掀天。",
            "亲切一回打透，不妨垂手入廛。"
        ],
        "notes": "",
        "id": "38d855ac06d564c7269efc90cba71d5f"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其二",
        "preface": "",
        "paragraphs": [
            "摩竭陀国，亲行此令。",
            "从上以来，孰敢违命。"
        ],
        "notes": "",
        "id": "1a9dd6b9626752dcf12f77cefcbda629"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其三",
        "preface": "",
        "paragraphs": [
            "一释迦，二元和，三佛陀。",
            "阿呵呵，团栾且唱太平歌。"
        ],
        "notes": "",
        "id": "70d1cd39d5cf58f6ed2ebc72fa37233d"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其四",
        "preface": "",
        "paragraphs": [
            "触目未尝无，临机道什么。",
            "钱是足陌，物是定价。",
            "坐破七个蒲团，卷帘方见天下。",
            "千里追风非骏马。"
        ],
        "notes": "",
        "id": "d8ba7a0f045b8d5cfd590d87eb411328"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其五",
        "preface": "",
        "paragraphs": [
            "黄檗打临济，义出丰年。",
            "兴化赶克宾，虾为子屈。",
            "其功盖代，只要重论。",
            "一火铸成金弹子，棒头敲出玉麒麟。"
        ],
        "notes": "",
        "id": "a63080ef710c17b621b8109b5a02a1cc"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其六",
        "preface": "",
        "paragraphs": [
            "浄倮倮，赤洒洒。",
            "婷娉柳底花间，依约风前月下。",
            "僧繇妙笔难描画。"
        ],
        "notes": "",
        "id": "8fbca77c1dc6ac14c274709ce4b96a9a"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其七",
        "preface": "",
        "paragraphs": [
            "□□□□理机梭，徧向园林织绮罗。",
            "唯有黄鹂知此意，才方偷眼又春过。"
        ],
        "notes": "",
        "id": "f48f76ce648eb6d0b9d15bbf116f4be5"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其八",
        "preface": "",
        "paragraphs": [
            "风不来，树不动。",
            "沩仰父子，互呈体用。",
            "三十乌藤话已行，万牛回首丘山重。"
        ],
        "notes": "",
        "id": "7c65b5e6daf5d7d828bf76f5d9e12170"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其九",
        "preface": "",
        "paragraphs": [
            "未举念，周游华藏。",
            "未下足，超越毗卢。",
            "若道一法在门外，笑倒文殊。"
        ],
        "notes": "",
        "id": "697293c50c024c884681ac30541b19c1"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其一○",
        "preface": "",
        "paragraphs": [
            "拨尘见佛，佛亦是尘。",
            "山僧脚布作炊巾，眼不见为浄。"
        ],
        "notes": "",
        "id": "89958a988ba18253405c0aee0ecf661a"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其一一",
        "preface": "",
        "paragraphs": [
            "薄福住常云，生涯只任真。",
            "灯笼悬露柱，北斗对南辰。",
            "法法皆依位，机机合见人。",
            "大家齐努力，扶起破沙盆。"
        ],
        "notes": "",
        "id": "7fe02db090512195fee013bbaf10b5fa"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其一二",
        "preface": "",
        "paragraphs": [
            "悉达出头来，卖弄丑举止。",
            "云门打不杀，德山呵不起。",
            "晓间园里听鶑啼，昔日毗岚今宛尔。"
        ],
        "notes": "",
        "id": "cadf6fdb8bd5292d5934961a2bda8225"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其一三",
        "preface": "",
        "paragraphs": [
            "幽壑鼓寒涛，霜林木叶飘。",
            "普通年远事，历历在今朝。"
        ],
        "notes": "",
        "id": "c82dbbd36bbb2032ac9dc16b7cd223a4"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其一四",
        "preface": "",
        "paragraphs": [
            "初三十一，中九下七。",
            "今朝总入书云笔，大书特书兼屡书，祖师两眼黑如漆。"
        ],
        "notes": "",
        "id": "4764036b32876995a9124616a1f4a36e"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其一五",
        "preface": "",
        "paragraphs": [
            "腊月五，无别语。",
            "握起须弥槌，打动虚空鼓。",
            "五日风，十日雨，圣人作而万物覩。"
        ],
        "notes": "",
        "id": "4a80ecd443365cf3dea2e857bdb44b13"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其一六",
        "preface": "",
        "paragraphs": [
            "一大藏教，了无关钥。",
            "奇峰峩峩，幽石落落。",
            "拨转机轮话已行，到底不留元字脚。"
        ],
        "notes": "",
        "id": "4cb7aa4b433538c3c0a545841a6969c5"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其一七",
        "preface": "",
        "paragraphs": [
            "每怜纸撚揾无油，将底光辉古荡湫。",
            "今日元宵时节至，也还水上挂灯毬。"
        ],
        "notes": "",
        "id": "df28a9be6bbb56ebe427dbdd558cf495"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其一八",
        "preface": "",
        "paragraphs": [
            "胸摩卍字，弄假像真。",
            "椁示双趺，弄真像假。",
            "柳垂金线舞春风，演说涅槃犹未罢。"
        ],
        "notes": "",
        "id": "1a9723edd314a53588289f568134ebf4"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其一九",
        "preface": "",
        "paragraphs": [
            "门外门内，一时分付。",
            "若是俊流，何必重举。"
        ],
        "notes": "",
        "id": "85f8f50ec329ebdd9422c0b94207ec83"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其二○",
        "preface": "",
        "paragraphs": [
            "老瞿昙，没碑记。",
            "占慈氏机先，埋通天界至。",
            "也须还我坐具地。"
        ],
        "notes": "",
        "id": "c824362a958a882164969d17041e10fa"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其二一",
        "preface": "",
        "paragraphs": [
            "佛祖眼睛，衲僧命脉。",
            "触境遇缘，单重交拆。",
            "桃花红，李花白。"
        ],
        "notes": "",
        "id": "ce23ef4a1f56b46c7561aba59c201c8c"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其二二",
        "preface": "",
        "paragraphs": [
            "拶透大圆觉，平地沉山岳。",
            "翻笑刻舟人，无绳徒自缚。"
        ],
        "notes": "",
        "id": "10df1fad4a36a19525d7e2ab2714cdc0"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其二三",
        "preface": "",
        "paragraphs": [
            "冬节前后，砂飞石走。",
            "忽忆沩山两凤毛，进前退后扬家丑。",
            "毕竟九岩作么生，面南看北斗。"
        ],
        "notes": "",
        "id": "d287929fb7f7bf45cefc62b19af6cf6e"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其二四",
        "preface": "",
        "paragraphs": [
            "言中彼此带幽玄，尽向言中辨正偏。",
            "孤负一条官驿路，茫茫沉在月明前。"
        ],
        "notes": "",
        "id": "b6f76b4debd4eab6fed9503749e8e5e9"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其二五",
        "preface": "",
        "paragraphs": [
            "中秋令节，升堂指月。",
            "眨得眼来，楚天空阔。"
        ],
        "notes": "",
        "id": "2d2678ad06806c58d6d9c5a3774c6a33"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其二六",
        "preface": "",
        "paragraphs": [
            "十方同聚会，瞎馿趁大队。",
            "个个学无为，眉上更安眉。",
            "此是选佛场，屎窖立封疆，心空及第归。"
        ],
        "notes": "",
        "id": "d435d3f796bcbc53e60f9e5e8598df09"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其二七",
        "preface": "",
        "paragraphs": [
            "黄面老，初成道，夸诧一场相皷倒。",
            "雪岭峩峩雪未消，星河湛湛星犹皎。",
            "诸人冷地眼开时，莫似贫儿拾得宝。"
        ],
        "notes": "",
        "id": "6907a88382f186255bd08d70e1ef4332"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其二八",
        "preface": "",
        "paragraphs": [
            "一年十二月，过了无多日。",
            "乃事竟如何，茫然黑似漆。",
            "休休休，空悠悠，前许多时何处去，大寒然后索衣裘。"
        ],
        "notes": "",
        "id": "e382905a869ac8a4df6d2f383754283d"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其二九",
        "preface": "",
        "paragraphs": [
            "岸柳骎骎绿，岩花渐渐红。",
            "摩胸一段义，舒卷在春风。",
            "分明点与诸人了，切忌朦胧在梦中。"
        ],
        "notes": "",
        "id": "2e41f0be70d3214bb64da9fbc5615360"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其三○",
        "preface": "",
        "paragraphs": [
            "道道，非常道。",
            "踏不嗔，閙浩浩。",
            "莫管自家知不知，但看大熟秋成早。",
            "今日无端入荒草。"
        ],
        "notes": "",
        "id": "d49edc109b0e77f729db2dddcd70b730"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其三一",
        "preface": "",
        "paragraphs": [
            "祖翁活业，无减无增。",
            "纵不挨究，亦自分明。",
            "古田蓄水重重绿，野烧迎春渐渐青。"
        ],
        "notes": "",
        "id": "132b43964bfed1208729a18bf76175f2"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其三二",
        "preface": "",
        "paragraphs": [
            "如来禅与祖师心，不在灵山及少林。",
            "日转柳阴莲沼静，乱蝉呜咽众蛙嗂。"
        ],
        "notes": "",
        "id": "c14ab8d73ab25a6909ea744517a109d8"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其三三",
        "preface": "",
        "paragraphs": [
            "几次淘澄，半生熬炼。",
            "直教气息全无，脱体精明自现。",
            "粗细短长，突出难辨。",
            "不是心，不是佛，不是物，分晓一团银绣线。"
        ],
        "notes": "",
        "id": "9f0aad05f724a6b4839e04133712496d"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其三四",
        "preface": "",
        "paragraphs": [
            "咬定牙关，全提杀活。",
            "刳文殊胫，拔维摩舌。",
            "更有一机，不说不说。"
        ],
        "notes": "",
        "id": "5d76f44fa0ae42e49fc42273bb967922"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其三五",
        "preface": "",
        "paragraphs": [
            "多处添，少处减。",
            "家常用度，文不加点。"
        ],
        "notes": "",
        "id": "b3034aab41b1e575b45a428ec6f538ce"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其三六",
        "preface": "",
        "paragraphs": [
            "干纸燃，漏灯盏，茫茫蹉过人何限。",
            "当头点出许谁看，三世如来同个眼。"
        ],
        "notes": "",
        "id": "987450bd233c5150e8edc4b53c779449"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其三七",
        "preface": "",
        "paragraphs": [
            "心不是佛，智不是道。",
            "唯此一事，如何寻讨。",
            "赤水得之非珍，昆岗拾来非宝。",
            "寒山子，曾了了。",
            "微风吹幽松，近听声愈好。"
        ],
        "notes": "",
        "id": "04dfceab32608b2f05ce5330087e674a"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其三八",
        "preface": "",
        "paragraphs": [
            "黄面老汉，至死脱空。",
            "分明病背，特故摩胸。",
            "当日无人知此意，年年花鸟诉春风。"
        ],
        "notes": "",
        "id": "f0bbc883744b585db31cf309d3f37ee1"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其三九",
        "preface": "",
        "paragraphs": [
            "南来北来，上载下载。",
            "赵州老儿，法久成弊。",
            "三峰建个门庭，除此别无体制。",
            "任是宿觉经过，也只一样看待。",
            "分什么南赡部洲，北鬰单越，西瞿耶尼，东弗于逮。"
        ],
        "notes": "",
        "id": "2ac037c1c0b4f4cbe3b37625ae601f8c"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其四○",
        "preface": "",
        "paragraphs": [
            "古佛以慈悲为室，山僧以怒骂为室。",
            "且要活捉生蛇，逼教角出。"
        ],
        "notes": "",
        "id": "b595ffaaed58720f24fd9ca0c53ed6de"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其四一",
        "preface": "",
        "paragraphs": [
            "开天门，辟地户。",
            "震法雷，击法皷。"
        ],
        "notes": "",
        "id": "bd0995a99133bf2ffea32bfec73cf78e"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其四二",
        "preface": "",
        "paragraphs": [
            "劄住智者颊舌，剖出达磨骨髓。",
            "长剑倚天，寒光焰焰。"
        ],
        "notes": "",
        "id": "5fa2fdb70c22da6cac2a2ad63c2e5b80"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其四三",
        "preface": "",
        "paragraphs": [
            "身不离座，座不离身。",
            "须弥灯王，又是何人。",
            "老来擡脚重千斤。"
        ],
        "notes": "",
        "id": "82a6ec2cc40caed90ddce733f4682acd"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其四四",
        "preface": "",
        "paragraphs": [
            "二月春将半，夭桃盛放花。",
            "灵云归去后，香艳落谁家。",
            "只如道直至如今更不疑，遇饭吃饭，遇茶吃茶。"
        ],
        "notes": "",
        "id": "774aec9989078b923ecb6c1215a9fc66"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其四五",
        "preface": "",
        "paragraphs": [
            "春日迟迟，春花烂烂。",
            "般若灵光，显然无间。",
            "捏不聚兮拨不散。"
        ],
        "notes": "",
        "id": "4eeef521c56550ff3b4de18146c182cd"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其四六",
        "preface": "",
        "paragraphs": [
            "一径直，二周遮。",
            "不循旧制，别立生涯。",
            "藕丝窍里翻筋斗，麦浪堆中钓得虾。"
        ],
        "notes": "",
        "id": "5fc4817a1f077b276956f510009b2dc9"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其四七",
        "preface": "",
        "paragraphs": [
            "日月如梭，光阴似箭。",
            "目前一机，万化千变。",
            "甚处见得，西风一阵来，落叶两三片。"
        ],
        "notes": "",
        "id": "34e574773f02931dadf8e6e874e7f83d"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其四八",
        "preface": "",
        "paragraphs": [
            "凌霄队里，昔曾合火分赃。",
            "小朶峰前，善贾不停死货。",
            "横身那畔，鹘眼迷踪。",
            "归根深得旨，落叶舞西风。"
        ],
        "notes": "",
        "id": "d54bbecbf9bea2a82119149a189d24eb"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其四九",
        "preface": "",
        "paragraphs": [
            "一脚跨西天，只履驻东土。",
            "缺齿老臊胡，自来行阔步。",
            "儿孙遍地觅踪由，长忆年年十月五。",
            "嗈嗈兮寒雁鸣云，凛凛兮霜风袭户。"
        ],
        "notes": "",
        "id": "eeba9b49a9ca18afaef8eb63215c3d20"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其五○",
        "preface": "",
        "paragraphs": [
            "吴山青，越山青。",
            "揖让分宾主，低昂见弟兄。",
            "中间一句，风静潮平。",
            "满堂皆顾陆，捉笔画难成。"
        ],
        "notes": "",
        "id": "7f65d19b56d32606d0ff01abe53e73f4"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其五一",
        "preface": "",
        "paragraphs": [
            "灌顶云收，峩眉月昼。",
            "父翁一片肝肠，宛如生铁铸就。",
            "弟应兄呼，全机漏逗。",
            "苏州菱，邵伯藕。"
        ],
        "notes": "",
        "id": "3199bd49116d7790564b98a7acb64fb3"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其五二",
        "preface": "",
        "paragraphs": [
            "春山叠乱青，春水湛虚碧。",
            "豁开楼阁门，分身千百亿。",
            "一念差，云羃羃，善财无路寻知识。"
        ],
        "notes": "",
        "id": "7a50b6454b376fcb39746b69f822b64e"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其五三",
        "preface": "",
        "paragraphs": [
            "撞出娘胎海岳昏，指天指地若无人。",
            "年年倾尽西湖水，难洗瞿昙满面尘。"
        ],
        "notes": "",
        "id": "a862fe5c620fbf80b56c9e6b479c6d55"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其五四",
        "preface": "",
        "paragraphs": [
            "不是心，亦非佛。",
            "玉兔东升，金乌西没。",
            "循环不暂停，究竟知何物。",
            "那个男儿腕力强，一槌击碎精灵窟。"
        ],
        "notes": "",
        "id": "86c9b54ddccf3a5518b99f69551bf603"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其五五",
        "preface": "",
        "paragraphs": [
            "雪山高几何，矗矗在天表。",
            "咄哉竺土仙，六年登不到。",
            "登得到，绝之遶，背手摘南辰，下视众峰小。"
        ],
        "notes": "",
        "id": "1d848f87f892d9befd9473f6143d5587"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其五六",
        "preface": "",
        "paragraphs": [
            "石说法，不谈禅。",
            "句句皆含妙，明明不在言。",
            "难将耳听，只贵心传。",
            "此外别求玄路入，洛阳桥上望长安。"
        ],
        "notes": "",
        "id": "e2ead343a0671f54cdeb1ce957010049"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其五七",
        "preface": "",
        "paragraphs": [
            "瞿昙出母胎，胆志大如斗。",
            "方学小儿行，便作狮子吼。",
            "水在湖，杓在手，乘时荡向无何有。",
            "也胜云门老古锥，药囊空掉丧车后。"
        ],
        "notes": "",
        "id": "b979298eabc8cef3b999a694f0437821"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其五八",
        "preface": "",
        "paragraphs": [
            "东去西去，南来北来。",
            "铜头铁额，马面馿腮。",
            "毫端上打𨁝跳，灯影里舞三台。",
            "演福且搭个样子，耍得好亲见一回，睡眼朦胧擘不开。"
        ],
        "notes": "",
        "id": "ede81599de6474a0011ba46bf1dae970"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其五九",
        "preface": "",
        "paragraphs": [
            "衲子奔相看，相看莫相负。",
            "饮水须贵脉，入门富弁主。",
            "问讯时，揖茶处，总为诸人开活路。",
            "若是谢三郎，扬眉便归去。"
        ],
        "notes": "",
        "id": "6aaab8278aa2aa5ba596080720338bc8"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其六○",
        "preface": "",
        "paragraphs": [
            "东家点灯，西家暗坐。",
            "一样元宵，生涯各做。",
            "暗坐底默默提撕，点灯者明明照破。"
        ],
        "notes": "",
        "id": "79cfae0b33b7c3c41aac98b1de513cd1"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其六一",
        "preface": "",
        "paragraphs": [
            "了了无言，蓦胸一拳。",
            "蜃江水急，不许泊船。"
        ],
        "notes": "",
        "id": "75e69c58cbacaaa28faf087d6446784f"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其六二",
        "preface": "",
        "paragraphs": [
            "大化枢机，中流砥柱。",
            "归吾掌握，当见设施。"
        ],
        "notes": "",
        "id": "c96a015424b07354d7ceee471bf98ce5"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其六三",
        "preface": "",
        "paragraphs": [
            "追忆仙游辇未还，特输忠赤举风幡。",
            "掣开玉殿黄金锁，最忌当头触圣颜。"
        ],
        "notes": "",
        "id": "a8fb16a6f1ab58dd0bd0b84c753d2a4e"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其六四",
        "preface": "",
        "paragraphs": [
            "江上山，山上寺。",
            "门对斗城开，东西分两序，总不得动著。",
            "是法住法位，世间相常住。"
        ],
        "notes": "",
        "id": "0f4091460fdf76c1fb7ae586221b9c2c"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其六五",
        "preface": "",
        "paragraphs": [
            "今朝五月五，及时道一句。",
            "无山可采药，有水堪竞渡。",
            "江心如许大龙舟，聚集梢郎同驾御。",
            "彼岸不著，此岸不居。",
            "只个中流，住无所住。",
            "机先夺得锦标归，石女木人争起舞。"
        ],
        "notes": "",
        "id": "19b8d94aaee6be826ac47fd755a249fe"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其六六",
        "preface": "",
        "paragraphs": [
            "巾子峰头云开云合，龙翔江上潮落潮平。",
            "师承底事，的的分明。",
            "风前不必兄呼弟，见后毋劳弟应兄。"
        ],
        "notes": "",
        "id": "8ec2dbc7f9e45450b743bf340b366bfa"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其六七",
        "preface": "",
        "paragraphs": [
            "春雪满空来，触处似花开。",
            "不知园里树，那个是真梅。"
        ],
        "notes": "",
        "id": "d86afc97adfc3b924db9513679561466"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其六八",
        "preface": "",
        "paragraphs": [
            "摩胸告，展脚示。",
            "有来由，没巴鼻。",
            "佛灭二千年，比丘少惭愧。"
        ],
        "notes": "",
        "id": "3982dce41e0f7f7fd18b5bdbc46f0ef0"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其六九",
        "preface": "",
        "paragraphs": [
            "建法幢，立宗旨。",
            "既承师训，合听官差。",
            "且宗旨法幢作么生建立。",
            "行船同一命，方屯飞虎于江心。",
            "打皷召三军，又布长蛇于雪岭。",
            "海宇顿清犹带甲，心王亲覩始休兵。"
        ],
        "notes": "",
        "id": "cfa130ed0a44ba2092b0047d0a697fcd"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其七○",
        "preface": "",
        "paragraphs": [
            "无门之门须得门而入，无意之意须得意而通。",
            "一扇西兮一扇东。"
        ],
        "notes": "",
        "id": "44cffc443501de23b49ea7d8d56b6b69"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其七一",
        "preface": "",
        "paragraphs": [
            "顽钝以此销镕，偏小以此弹击。",
            "直中曲，曲中直。",
            "老卢不会，达磨不识。"
        ],
        "notes": "",
        "id": "116187c3cc764eda2f1a6d485471eaed"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其七二",
        "preface": "",
        "paragraphs": [
            "一劄当头，无咽喘气，大钧播物，易地生春。",
            "佛祖都来听处分。"
        ],
        "notes": "",
        "id": "254e573df9e49809372d3fca0c48045c"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其七三",
        "preface": "",
        "paragraphs": [
            "语是谤，默是诳。",
            "语默向上一机，佛祖闻而胆丧。",
            "曾郎辊三个木毬，德山挥一条白棒。",
            "尽是弄精魂，呈影像。",
            "何似脚指筑著，挨门拶著。",
            "卷帘见著，堪作衲僧榜样。",
            "一声鹤唳千峰上。"
        ],
        "notes": "",
        "id": "69b1c0f87f7ad0808cf1ea1d0f859b5a"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其七四",
        "preface": "",
        "paragraphs": [
            "太白峰头月，寒泉水底灯。",
            "清光分上下，千里恰同明。",
            "一点不来翻夜雨，难谩迦叶老师兄。"
        ],
        "notes": "",
        "id": "06da697e7abacfeb7dc2ebb8898ad5c0"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其七五",
        "preface": "",
        "paragraphs": [
            "烟树斫开，晓月挂簷。",
            "嘶木马岭云耕罢，春风吹雨。",
            "吼泥牛声前，领会无差。",
            "共乐法，喜禅悦，打刀须是邠州铁。"
        ],
        "notes": "",
        "id": "443be06467163387963bd2dbf55a9c02"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其七六",
        "preface": "",
        "paragraphs": [
            "今朝三月十五，眨眼又见春暮。",
            "尺璧难酬寸阴，白日岂宜虚度。",
            "可怜杜宇一声声，啼得血流无用处。"
        ],
        "notes": "",
        "id": "75b6a871f98602736b8d336b96e684e8"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其七七",
        "preface": "",
        "paragraphs": [
            "仰天湾下，喝石岭头。",
            "昔年落赚，覆水难收。",
            "当堂称父子，背面是冤仇。",
            "影也不愿再见，岂料界随相逐同到福州。",
            "莫莫莫，休休休。",
            "粗香强撮土，说破不为雠。"
        ],
        "notes": "",
        "id": "c0d90e6770f05d0303f30ac18aa60732"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其七八",
        "preface": "",
        "paragraphs": [
            "十方国土中，惟有一乘法。",
            "如何是一乘法，梅雨过，芰荷香，薰风殿阁生微凉。"
        ],
        "notes": "",
        "id": "a84280740557535517aedcadf52da0c4"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其七九",
        "preface": "",
        "paragraphs": [
            "平明始立秋，冷已到山头。",
            "谈风说露兮蜩蝉嘒急，咏砌吟墙兮蟋蟀声浮。",
            "不作佛法商量，不作时景话会。",
            "观世音菩萨将钱买胡餠，放下手却是生铁一块。"
        ],
        "notes": "",
        "id": "827361b767beeca4bb23761d41da9615"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其八○",
        "preface": "",
        "paragraphs": [
            "九日正当期，登高报众知。",
            "黄花到处有，岂独在东篱。",
            "难逢美景，采出一枝。",
            "触目无人明此意，何妨自插满头归。"
        ],
        "notes": "",
        "id": "63a8f734be58fd79ef6b39a5fad61df8"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其八一",
        "preface": "",
        "paragraphs": [
            "洞山首座吃果子，开口落空亡。",
            "雪峤两堂吞栗蓬，分头张意气。",
            "衲僧家，手是秤，眼是秤，轻也知，重也知。",
            "半斤八两，毫发无亏。",
            "争奈未明三八九，难辨力㘞希。"
        ],
        "notes": "",
        "id": "53acc556987f71f0383fae69c5ed5ebc"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其八二",
        "preface": "",
        "paragraphs": [
            "金乌飞，玉兔驰。",
            "归来重会面，动是隔年期。",
            "鼻头垂下元如旧，三昧依前各不知。"
        ],
        "notes": "",
        "id": "f2e9c6ef67d4f89e1205b75843a40726"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其八三",
        "preface": "",
        "paragraphs": [
            "赵州转藏，动必全真。",
            "婆子开缄，语惊时听。",
            "从前汗马无人识，只要重论盖代功。"
        ],
        "notes": "",
        "id": "3e2c17c666fc3045dfbde5dfc0417994"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其八四",
        "preface": "",
        "paragraphs": [
            "傍家觅佛，著相参禅。",
            "何异钓鱼于山上，听水于炉边。",
            "三冬今去一，眨眼过残年。",
            "翻思少室庭前雪，惟有神光得正传。"
        ],
        "notes": "",
        "id": "44313322c800bb8de1ada95df65d56ef"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其八五",
        "preface": "",
        "paragraphs": [
            "三声鼎盖普门开，苦海劳生唤不回。",
            "九十春光今又半，空飞花片点莓苔。"
        ],
        "notes": "",
        "id": "7d1947f72d2d4b030ed4b13b701e49e9"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其八六",
        "preface": "",
        "paragraphs": [
            "清明前，寒食后，处处扫松，家家插柳。",
            "祖意甚分明，茫然不知有。",
            "三皇冢上绝人游，芳草连天髑髅吼。"
        ],
        "notes": "",
        "id": "f6207fc4830183bdfa9dce1a5424140e"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其八七",
        "preface": "",
        "paragraphs": [
            "集云法令不徒施，趁起丹山白凤儿。",
            "昨夜已飞霄汉去，平明空撼碧梧枝。"
        ],
        "notes": "",
        "id": "893a9646304ade5b03d774d4de339cbe"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其八八",
        "preface": "",
        "paragraphs": [
            "打牛即是，打车即是。",
            "一种无弦琴，弹落知音耳。",
            "委不委，曹娥读夜碑，且较三十里。"
        ],
        "notes": "",
        "id": "f62a1caacf095f25924442a7f1ff2f73"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其八九",
        "preface": "",
        "paragraphs": [
            "心王宁，六国清。",
            "百川潮落，四海浪平。",
            "其如𫐖轕情尘，当遵古佛制，若也沉昏道眼，还待腊八冰。",
            "心王辽邈，孰覩其形。",
            "记得柏岩问洞山，观察使姓什么，不委他姓。",
            "名什么，不委他名。",
            "殆传尊贵语，举目隔神京。",
            "相留过夏，曲徇人情。",
            "往往都来欠一程。"
        ],
        "notes": "",
        "id": "a66685a23727978418eadb6237523457"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其九○",
        "preface": "",
        "paragraphs": [
            "眼若不睡，诸梦自除。",
            "心若不异，万法一如。",
            "佛也无，魔也无，今朝五月五，何用钉桃符。"
        ],
        "notes": "",
        "id": "ea8c77953040a74f47b5ed65c0971df8"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其九一",
        "preface": "",
        "paragraphs": [
            "直下便瞥，炎天降雪。",
            "当今蹉者一回，前面煞有酷热。",
            "那堪铁弹铸未成，腊八冰不结。",
            "且过六月七月八月，更听松风动寥泬。"
        ],
        "notes": "",
        "id": "cddc816f7122967b47e6ff0f29da0ef8"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其九二",
        "preface": "",
        "paragraphs": [
            "世事悠悠，美景难留。",
            "不可寝于长夜，须来共赏中秋。",
            "天宇浄，桂花浮。",
            "一片月生海，几家人上楼。"
        ],
        "notes": "",
        "id": "569a9844b9c48d2a823f150ae533b35e"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其九三",
        "preface": "",
        "paragraphs": [
            "重阳节，何可说。",
            "篱菊新开剪剪金，霜柑微露团团月。",
            "元亮攒眉回去见境生情，闽王特地缄来弄巧成拙。",
            "处处登高看不彻。"
        ],
        "notes": "",
        "id": "a759e62af25df36b4c4351a4989e7ad6"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其九四",
        "preface": "",
        "paragraphs": [
            "两肩担不起，压倒世间人。",
            "觌体常现前，知他是什么。",
            "纵使六阴塞户，无欠亦无余。",
            "假饶一气转钧，同明复同暗。",
            "瞿昙广说，达磨直指。",
            "诘其端由，全没巴鼻。",
            "蓦见阳生第一爻，九九元来八十二。"
        ],
        "notes": "",
        "id": "502e5c2cbe089e0827abb9fcf0c10373"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其九五",
        "preface": "",
        "paragraphs": [
            "一阳生，飘瑞雪，唤转鳌山底时节。",
            "铁树开琼花，乌龟变白鳖，普贤眼里重添屑。"
        ],
        "notes": "",
        "id": "7c23f2b9199140c2e7cd37dd58850aa6"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其九六",
        "preface": "",
        "paragraphs": [
            "空中一片云，起灭浑无定。",
            "或要下笔书，或要用钉钉。",
            "竹杖拈来画断休，免得年年为话柄。"
        ],
        "notes": "",
        "id": "1385d1607bf91fa3b44ce7ba9b18d9e0"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其九七",
        "preface": "",
        "paragraphs": [
            "我此震旦人，到底少意气。",
            "放伊过界来，波涛起平地。",
            "直指单传，有甚巴鼻。",
            "神光因为这些，著了娘生只臂。",
            "是旃檀，是馿屎。",
            "等闲一嗅脑门开，二十八代西天记。"
        ],
        "notes": "",
        "id": "6b8bd40f1ce429bfea75fba1752c58dc"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其九八",
        "preface": "",
        "paragraphs": [
            "前时向者里抽钉拔楔，而今却要添钉著楔。",
            "前时向者里解粘去缚，而今却要添绳加索。"
        ],
        "notes": "",
        "id": "85c74a1301e8daaeca176a9975866223"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其九九",
        "preface": "",
        "paragraphs": [
            "朱行军威掩万众，特露太阿。",
            "济上座气盖诸方，不顾性命。",
            "选佛若无如是眼，宗风争得到于今。"
        ],
        "notes": "",
        "id": "3c1c7bfa423663d412f598adea225a4d"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其一○○",
        "preface": "",
        "paragraphs": [
            "大藏小藏，尽从者里流出。",
            "放去千灯万焰，收来一月当天。",
            "只如不收不放一句作么生判断，上元定是正月半。"
        ],
        "notes": "",
        "id": "781cddf0539e1d197e28974e560210b5"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其一○一",
        "preface": "",
        "paragraphs": [
            "沩仰两爷儿，采茶机对机。",
            "只知呈体用，不觉露枪旗。",
            "正值风和日暖，何妨把手同归，子规啼破已多时。"
        ],
        "notes": "",
        "id": "c06ffda4636349da7985a2523aebb76c"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其一○二",
        "preface": "",
        "paragraphs": [
            "始见桃花李花，又见榴花藕花。",
            "金色头陀，已归鸡足，灵云老子，杳隔天涯。",
            "安得风流出当家。"
        ],
        "notes": "",
        "id": "ebc703cf7da225472503a09f763bd549"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其一○三",
        "preface": "",
        "paragraphs": [
            "娑罗双树间，瞿昙展脚睡。",
            "一睡二千年，而今醒也未。",
            "醒了也，足观瞻。",
            "山花开似锦，涧水湛如蓝。"
        ],
        "notes": "",
        "id": "e78f2b31c198a5f7617794d75f44ab82"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其一○四",
        "preface": "",
        "paragraphs": [
            "象骨飞冰片，鳌山吃雪团。",
            "家风严冷甚，觑著骨毛寒。",
            "声价腾今耀古，馨香炙地薰天。",
            "年年不断一炉烟。"
        ],
        "notes": "",
        "id": "04f6fd142978a86cee61420cdd0c78c6"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其一○五",
        "preface": "",
        "paragraphs": [
            "见鞭影而行已非良马，听板声打坐岂是禅流。",
            "参须自参，悟须自悟。",
            "少林孤坐接神光，更无一句闲言语。"
        ],
        "notes": "",
        "id": "f9a6b90db4852187b3dfd235d2778123"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其一○六",
        "preface": "",
        "paragraphs": [
            "光境易消磨，看看中夏过。",
            "长连床上客，本分事如何。",
            "本分事，没回互。",
            "石梯侍者曾有言，某甲实是上堂去。"
        ],
        "notes": "",
        "id": "3e71271c69e880ff6263c2f66327cfca"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其一○七",
        "preface": "",
        "paragraphs": [
            "药山久不上堂，石中蕴玉。",
            "院主率先启请，眼里无珠。",
            "昧一己而且从，误三军尤可悯。",
            "大似𪇅𪇅鸟守空池，鱼从脚下过，𪇅𪇅总不知。"
        ],
        "notes": "",
        "id": "67e601b4daba686200f5024ce9d646b8"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其一○八",
        "preface": "",
        "paragraphs": [
            "嗟末法，恶时世。",
            "谕之向上关，略不点头。",
            "说及龙华会，何曾抽采。",
            "但见需撒花索苗米，恼得头白，逼得面黄。",
            "留香一钵饭，浑是皱眉粮。",
            "今岁上供银未解，来年新底又催纲。",
            "归堂快合休粮方。"
        ],
        "notes": "",
        "id": "8bf9f3565d23252d1e4427b00cdf82c9"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "偈颂一百零九首  其一○九",
        "preface": "",
        "paragraphs": [
            "药山索盐，云岩奉马。",
            "父子一家，风流儒雅。",
            "我也有个木毬，亦要辊上辊下。",
            "沙弥在么，出手不来，还成滞货。"
        ],
        "notes": "",
        "id": "4c398bd9cf937d48b5b6ef29ee21bead"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "颂古十四首  其一",
        "preface": "",
        "paragraphs": [
            "右脇翻身已怪哉，那堪便解舞三台。",
            "做模打样无端甚，宁免傍观臭口开。"
        ],
        "notes": "",
        "id": "9c8c49469ee249b9ec0b9e406652c394"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "颂古十四首  其二",
        "preface": "",
        "paragraphs": [
            "当堂据坐宝花床，真相从来本自黄。",
            "百万参徒谁不见，何须重把紫金粧。"
        ],
        "notes": "",
        "id": "2a09ede22b991eddf11c5fa9c1b600ce"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "颂古十四首  其三",
        "preface": "",
        "paragraphs": [
            "灵山结舌举花枝，迦叶难瞒展笑眉。",
            "接响承虚到今日，儿孙棒喝竞交驰。"
        ],
        "notes": "",
        "id": "af260a2043b2d116f6fc9d11f57a1fdf"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "颂古十四首  其四",
        "preface": "",
        "paragraphs": [
            "覆水难收满竺峰，如何临死更摩胸。",
            "说无说有成生灭，并付春风一梦中。"
        ],
        "notes": "",
        "id": "984070f31777b486dd2db2fc74b68553"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "颂古十四首  其五",
        "preface": "",
        "paragraphs": [
            "鞭影非惟示阿难，敲空作响孰知还。",
            "当时未必皆良马，应妬清风起赤幡。"
        ],
        "notes": "",
        "id": "0bd7c8b29aae33e731025cd28c82844e"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "颂古十四首  其六",
        "preface": "",
        "paragraphs": [
            "拨开日面与月面，仿佛前三及后三。",
            "病在膏肓重爝艾，昏兜院主可无惭。"
        ],
        "notes": "",
        "id": "40a19bc267cdf13d997141e98e3799f9"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "颂古十四首  其七",
        "preface": "",
        "paragraphs": [
            "望见毗耶彼上人，十中有九丧精魂。",
            "只消一个浑仑石，打破群贤不二门。"
        ],
        "notes": "",
        "id": "b1ad9dd2ad2f1b11976989387f2cdbc0"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "颂古十四首  其八",
        "preface": "",
        "paragraphs": [
            "千年相逐太无知，你道金刚齐是谁。",
            "如是住时休说破，从教老汉自生疑。"
        ],
        "notes": "",
        "id": "b245ce864714adfe331cd70931a561e5"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "颂古十四首  其九",
        "preface": "",
        "paragraphs": [
            "七处征它天外天，毫光直射阿难肩。",
            "瞿昙忒煞怜儿切，逼得鲇鱼上竹竿。"
        ],
        "notes": "",
        "id": "31bd080877ec301f9fd0fce297edf081"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "颂古十四首  其一○",
        "preface": "",
        "paragraphs": [
            "还还还后更无还，一个闲人天地间。",
            "昨夜大虫遭虎咬，皮毛落尽体元斑。"
        ],
        "notes": "",
        "id": "75138057c250ab5ed0ee0298834355e8"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "颂古十四首  其一一",
        "preface": "",
        "paragraphs": [
            "不向经头识本真，纸堆讨甚法王身。",
            "未开梵夹承当去，免作循行数墨人。"
        ],
        "notes": "",
        "id": "5218f3385912357d0ef44181f656e822"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "颂古十四首  其一二",
        "preface": "",
        "paragraphs": [
            "有句无句藤倚树，大似旱天开水路。",
            "正当树倒与藤枯，看看平地波涛注。"
        ],
        "notes": "",
        "id": "6ae265fe7a407d56c1736ae563b2b625"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "颂古十四首  其一三",
        "preface": "",
        "paragraphs": [
            "上树垂机值虎头，自知覆水已难收。",
            "犹能觌面呵呵笑，转却三春作九秋。"
        ],
        "notes": "",
        "id": "f059b605a83d94e903e7c93e66b3387b"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "颂古十四首  其一四",
        "preface": "",
        "paragraphs": [
            "三番痛棒打馿腰，直往高安一款招。",
            "急水滩头翻巨浪，信知家富小儿骄。"
        ],
        "notes": "",
        "id": "27ce0d93544e6f08debe2347c6b66536"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "示众",
        "preface": "",
        "paragraphs": [
            "别传一脉涨曹溪，万法都来和不齐。",
            "叶落归根至今日，江南犹有鹧鸪啼。"
        ],
        "notes": "",
        "id": "4617e8d09f127caa8280a17c88cd3667"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "出山相赞",
        "preface": "",
        "paragraphs": [
            "峭巍巍，孤迥迥。",
            "弃王宫，栖雪岭。",
            "分明冻得眼生星，幡然踏破千峰顶。"
        ],
        "notes": "",
        "id": "af1e19cdd81d466199f7c22114b815b7"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "观音赞  其一",
        "preface": "",
        "paragraphs": [
            "观以耳观，听以眼听。",
            "道不虚行，谷不虚应。",
            "施无畏之力，灭烦恼之病。",
            "与诸佛同一慈心，与群生共一悲命。",
            "若非菩萨超越世出，世间焉能获二殊胜。"
        ],
        "notes": "",
        "id": "80806a00b929b2fa7a533dd8164b7c9e"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "观音赞  其二",
        "preface": "",
        "paragraphs": [
            "声色海中，随波发现。",
            "驾一叶之优昙，开普门之方便。",
            "洛伽山，慈悲岸，无十万亿国之远。"
        ],
        "notes": "",
        "id": "b8969e9c95f7634527268caf5a7e084e"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "思惟相赞",
        "preface": "",
        "paragraphs": [
            "声以眼闻，色以耳见。",
            "万法融通，六根互换。",
            "作是思惟时，十方佛皆现。"
        ],
        "notes": "",
        "id": "ac9a7444d084584dd79400858515fd3a"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "达磨赞  其一",
        "preface": "",
        "paragraphs": [
            "万里见梁王，无风波浪起。",
            "不得一茎芦，几乎沉杀你。"
        ],
        "notes": "",
        "id": "6cfbaf9a0c6fd97ab8317bc3014fa86e"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "达磨赞  其二",
        "preface": "",
        "paragraphs": [
            "一无圣，二不识，忠言逆耳投江北。",
            "入水见长人，梁王方失色。",
            "千古万古空相忆。"
        ],
        "notes": "",
        "id": "4eb5564451f5620edf3cdc9686b8cf0d"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "布袋赞  其一",
        "preface": "",
        "paragraphs": [
            "兜率宫，长汀市，逆行顺行，谁弗识你。",
            "有些滞货不能藏，到处逢人乱拈起。"
        ],
        "notes": "",
        "id": "e6760d0927fb61ccf4b467d8e09cd571"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "布袋赞  其二",
        "preface": "",
        "paragraphs": [
            "未下生，先行脚。",
            "袋却乾坤，簸弄自若。",
            "一汀流水白漫漫，杖子何曾探得著。"
        ],
        "notes": "",
        "id": "2a7a2d1665bf259b73cc878a3cbd3b15"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "布袋赞  其三",
        "preface": "",
        "paragraphs": [
            "破布袋，甚奇特。",
            "背负肩驼，不肯抛掷。",
            "只知入水去求人，争奈脚跟浮逼逼。"
        ],
        "notes": "",
        "id": "153262a5314397210be4d7ebedee64ba"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "寒山赞  其一",
        "preface": "",
        "paragraphs": [
            "一句子，少机杼。",
            "作是思惟时，吾心在何许。",
            "芭蕉叶上三更雨。"
        ],
        "notes": "",
        "id": "1f0ed2893c8fc0a1393e7a89ece9398b"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "寒山赞  其二",
        "preface": "",
        "paragraphs": [
            "一见重岩壁立，挺然气宇争高。",
            "默默思量觅句，可怜走却金毛。"
        ],
        "notes": "",
        "id": "ae237c839c574246d3c5508ed5fe07d6"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "拾得赞  其一",
        "preface": "",
        "paragraphs": [
            "生苕箒，提在手。",
            "放下绝诸尘，转扫复转有。",
            "松门十里春如昼。"
        ],
        "notes": "",
        "id": "ac582f30c33c2b31833521faecbc9054"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "拾得赞  其二",
        "preface": "",
        "paragraphs": [
            "磨墨趱人下笔，肚里难禁技痒。",
            "频频转脑回头，不知失了白象。"
        ],
        "notes": "",
        "id": "0c4f80b05cc4301715eea1e5bfc82375"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "朝阳穿破衲赞",
        "preface": "",
        "paragraphs": [
            "寸铁在手，横穿竖穿。",
            "劄不入处，日轮升天。"
        ],
        "notes": "",
        "id": "b6edcd159b580f7de1ba1690a08036e5"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "对月了残经赞",
        "preface": "",
        "paragraphs": [
            "黑荳未芽，朝数暮数。",
            "开得眼来，月圆当户。"
        ],
        "notes": "",
        "id": "2589fafd48d53f24a66a81589013d146"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "赞真觉像化姜布",
        "preface": "",
        "paragraphs": [
            "吃德山恶辣，耐同参逼拶。",
            "荡除露布葛藤，直得水底火发。",
            "阿剌剌，夫是之谓真觉菩萨。"
        ],
        "notes": "",
        "id": "05bdbf2771c9a7786eb32355b8d0ed5e"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "真觉赞",
        "preface": "",
        "paragraphs": [
            "德山全其颠，岩头插其尾。",
            "逼成一个老於菟，两眼眈眈没牙齿。"
        ],
        "notes": "",
        "id": "f467fc600faa4918bb3c55e1a275e257"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "文殊赞",
        "preface": "",
        "paragraphs": [
            "七佛命之为师，法王称之为子。",
            "五时开演，始终辅赞世尊。",
            "三昧常行，谈笑发挥龙女。",
            "曾现百千妙相，迦叶椎不能举。",
            "自言我真文殊，其余是甚伴侣。"
        ],
        "notes": "",
        "id": "809edb85480773110e9353c7b365a3ed"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "维摩赞",
        "preface": "",
        "paragraphs": [
            "谙菩萨之法式，现居士之仪形，闻如来名。",
            "跳下妙喜世界，悯众生苦，示疾毗耶离城。",
            "万化出于神变，一喙犹如建瓴。",
            "洎扣不二之法，何得默而无声。"
        ],
        "notes": "",
        "id": "0f9c20f1dfb3c4477849e4e15e5715b6"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "马郎妇赞",
        "preface": "",
        "paragraphs": [
            "携鱼篮，呈粉面，勾动马家郎，眼花山影转。",
            "七轴莲经念到头，乞与黄金骨一串。"
        ],
        "notes": "",
        "id": "2be532a705cbb831e8fb781c4c987bc9"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "灵照女赞",
        "preface": "",
        "paragraphs": [
            "抛世业，蹈玄机。",
            "阿爷无藉頼，女子更顽皮。",
            "情知未若贫而乐，特故沿街卖笊篱。"
        ],
        "notes": "",
        "id": "8d5a018ea2f0bb441908627a8e80645b"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "玄沙赞",
        "preface": "",
        "paragraphs": [
            "换却头颅脱谢家，南台江上足生涯。",
            "烂脓滴滴无人会，笑倒白苹红蓼花。"
        ],
        "notes": "",
        "id": "1f370a509f4b5da562e6d7cff34744c0"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "船子赞",
        "preface": "",
        "paragraphs": [
            "药山之子石头孙，饥过心荒浪里奔。",
            "得个锦鳞如许大，看来当与道吾分。"
        ],
        "notes": "",
        "id": "30adfe862c02e4169a3c1dd09f496ed6"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "圆照和尚顶相奚翁请赞",
        "preface": "",
        "paragraphs": [
            "一笔传来，是何形状。",
            "仿佛宸封老树王，亭亭撑出凌霄上。",
            "无些子枝叶，有十分气量，端的丛林之榜样。"
        ],
        "notes": "",
        "id": "0392196f2ca363a7605f2034713fb99e"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "石溪和尚顶相柏堂请赞",
        "preface": "",
        "paragraphs": [
            "咄者老和尚，可煞慈悲相。",
            "清影落人间，香名透天上。",
            "弹瑕颣于八方，迪精明于万象。",
            "石骨崚嶒，溪光荡漾。",
            "一笔传来，众工绝唱，凌霄峰顶堆青嶂。"
        ],
        "notes": "",
        "id": "f3cf1577b2a2f5f6079ed63908694b1c"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "佛光法师真相致藏主请赞",
        "preface": "",
        "paragraphs": [
            "僧中英，教中杰。",
            "挂宋朝金襕，肆台衡木舌。",
            "如天河翻，如岩石裂，萎花风扫雨新奇，电影已收雷未绝。",
            "若是五逆儿郎，见彻明彻描邈得彻。",
            "信知这老和尚，已说今说当如是说。",
            "白云推出团团月。"
        ],
        "notes": "",
        "id": "2947ec39da96f45b22a7c40a3e7a3ecb"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "自赞  其一",
        "preface": "",
        "paragraphs": [
            "我本无此相，硬画个模样。",
            "譬夫天台华顶峰，阴晴显晦几般状。",
            "顾陆妙丹青，也只写不像。",
            "写得像，望他顶𩕳头，何啻四万八千丈。"
        ],
        "notes": "",
        "id": "0edb96040eb941436d85b23d844e8569"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "自赞  其二",
        "preface": "",
        "paragraphs": [
            "谓是绝岸，眼里著楔。",
            "谓非绝岸，水中捞月。",
            "描不成，见不彻，分明头戴雪山雪。"
        ],
        "notes": "",
        "id": "d19e441569c3076b7026bc7755148177"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "自赞  其三",
        "preface": "",
        "paragraphs": [
            "冲开碧落，攧碎断崖。",
            "个般摽致，其谁与偕。",
            "咦。"
        ],
        "notes": "",
        "id": "0cd085302979e5016e24a452b8b3afcb"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "九岩常住请赞",
        "preface": "",
        "paragraphs": [
            "单丝作线，独掌打拍。",
            "改样画猫儿，令一般体格。",
            "搅得蒙泉彻底浑，领边那免千斤轭。"
        ],
        "notes": "",
        "id": "668193ee30ff676cd9ccd7dffc7255ad"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "浄社庄长老请赞",
        "preface": "",
        "paragraphs": [
            "似真非真，似假非假。",
            "远远描邈将来，双眉移在眼下。",
            "谁其为之，西山浄社，切忌认馿而作马。"
        ],
        "notes": "",
        "id": "e8fdf0b181e63024be267aaeabaf54ce"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "杭州普圆庵请赞",
        "preface": "",
        "paragraphs": [
            "花插不萌枝，衣披无缝袄。",
            "百万人前辊绣毬，八十翁翁忘却老。",
            "挨开千圣门，乾坤只把一毛吞。",
            "拶透长安道，浄秽不禁苕箒扫。",
            "当年曾蹈须弥卢，而今觉见众山小。",
            "布丹青，打之遶，猫儿洗面自道好。"
        ],
        "notes": "",
        "id": "c76593ca1f8fdd04c21414348654139e"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "高峰妙长老顶相沈一居士请赞",
        "preface": "",
        "paragraphs": [
            "去却一，拈得七。",
            "拶破疑团，咄咄咄。",
            "跳上天目山，据却狮子窟。",
            "返掷有余态，江湖声响出。",
            "且喜吾家有此郎，赛过天下大禅佛。"
        ],
        "notes": "",
        "id": "460ea0fb76407d6470a3715ff7b1d083"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "石壁",
        "preface": "",
        "paragraphs": [
            "喝不开兮凿不开，春风几度长莓苔。",
            "赵州拄杖虽粗粝，未必亲曾靠著来。"
        ],
        "notes": "",
        "id": "26ddaf608631226bf1151a743c4f5aae"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "海南",
        "preface": "",
        "paragraphs": [
            "大地山河滚浪花，丙丁童子眼瞇𥊚。",
            "回头打得重溟透，赤脚波斯进象牙。"
        ],
        "notes": "",
        "id": "ac0fdf2a8a0b307f8c957294b0eb9158"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "一山",
        "preface": "",
        "paragraphs": [
            "万机俱罢口门缄，唤作如如落二三。",
            "拶得通身归峭壁，善财不到别峰参。"
        ],
        "notes": "",
        "id": "76ed4e3c38ede5ac570b04e27c383a9c"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "问庵",
        "preface": "",
        "paragraphs": [
            "撞入柴门扣有么，赵州用打不防家。",
            "依前只把拳头竖，未必蒿汤当得茶。"
        ],
        "notes": "",
        "id": "d9055d45a3e2adc880f58da7bbc709fd"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "雪岩",
        "preface": "",
        "paragraphs": [
            "片片不于他处落，当阳突出崄崖机。",
            "此时筑著聱禅客，卒急庞公未得归。"
        ],
        "notes": "",
        "id": "88fcf56f9e38c0f48998da7976c10f03"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "空谷",
        "preface": "",
        "paragraphs": [
            "者畔才呼那畔应，万千樵子逐虚声。",
            "探寻直是无踪迹，只见青山青又青。"
        ],
        "notes": "",
        "id": "46810fc6ec0359acc1989b1538307887"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "独山",
        "preface": "",
        "paragraphs": [
            "雨洗风磨孤迥迥，树凋叶落峭巍巍。",
            "惟兹一事无兼带，泽广如何掩得伊。"
        ],
        "notes": "",
        "id": "d279ca79e170cf95f0ab1ce63259aac3"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "枕肱轩",
        "preface": "",
        "paragraphs": [
            "全身放倒恣憨痴，肘臂分明曲向谁。",
            "更要梦中重说梦，我无木枕可来推。"
        ],
        "notes": "",
        "id": "1f08e6d31f460bfb25bd77794e36bb38"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "渔浦接待",
        "preface": "",
        "paragraphs": [
            "吴山那畔越山前，有饭充饥有榻眠。",
            "到此纵能休歇去，帝乡犹隔一潮船。"
        ],
        "notes": "",
        "id": "9a2c9e6ffbb285645dc616f418b332eb"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "谢送圆照和尚法衣",
        "preface": "",
        "paragraphs": [
            "迦叶师兄守底衣，四边将见逐云飞。",
            "雪峰知是吾家物，合掌低头捧取归。"
        ],
        "notes": "",
        "id": "a965082620db8c6b1b1fd8d9d22e8166"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "送珙首座归温州",
        "preface": "",
        "paragraphs": [
            "江月松风何处无，戒珠心印强名模。",
            "烦君归问老真觉，因甚阇梨气不除。"
        ],
        "notes": "",
        "id": "bdaf30230ecfc3f85e5cd1efc9bd1426"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "示禅客",
        "preface": "",
        "paragraphs": [
            "启咨和尚意如何，一句相酬早事多。",
            "问未绝声犹一问，不知鹞子过新罗。"
        ],
        "notes": "",
        "id": "45cd001e071efdb54c092b33e709628b"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "浄庵居士求颂",
        "preface": "",
        "paragraphs": [
            "不书心字涴窗门，玉混泥沙体自分。",
            "万虑顿忘诸秽息，碧天无滓水无痕。"
        ],
        "notes": "",
        "id": "ae4b78101c1f5d8c123afa95f3fde59e"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "送证侍者归里",
        "preface": "",
        "paragraphs": [
            "临老三回住雪山，无弦琴子逐时弹。",
            "夜来一曲最高韵，泻作西江十八滩。"
        ],
        "notes": "",
        "id": "71790a8314270b8d0a6ca940b1abf4ab"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "送小师心印游方",
        "preface": "",
        "paragraphs": [
            "自从落脚出娘胎，一印何曾打失来。",
            "满目春山春水绿，重重绵缝为谁开。"
        ],
        "notes": "",
        "id": "6489300ea117eab7efe5a7ff41a2d435"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "忙古参政造金塔盛舍利",
        "preface": "",
        "paragraphs": [
            "撒下摩尼六七颗，涌高窣堵十三层。",
            "分明一点钧心现，岂是黄金炼得成。"
        ],
        "notes": "",
        "id": "5d39b88b29235f1da3bcb4670bc9a9ff"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "寄神光末宗和尚",
        "preface": "",
        "paragraphs": [
            "万丈神光涤世昏，莫知谁信有乾坤。",
            "三山眼底多尊宿，那个来敲老观门。"
        ],
        "notes": "",
        "id": "ad54e5fef7468aa323c16d9006efab50"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "大维那求颂",
        "preface": "",
        "paragraphs": [
            "仰山推枕玩娇儿，等是机前展大悲。",
            "何必换头呈素面，重堆脂粉画蛾眉。"
        ],
        "notes": "",
        "id": "b7788aa0a2a95a3a97b89a5584aa741a"
    },
    {
        "author": "释可湘",
        "dynasty": "宋",
        "type": "诗",
        "rhythmic": "",
        "title": "寄秀峰乌石长老",
        "preface": "",
        "paragraphs": [
            "三年鱼鴈杳相闻，闽浙虽分意不分。",
            "几度临风揩老眼，冷看乌石岭头云。"
        ],
        "notes": "",
        "id": "13398f10f197ba82767db36b5fe76994"
    }
]