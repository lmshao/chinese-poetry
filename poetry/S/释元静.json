[
    {
        "author": "释元静",
        "dynasty": "宋",
        "type": "诗",
        "rhythmic": "",
        "title": "偈三首  其一",
        "preface": "",
        "paragraphs": [
            "君王了了，将帅惺惺。",
            "一回得胜，六国平宁。"
        ],
        "notes": "",
        "id": "c46979d3d1444283978342d20754b8fd"
    },
    {
        "author": "释元静",
        "dynasty": "宋",
        "type": "诗",
        "rhythmic": "",
        "title": "偈三首  其二",
        "preface": "",
        "paragraphs": [
            "行年七十老𨀁踵，眼目精明耳不聋。",
            "忽地有人欺负我，一拳打倒过关东。"
        ],
        "notes": "",
        "id": "63b18a956a941a5efba30e767ef1939c"
    },
    {
        "author": "释元静",
        "dynasty": "宋",
        "type": "诗",
        "rhythmic": "",
        "title": "偈三首  其三",
        "preface": "",
        "paragraphs": [
            "自己田园任运耕，祖宗基业力须争。",
            "悟须千圣头边坐，用向三涂底下行。"
        ],
        "notes": "",
        "id": "e742cade9bc25570faac950e1355b800"
    },
    {
        "author": "释元静",
        "dynasty": "宋",
        "type": "诗",
        "rhythmic": "",
        "title": "颂古六首 即心即佛。",
        "preface": "",
        "paragraphs": [
            "即心即佛，铁牛无骨。",
            "戏海狞龙，摩天俊鹘。",
            "西江吸尽未为奇，火里生莲香拂拂。"
        ],
        "notes": "",
        "id": "6f1290ddcbe85ee2f6cb338c85ed4c54"
    },
    {
        "author": "释元静",
        "dynasty": "宋",
        "type": "诗",
        "rhythmic": "",
        "title": "颂古六首 狗子无佛性。",
        "preface": "",
        "paragraphs": [
            "赵州狗子无佛性，七佛如来合掌听。",
            "须弥岋崿舞三台，海水腾波行正令。"
        ],
        "notes": "",
        "id": "4a4736554c58bcad375951c13274d217"
    },
    {
        "author": "释元静",
        "dynasty": "宋",
        "type": "诗",
        "rhythmic": "",
        "title": "颂古六首 野狐。",
        "preface": "",
        "paragraphs": [
            "长蛇偃月，铁旗铁鼓。",
            "坐断乾坤，辉腾今古。",
            "曾骑铁马入重城，手握金鞭贺太平。"
        ],
        "notes": "",
        "id": "7fc23aa3c223aded6b563c8af199879d"
    },
    {
        "author": "释元静",
        "dynasty": "宋",
        "type": "诗",
        "rhythmic": "",
        "title": "颂古六首 女子出定。",
        "preface": "",
        "paragraphs": [
            "怀藏日月，八面玲珑。",
            "袖里金锤，鲜血通红。",
            "香风拂拂，华雨蒙蒙。",
            "兵随印转处，万里长虹。",
            "将逐符行时，些子神通。"
        ],
        "notes": "",
        "id": "fee12876dc86fb84b844caf3118e226a"
    },
    {
        "author": "释元静",
        "dynasty": "宋",
        "type": "诗",
        "rhythmic": "",
        "title": "颂古六首 僧问瑯琊清浄本然。",
        "preface": "",
        "paragraphs": [
            "清浄本然云何，忽生山河大地。",
            "大小瑯琊禅师，借人鼻孔出气。",
            "出得气，有巴鼻，昨夜那咤生八臂。"
        ],
        "notes": "",
        "id": "054e98f39b2e424c64db9ac8a56567a7"
    },
    {
        "author": "释元静",
        "dynasty": "宋",
        "type": "诗",
        "rhythmic": "",
        "title": "颂古六首 无缝塔。",
        "preface": "",
        "paragraphs": [
            "皎洁天心月，朦胧徧九垓。",
            "三秋黄叶落，二月牡丹开。",
            "每睹南来雁，常询北方五台。",
            "均提童子报，拾得在天台。"
        ],
        "notes": "",
        "id": "449833af3ef34c66ee2d4f9c61e435e6"
    }
]