[
    {
        "author": "释契适",
        "dynasty": "宋",
        "type": "诗",
        "rhythmic": "",
        "title": "观音诗  其一",
        "preface": "",
        "paragraphs": [
            "金沙池袅玉莲馨，殿阁阶墀尽水精。",
            "云化路歧通万国，风飘舟楫济群生。",
            "座粧珪璧霜犹暗，衣缀珠玑月不明。",
            "若向险途逢八难，只劳心念讽持名。"
        ],
        "notes": "",
        "id": "e1bd1162aaa0a66b716da27128b0d4ff"
    },
    {
        "author": "释契适",
        "dynasty": "宋",
        "type": "诗",
        "rhythmic": "",
        "title": "观音诗  其二",
        "preface": "",
        "paragraphs": [
            "渊智弘慈大辨才，端居波上绝纤埃。",
            "祥光射散千门病，甘露倾消万国灾。",
            "翠柳变成金世界，白莲涌出玉楼台。",
            "我今稽首焚香礼，愿向人间应念来。"
        ],
        "notes": "",
        "id": "22dd756a163fe81911d44252132c2202"
    },
    {
        "author": "释契适",
        "dynasty": "宋",
        "type": "诗",
        "rhythmic": "",
        "title": "观音诗  其三",
        "preface": "",
        "paragraphs": [
            "慧炬慈航在世间，除昏济险未尝闲。",
            "手擎一穗青丝柳，身倚千层碧玉山。",
            "声满诸天常讽诵，功圆十地绝跻攀。",
            "终求郢妙雕金相，时献香花礼粹颜。"
        ],
        "notes": "",
        "id": "de02ade377865b512fe120bb0572869e"
    },
    {
        "author": "释契适",
        "dynasty": "宋",
        "type": "诗",
        "rhythmic": "",
        "title": "观音诗  其四",
        "preface": "",
        "paragraphs": [
            "方珪座压五云端，修竹丛边舞玉鸾。",
            "施果狖离苍岫晚，献珠龙透碧波寒。",
            "琉璃瓶对珊瑚印，翡翠环摇玳瑁冠。",
            "百宝阶前文石上，天人瞻礼𦶟旃檀。"
        ],
        "notes": "",
        "id": "26e55b822d7f2623d061f64216efb730"
    },
    {
        "author": "释契适",
        "dynasty": "宋",
        "type": "诗",
        "rhythmic": "",
        "title": "观音诗  其五",
        "preface": "",
        "paragraphs": [
            "水面红鲜耻绛唇，寻常侍从有天神。",
            "整齐绀髪云千缕，端丽慈容月一轮。",
            "素舸欲沉威济物，霜刀曾断福沾人。",
            "世间多少诚心者，智烛惟求照耀身。"
        ],
        "notes": "",
        "id": "24d0d80de0a781739094c5c532a307ad"
    },
    {
        "author": "释契适",
        "dynasty": "宋",
        "type": "诗",
        "rhythmic": "",
        "title": "观音诗  其六",
        "preface": "",
        "paragraphs": [
            "天花环绕瑞云随，整救湮沦万类时。",
            "贵贱若能勤行愿，死生常得睹容仪。",
            "狻猊番掷琼台角，鹦鹉回翔宝树枝。",
            "永劫只将权实化，有情皆使入无为。"
        ],
        "notes": "",
        "id": "cc2124dbe5f7eb9645ced96439a48d0d"
    },
    {
        "author": "释契适",
        "dynasty": "宋",
        "type": "诗",
        "rhythmic": "",
        "title": "观音诗  其七",
        "preface": "",
        "paragraphs": [
            "水精盘跃锦鳞鱼，閟宇渊沉海岸居。",
            "秀世竹鸣金鸑鷟，观空波涌说蟾蜍。",
            "轻明缨络垂身后，重叠芙蓉衬足初。",
            "曾向梦中潜祐我，烁人仪表降蓬庐。"
        ],
        "notes": "",
        "id": "7c2c81257aad32a6113997ff6bc83329"
    },
    {
        "author": "释契适",
        "dynasty": "宋",
        "type": "诗",
        "rhythmic": "",
        "title": "观音诗  其八",
        "preface": "",
        "paragraphs": [
            "寂照慈威化不同，闻声清净得殊功。",
            "指光远射神龙烛，眉彩修弯帝释弓。",
            "宝器晓凝兰穗露，珠衣秋响桂枝风。",
            "信知万里从人欲，何患周游鬼国中。"
        ],
        "notes": "",
        "id": "50f9cd61b0dad7ceeb49da83b82620ea"
    },
    {
        "author": "释契适",
        "dynasty": "宋",
        "type": "诗",
        "rhythmic": "",
        "title": "观音诗  其九",
        "preface": "",
        "paragraphs": [
            "宴坐琼瑶曲密都，感通宁肯择贤愚。",
            "遍分智慧灯开暗，尽洒清凉雨发枯。",
            "荷拥夕池鲜五色，树凝春砌莹三珠。",
            "波神天女相初从，虚白光中美丈夫。"
        ],
        "notes": "",
        "id": "4d31b1a65260022fb2b8b354504172b7"
    },
    {
        "author": "释契适",
        "dynasty": "宋",
        "type": "诗",
        "rhythmic": "",
        "title": "观音诗  其一〇",
        "preface": "",
        "paragraphs": [
            "觉源非有等差心，物性陶溶逐浅深。",
            "昏惑道中瞻月角，辨才门里听潮音。",
            "彩云轻罩山辉玉，花雨斜飞地涌金。",
            "终拟龙绡图画看，供承香火老东林。"
        ],
        "notes": "",
        "id": "c9814fd7bae9da6a83f6a05e779f5d3c"
    }
]