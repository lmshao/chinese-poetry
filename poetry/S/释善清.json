[
    {
        "author": "释善清",
        "dynasty": "宋",
        "type": "诗",
        "rhythmic": "",
        "title": "偈五首  其一",
        "preface": "",
        "paragraphs": [
            "不出三门九十日，大都只要此心休。",
            "此心休了全无事，天下名山任意游。"
        ],
        "notes": "",
        "id": "2cef9cf3306d981351b4b8bc13b74a75"
    },
    {
        "author": "释善清",
        "dynasty": "宋",
        "type": "诗",
        "rhythmic": "",
        "title": "偈五首  其二",
        "preface": "",
        "paragraphs": [
            "掩息茅堂过六冬，心忘境寂万缘空。",
            "不知幻业从何起，依旧令教振祖风。"
        ],
        "notes": "",
        "id": "1c149907e73dd62a98e97a669f4f9a3c"
    },
    {
        "author": "释善清",
        "dynasty": "宋",
        "type": "诗",
        "rhythmic": "",
        "title": "偈五首  其三",
        "preface": "",
        "paragraphs": [
            "万仞嵯峨鸟道难，剑轮挥处骨毛寒。",
            "泥牛昨夜归沧海，吸得西江水尽干。"
        ],
        "notes": "",
        "id": "85370b43b468dadb679c28bb6401ccc2"
    },
    {
        "author": "释善清",
        "dynasty": "宋",
        "type": "诗",
        "rhythmic": "",
        "title": "偈五首  其四",
        "preface": "",
        "paragraphs": [
            "日入酉，梦幻空花能几久。",
            "百岁光阴二分过，茫茫无限途中走。",
            "告禅人，早回首，莫待春风动杨柳。"
        ],
        "notes": "",
        "id": "2a27f928fc9403b3678202ac6749920c"
    },
    {
        "author": "释善清",
        "dynasty": "宋",
        "type": "诗",
        "rhythmic": "",
        "title": "偈五首  其五",
        "preface": "",
        "paragraphs": [
            "云从龙，风从虎，冬至寒食一百五。",
            "自古相传直至今，南泉不打盐官鼓。",
            "参玄人，休莽卤，甜者甜兮苦者苦。",
            "直截毗卢向上关，莫教错却来时路。"
        ],
        "notes": "",
        "id": "a6d8b25ec16003dc7a546b5565ca98a2"
    },
    {
        "author": "释善清",
        "dynasty": "宋",
        "type": "诗",
        "rhythmic": "",
        "title": "读法界观",
        "preface": "",
        "paragraphs": [
            "多中即一一中多，浪里全提水是波。",
            "波水灭时多一尽，日轮当午见星河。"
        ],
        "notes": "",
        "id": "ac8b19301bead00ad9db9f486371593e"
    },
    {
        "author": "释善清",
        "dynasty": "宋",
        "type": "诗",
        "rhythmic": "",
        "title": "送临安南荡崇觉空禅师偈",
        "preface": "",
        "paragraphs": [
            "十年聚首龙峰寺，一悟真空万境闲。",
            "此去随缘且高隠，莫将名字落人间。"
        ],
        "notes": "",
        "id": "7355a42ae4e612a5fcb736ba3218871b"
    },
    {
        "author": "释善清",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "随随随，昔昔昔，随随随后无人识。",
            "夜来明月上高峰，元来祇是这个贼。"
        ],
        "notes": "",
        "id": "9b9c6297acb947b291c1fec3f27c2eba"
    },
    {
        "author": "释善清",
        "dynasty": "宋",
        "type": "诗",
        "rhythmic": "",
        "title": "颂二首  其一",
        "preface": "",
        "paragraphs": [
            "铜砂锣里油清浄，照见尘中旧主人。",
            "寄语禅人猛参取，莫教孤负此生身。"
        ],
        "notes": "",
        "id": "5a863e6eb26c193e8028e3b08bcfbb9d"
    },
    {
        "author": "释善清",
        "dynasty": "宋",
        "type": "诗",
        "rhythmic": "",
        "title": "颂二首  其二",
        "preface": "",
        "paragraphs": [
            "八万四千非一一，七金山内海滔滔。",
            "妙高峰顶平如掌，谁把长竿钓巨鼇。"
        ],
        "notes": "",
        "id": "b700e9447059d8b9a451191f070e161b"
    }
]