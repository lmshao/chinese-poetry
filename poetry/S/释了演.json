[
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "偈颂十一首  其一",
        "preface": "",
        "paragraphs": [
            "谁庵不会说禅，一向外边之绕。",
            "鸣鼓集众升堂，岂容乱开臭口。",
            "而今无计可为，谩把屎肠抖擞。",
            "瞎驴趁队过新罗，惊起南辰藏北斗。"
        ],
        "notes": "",
        "id": "084af38afedb9fb6b628b1e57d4c1af9"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "偈颂十一首  其二",
        "preface": "",
        "paragraphs": [
            "扑落非他物，纵横不是尘。",
            "山河并大地，全露法王身。"
        ],
        "notes": "",
        "id": "5cab7870eb392d9d3c988f03817665c3"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "偈颂十一首  其三",
        "preface": "",
        "paragraphs": [
            "昨日闹浩浩，今朝静悄悄。",
            "静悄悄处闹浩浩，闹浩浩处静悄悄。"
        ],
        "notes": "",
        "id": "66a8a2bec739e86c8ee02e89b81d1c00"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "偈颂十一首  其四",
        "preface": "",
        "paragraphs": [
            "高高峰顶云，散作人间雨。",
            "一句绝誵讹，相逢莫错举。",
            "不错举，猫儿偏解捉老鼠。"
        ],
        "notes": "",
        "id": "045d3b3be71ffc344e4d659b9787fe7e"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "偈颂十一首  其五",
        "preface": "",
        "paragraphs": [
            "今朝四月初一，即辰孟夏渐热。",
            "伏惟大众增休，各各眼横鼻直。",
            "若谓世谛流通，燋盘重添艾灸。",
            "若作佛法商量，瞎汉扶篱摸壁。",
            "还相委悉么，只为分明极。"
        ],
        "notes": "",
        "id": "4725f74cad7b89d8b4cb50b0e72da0d0"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "偈颂十一首  其六",
        "preface": "",
        "paragraphs": [
            "前来半斤，后来八两。",
            "斤两分明，一对漆桶。"
        ],
        "notes": "",
        "id": "6855b3c348ee344274ae221f5aa4b559"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "偈颂十一首  其七",
        "preface": "",
        "paragraphs": [
            "时当亚岁，节届书云。",
            "不萌枝上唤春归，无影树头增秀色。"
        ],
        "notes": "",
        "id": "8d29866dc292adcdab3087e3cd26b735"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "偈颂十一首  其八",
        "preface": "",
        "paragraphs": [
            "腊月一，雪冻草枯，水寒冰结。",
            "黄河绝流，虚空迸裂。",
            "若将此语定纲宗，敢保老兄犹未彻。"
        ],
        "notes": "",
        "id": "dc99d5b06c59852fae57b7fadfea47f0"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "偈颂十一首  其九",
        "preface": "",
        "paragraphs": [
            "四海共遵灵鹫制，九旬禁足自萧然。",
            "饥餐渴饮随缘过，禅道是非扫一边。",
            "知我者谓我深锥痛劄，不知我者谓我吊影扬鞭。",
            "毕竟如何，月中丹桂和根拔，水底泥牛蓦角牵。"
        ],
        "notes": "",
        "id": "7eea11fdb0beef3155eac7c3841f29af"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "偈颂十一首  其一〇",
        "preface": "",
        "paragraphs": [
            "即心即拂，千山万水。",
            "非心非佛，草窠里辊。",
            "向上一路千圣，不传热椀鸣声。",
            "三边若得浑无事，四海何愁不太平。"
        ],
        "notes": "",
        "id": "d10ed7a4f26ea9eb9fcae33c600d5903"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "偈颂十一首  其一一",
        "preface": "",
        "paragraphs": [
            "踢倒飞来回首去，倒骑佛殿出皇都。",
            "须知此外封疆阙，八面腾腾任卷舒。"
        ],
        "notes": "",
        "id": "bdec39b0320cb86b629c1aec35628019"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "颂古三首  其一",
        "preface": "",
        "paragraphs": [
            "倒握毒蛇横古路，背骑猛虎舞三台。",
            "收来放去无多子，铁眼铜睛被活埋。"
        ],
        "notes": "",
        "id": "e1316bf8bd5afa68cd3c2f67dbe4368f"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "颂古三首  其二",
        "preface": "",
        "paragraphs": [
            "赵州狗子无佛性，当空掘出秦时镜。",
            "光明浑不见星儿，上下四维俱彻映。"
        ],
        "notes": "",
        "id": "57cd14056396003093dd8ed39b6cc6c0"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "颂古三首  其三",
        "preface": "",
        "paragraphs": [
            "袖中宝剑摩星斗，肘后灵符照八方。",
            "拨转目前关捩子，从教天下竟忙忙。"
        ],
        "notes": "",
        "id": "e8b6ed41e9bc79a66d26b0588931f3cb"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "衡阳别妙喜老师",
        "preface": "",
        "paragraphs": [
            "倒骑铁马渡潇湘，涧草岩花不覆藏。",
            "回雁峰高亲到顶，了无佛法可商量。"
        ],
        "notes": "",
        "id": "1b2c780c084f4b4622f8b0c80e2e1e7f"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "寄育王廓和尚",
        "preface": "",
        "paragraphs": [
            "向来事业俱荒废，即体生涯迥一空。",
            "渐愧此身无被盖，百般痴钝玷宗风。"
        ],
        "notes": "",
        "id": "8df856daab23fb728f87046b5e708b53"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "石佛",
        "preface": "",
        "paragraphs": [
            "积念有年瞻石佛，今朝一见绝疑猜。",
            "都卢面目只如此，却道三生凿出来。"
        ],
        "notes": "",
        "id": "4aeb0a694952881eb03635c23574c575"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "空谷",
        "preface": "",
        "paragraphs": [
            "谷空空谷谷空空，空谷全超万象中。",
            "流水落花浑不见，清风明月却相容。"
        ],
        "notes": "",
        "id": "cc294596596e2d5c678ac6d7146d4d2b"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "与禅人",
        "preface": "",
        "paragraphs": [
            "家山有路应须到，到得家山未是归。",
            "拈转杖头俱划断，好看午夜太阳辉。"
        ],
        "notes": "",
        "id": "13b92f551bfc295ef880621b365b62fe"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "颂古九首  其一",
        "preface": "",
        "paragraphs": [
            "二祖无端向少林，庭前立雪到腰深。",
            "直饶觅得心无有，未免全身被陆沉。"
        ],
        "notes": "",
        "id": "9c77bfc1832cfbb6cbd93e7c64d12d60"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "颂古九首  其二",
        "preface": "",
        "paragraphs": [
            "不是心，不是佛，不是物，为君击碎精灵窟。",
            "天上人间知不知，鼻孔依前空突兀。"
        ],
        "notes": "",
        "id": "d3c5cb6aa0217bf62ab11b8c4283416c"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "颂古九首  其三",
        "preface": "",
        "paragraphs": [
            "忽闻幕下哭哀哀，顿使天台对五台。",
            "风月一天今古在，通身是口也难开。"
        ],
        "notes": "",
        "id": "7c92d7359c455b1ddf480d65714a42f2"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "颂古九首  其四",
        "preface": "",
        "paragraphs": [
            "沩山得体，仰山得用。",
            "体用俱全，梦中说梦。"
        ],
        "notes": "",
        "id": "9eb4b771a1a6c69001a3a4cb16d91ca5"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "颂古九首  其五",
        "preface": "",
        "paragraphs": [
            "黄蘗堂前吃棒去，大愚肋下筑拳来。",
            "若言佛法无多子，到底分明眼未开。"
        ],
        "notes": "",
        "id": "acc49aa9be1d5b9e747636ec3d849600"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "颂古九首  其六",
        "preface": "",
        "paragraphs": [
            "临行特地扬家丑，带累傍人满面惭。",
            "霹雳一声云雨散，至今父子未相谙。"
        ],
        "notes": "",
        "id": "043f886618d9429eadc49a1f129f1b73"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "颂古九首  其七",
        "preface": "",
        "paragraphs": [
            "灵云亲说悟桃花，端的无疑眼里沙。",
            "纵使玄沙言未彻，相逢且吃赵州茶。"
        ],
        "notes": "",
        "id": "9916fe34520619ae4063f4fc793c5fe0"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "颂古九首  其八",
        "preface": "",
        "paragraphs": [
            "俱胝一指禅，古今成话欛。",
            "打破鬼门关，露柱寻无罅。"
        ],
        "notes": "",
        "id": "c1a0f4f06a11c29772acda7a14132e77"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "颂古九首  其九",
        "preface": "",
        "paragraphs": [
            "兴化棒头轰霹雳，克宾脚下走尘烟。",
            "若无塞外将军令，那得嘉名四海传。"
        ],
        "notes": "",
        "id": "de3e8d658361be0ccb6d80bcdda66199"
    }
]