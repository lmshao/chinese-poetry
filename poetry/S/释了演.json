[
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "偈颂十一首  其一",
        "preface": "",
        "paragraphs": [
            "谁庵不会说禅，一向外边之绕。",
            "鸣鼓集众升堂，岂容乱开臭口。",
            "而今无计可为，谩把屎肠抖擞。",
            "瞎驴趁队过新罗，惊起南辰藏北斗。"
        ],
        "notes": "",
        "id": "2e611e796d6877a2cb9fc41b21a94aa2"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "偈颂十一首  其二",
        "preface": "",
        "paragraphs": [
            "扑落非他物，纵横不是尘。",
            "山河并大地，全露法王身。"
        ],
        "notes": "",
        "id": "d59bfd5e01cd3f9c83522fffa3d62088"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "偈颂十一首  其三",
        "preface": "",
        "paragraphs": [
            "昨日闹浩浩，今朝静悄悄。",
            "静悄悄处闹浩浩，闹浩浩处静悄悄。"
        ],
        "notes": "",
        "id": "55043ba6614d8e6e6c222bb714e6dbfd"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "偈颂十一首  其四",
        "preface": "",
        "paragraphs": [
            "高高峰顶云，散作人间雨。",
            "一句绝誵讹，相逢莫错举。",
            "不错举，猫儿偏解捉老鼠。"
        ],
        "notes": "",
        "id": "f7c6e2a84014a5506ce1dcac4ef83aef"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "偈颂十一首  其五",
        "preface": "",
        "paragraphs": [
            "今朝四月初一，即辰孟夏渐热。",
            "伏惟大众增休，各各眼横鼻直。",
            "若谓世谛流通，燋盘重添艾灸。",
            "若作佛法商量，瞎汉扶篱摸壁。",
            "还相委悉么，只为分明极。"
        ],
        "notes": "",
        "id": "9c26ea52826ed08da04556f6cdd7e175"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "偈颂十一首  其六",
        "preface": "",
        "paragraphs": [
            "前来半斤，后来八两。",
            "斤两分明，一对漆桶。"
        ],
        "notes": "",
        "id": "5798492a35d6367a150a25542b85b52d"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "偈颂十一首  其七",
        "preface": "",
        "paragraphs": [
            "时当亚岁，节届书云。",
            "不萌枝上唤春归，无影树头增秀色。"
        ],
        "notes": "",
        "id": "5b7d99a4521ddf323830ce36b9db701d"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "偈颂十一首  其八",
        "preface": "",
        "paragraphs": [
            "腊月一，雪冻草枯，水寒冰结。",
            "黄河绝流，虚空迸裂。",
            "若将此语定纲宗，敢保老兄犹未彻。"
        ],
        "notes": "",
        "id": "6a5ba3509af51300a5078bcf50f9004b"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "偈颂十一首  其九",
        "preface": "",
        "paragraphs": [
            "四海共遵灵鹫制，九旬禁足自萧然。",
            "饥餐渴饮随缘过，禅道是非扫一边。",
            "知我者谓我深锥痛劄，不知我者谓我吊影扬鞭。",
            "毕竟如何，月中丹桂和根拔，水底泥牛蓦角牵。"
        ],
        "notes": "",
        "id": "f6fd34a579a2994d5b92d3da071b25a8"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "偈颂十一首  其一○",
        "preface": "",
        "paragraphs": [
            "即心即拂，千山万水。",
            "非心非佛，草窠里辊。",
            "向上一路千圣，不传热椀鸣声。",
            "三边若得浑无事，四海何愁不太平。"
        ],
        "notes": "",
        "id": "9edc8e69db3323d21389bc30e17a2643"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "偈颂十一首  其一一",
        "preface": "",
        "paragraphs": [
            "踢倒飞来回首去，倒骑佛殿出皇都。",
            "须知此外封疆阙，八面腾腾任卷舒。"
        ],
        "notes": "",
        "id": "7bbea242f410b9a8a39c532b3cd6036d"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "颂古三首  其一",
        "preface": "",
        "paragraphs": [
            "倒握毒蛇横古路，背骑猛虎舞三台。",
            "收来放去无多子，铁眼铜睛被活埋。"
        ],
        "notes": "",
        "id": "a997b97c1e92cb5c0de256b2e15c675a"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "颂古三首  其二",
        "preface": "",
        "paragraphs": [
            "赵州狗子无佛性，当空掘出秦时镜。",
            "光明浑不见星儿，上下四维俱彻映。"
        ],
        "notes": "",
        "id": "f53869631f05f525905947f8668d9834"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "颂古三首  其三",
        "preface": "",
        "paragraphs": [
            "袖中宝剑摩星斗，肘后灵符照八方。",
            "拨转目前关捩子，从教天下竟忙忙。"
        ],
        "notes": "",
        "id": "555205d69f11abcea7dba63c0f5e82df"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "衡阳别妙喜老师",
        "preface": "",
        "paragraphs": [
            "倒骑铁马渡潇湘，涧草岩花不覆藏。",
            "回雁峰高亲到顶，了无佛法可商量。"
        ],
        "notes": "",
        "id": "66dbd66f4306838ec6c67bd31761ef82"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "寄育王廓和尚",
        "preface": "",
        "paragraphs": [
            "向来事业俱荒废，即体生涯迥一空。",
            "渐愧此身无被盖，百般痴钝玷宗风。"
        ],
        "notes": "",
        "id": "10af6df0508ff922960c30708c5425cf"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "石佛",
        "preface": "",
        "paragraphs": [
            "积念有年瞻石佛，今朝一见绝疑猜。",
            "都卢面目只如此，却道三生凿出来。"
        ],
        "notes": "",
        "id": "8e499b403da443f01bf6f130c845ee53"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "空谷",
        "preface": "",
        "paragraphs": [
            "谷空空谷谷空空，空谷全超万象中。",
            "流水落花浑不见，清风明月却相容。"
        ],
        "notes": "",
        "id": "b2ee977c23e22e9e5b2a69c6db5fcbb0"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "与禅人",
        "preface": "",
        "paragraphs": [
            "家山有路应须到，到得家山未是归。",
            "拈转杖头俱划断，好看午夜太阳辉。"
        ],
        "notes": "",
        "id": "f10fef491fe18f2f50523c927a937b47"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "颂古九首  其一",
        "preface": "",
        "paragraphs": [
            "二祖无端向少林，庭前立雪到腰深。",
            "直饶觅得心无有，未免全身被陆沉。"
        ],
        "notes": "",
        "id": "85409fb37e3931781b39175dcad595cf"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "颂古九首  其二",
        "preface": "",
        "paragraphs": [
            "不是心，不是佛，不是物，为君击碎精灵窟。",
            "天上人间知不知，鼻孔依前空突兀。"
        ],
        "notes": "",
        "id": "1705ae086f370aa43ec5e00555e56ae0"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "颂古九首  其三",
        "preface": "",
        "paragraphs": [
            "忽闻幕下哭哀哀，顿使天台对五台。",
            "风月一天今古在，通身是口也难开。"
        ],
        "notes": "",
        "id": "90b6d7465670c0a08cd83d9ec2c1fc53"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "颂古九首  其四",
        "preface": "",
        "paragraphs": [
            "沩山得体，仰山得用。",
            "体用俱全，梦中说梦。"
        ],
        "notes": "",
        "id": "38aa85788b91c99754df51f7b5c6439a"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "颂古九首  其五",
        "preface": "",
        "paragraphs": [
            "黄蘗堂前吃棒去，大愚肋下筑拳来。",
            "若言佛法无多子，到底分明眼未开。"
        ],
        "notes": "",
        "id": "32a2eb0f746201dbac857fdafc8c2ecb"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "颂古九首  其六",
        "preface": "",
        "paragraphs": [
            "临行特地扬家丑，带累傍人满面惭。",
            "霹雳一声云雨散，至今父子未相谙。"
        ],
        "notes": "",
        "id": "fee59f85c1cee8682b96f9e68f6017eb"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "颂古九首  其七",
        "preface": "",
        "paragraphs": [
            "灵云亲说悟桃花，端的无疑眼里沙。",
            "纵使玄沙言未彻，相逢且吃赵州茶。"
        ],
        "notes": "",
        "id": "d1de76f43e4fc518e9b62f3e92ff7734"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "颂古九首  其八",
        "preface": "",
        "paragraphs": [
            "俱胝一指禅，古今成话欛。",
            "打破鬼门关，露柱寻无罅。"
        ],
        "notes": "",
        "id": "6d331ebdc1d470efc9b75fe60835a667"
    },
    {
        "author": "释了演",
        "dynasty": "宋",
        "type": "诗",
        "rhythmic": "",
        "title": "颂古九首  其九",
        "preface": "",
        "paragraphs": [
            "兴化棒头轰霹雳，克宾脚下走尘烟。",
            "若无塞外将军令，那得嘉名四海传。"
        ],
        "notes": "",
        "id": "8a11df47070cac012f4cfab2f367b63a"
    }
]