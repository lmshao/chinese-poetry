[
    {
        "author": "孙宗闵",
        "dynasty": "唐",
        "type": "诗",
        "rhythmic": "",
        "title": "恺悌诗（幷序） 澄俗二章（章十句）",
        "preface": "",
        "paragraphs": [
            "（上缺）物有方。",
            "口含大宪，手提国纲。",
            "实邦之翰，为民之防。",
            "宵沉狺吠，晨无饮羊。",
            "千古是仰，昭其耿光。",
            "（按：此诗题称二章，仅存后章，前章已失去。",
            "）。"
        ],
        "notes": "",
        "id": "b82350066f149cc27b7f64eea22091eb"
    },
    {
        "author": "孙宗闵",
        "dynasty": "唐",
        "type": "诗",
        "rhythmic": "",
        "title": "恺悌诗（幷序） 心如水兮二章（一章十句，一章八句）（心如水兮，志尚清洁矣。） 一",
        "preface": "",
        "paragraphs": [
            "我公之心，含渊濬洁。",
            "挹之弥冲，酌而莫竭。",
            "灵府汪洋，璇源莹彻。",
            "若鉴之明，如井之洌。",
            "利物至柔，漱芳弥潏。",
            "。"
        ],
        "notes": "",
        "id": "7ece9b8009ce5e7e952c692c4b5f154d"
    },
    {
        "author": "孙宗闵",
        "dynasty": "唐",
        "type": "诗",
        "rhythmic": "",
        "title": "恺悌诗（幷序） 心如水兮二章（一章十句，一章八句）（心如水兮，志尚清洁矣。） 二",
        "preface": "",
        "paragraphs": [
            "行业滋茂，言泉洞开。",
            "浸仁沐义，津贤育材。",
            "润无不洒，清而不回。",
            "叔度之顷，公何远哉。"
        ],
        "notes": "",
        "id": "ecba44c142f10e74df903fcac8ce4674"
    },
    {
        "author": "孙宗闵",
        "dynasty": "唐",
        "type": "诗",
        "rhythmic": "",
        "title": "恺悌诗（幷序） 惠风二章（一章十二句，一章八句）（惠风，民被赐也。） 一",
        "preface": "",
        "paragraphs": [
            "习习惠风，施于千里。",
            "吹淡民心，洽兹仁理。",
            "动必响臻，应如草靡。",
            "泠泠四驰，飘飘中起。",
            "利物厚生，条纲振纪。",
            "鼓音埙箎，发馨兰芷。"
        ],
        "notes": "",
        "id": "8749edec5e06e86b0abee8e62d72a5f3"
    },
    {
        "author": "孙宗闵",
        "dynasty": "唐",
        "type": "诗",
        "rhythmic": "",
        "title": "恺悌诗（幷序） 惠风二章（一章十二句，一章八句）（惠风，民被赐也。） 二",
        "preface": "",
        "paragraphs": [
            "猎野班春，苏萌润坼。",
            "腾茂英英，扬光赫赫。",
            "福介群黎，欢飞广陌。",
            "敢继周诗，式歌召伯。"
        ],
        "notes": "",
        "id": "80051355f473ff7e9736a569eef29d3c"
    },
    {
        "author": "孙宗闵",
        "dynasty": "唐",
        "type": "诗",
        "rhythmic": "",
        "title": "恺悌诗（幷序） 慎独二章（一章十句，一章八句）（慎独，闭邪存其诚也。） 一",
        "preface": "",
        "paragraphs": [
            "恐惧不覩，诫慎不闻。",
            "我公慎独，于斯洞分。",
            "微既莫显，隐何可云？",
            "温树奚问，谏草自焚。",
            "克谨天戒，允符帝文。"
        ],
        "notes": "",
        "id": "06de085ee0741dd147286a17fb1642b0"
    },
    {
        "author": "孙宗闵",
        "dynasty": "唐",
        "type": "诗",
        "rhythmic": "",
        "title": "恺悌诗（幷序） 慎独二章（一章十句，一章八句）（慎独，闭邪存其诚也。） 二",
        "preface": "",
        "paragraphs": [
            "仲舒格言，许绪深旨。",
            "灵怀发中，神资素履。",
            "吻契洵猷，践扬前轨。",
            "蔼蔼令名，烂光青史。"
        ],
        "notes": "",
        "id": "9de7c4dbf9557e214587ed55e9601e6b"
    },
    {
        "author": "孙宗闵",
        "dynasty": "唐",
        "type": "诗",
        "rhythmic": "",
        "title": "恺悌诗（幷序） 良哉二章（一章十句，一章十二句）（良哉，协帝赉也。） 一",
        "preface": "",
        "paragraphs": [
            "巨望弥耸，其德不回。",
            "乃眷西顾，赉公贤才。",
            "帝曰钦往，时称良哉。",
            "乃邦之彦，实民之怀。",
            "飞荣骊阙，进秩兰台。",
            "。"
        ],
        "notes": "",
        "id": "28f0f43307009ea25f87898f934f4c06"
    },
    {
        "author": "孙宗闵",
        "dynasty": "唐",
        "type": "诗",
        "rhythmic": "",
        "title": "恺悌诗（幷序） 良哉二章（一章十句，一章十二句）（良哉，协帝赉也。） 二",
        "preface": "",
        "paragraphs": [
            "铜虎分符，朱藩戒路。",
            "棠郊去思，潼江来暮。",
            "恂恂德心，汪汪轨度。",
            "宽不容姧，直上不抵忤。",
            "煌煌发辉，绰绰垂裕。",
            "翊彼天聪，克昌景祚。"
        ],
        "notes": "",
        "id": "93b7a8609b29ef341c698a3a6174ad21"
    },
    {
        "author": "孙宗闵",
        "dynasty": "唐",
        "type": "诗",
        "rhythmic": "",
        "title": "恺悌诗（幷序） 宜兮一章（二十句）（宜兮，洽民心也。）",
        "preface": "",
        "paragraphs": [
            "启藩斯境，民之宜兮。",
            "令必响赴，动而悦随。",
            "濬明宣哲，淑慎经彝。",
            "善化郁郁，群心披披。",
            "我有惸独，公则安之，我有弟子，公则教之。",
            "匪民之宜，实德之基，实邦之基。",
            "帝典昭灼，王度清夷。",
            "说命将举，慰兹群黎。"
        ],
        "notes": "",
        "id": "86acfcdcf50d458eb53bf8995808bc1f"
    },
    {
        "author": "孙宗闵",
        "dynasty": "唐",
        "type": "诗",
        "rhythmic": "",
        "title": "恺悌诗（幷序） 里无叹兮二章（一章十二句，一章□句）（里无叹兮，洽颂声也。） 一",
        "preface": "",
        "paragraphs": [
            "公之来矣，里无叹兮。",
            "清猷濬发，舆颂争驰。",
            "仁声旁达，廉风□□。",
            "□白携手，其乐如之。",
            "流转保业，其心归心。",
            "□不□响，耕无随时。"
        ],
        "notes": "",
        "id": "ef9d7e60a4337eb9335a72884c6171e2"
    },
    {
        "author": "孙宗闵",
        "dynasty": "唐",
        "type": "诗",
        "rhythmic": "",
        "title": "恺悌诗（幷序） 里无叹兮二章（一章十二句，一章□句）（里无叹兮，洽颂声也。） 二",
        "preface": "",
        "paragraphs": [
            "连衽架肩，途歌巷咏。",
            "邵杜宣慈，（下缺）庭，永膺休命。"
        ],
        "notes": "",
        "id": "8b026ebbbd71c54c7ee722814f631902"
    },
    {
        "author": "孙宗闵",
        "dynasty": "唐",
        "type": "诗",
        "rhythmic": "",
        "title": "恺悌诗（幷序） 翼翼谨心二章（一章十二句，[一章□句]）（翼翼谨心，莅事也。） 一",
        "preface": "",
        "paragraphs": [
            "克己温温，秉心翼翼。",
            "静以保（下缺）融，沉诵渊塞。",
            "言必再思，动不过则。",
            "（下缺）。"
        ],
        "notes": "",
        "id": "9c8e7b5c53af38d15cd0b47aa9eb10e3"
    },
    {
        "author": "孙宗闵",
        "dynasty": "唐",
        "type": "诗",
        "rhythmic": "",
        "title": "恺悌诗（幷序） 翼翼谨心二章（一章十二句，[一章□句]）（翼翼谨心，莅事也。） 二",
        "preface": "",
        "paragraphs": [
            "（上缺）阳，辉光日新。",
            "兢庄率清，纯操持（下缺）诵坐，永昭臣邻。",
            "。"
        ],
        "notes": "",
        "id": "01bdfb0c348fe9642aecb43a5f515d40"
    },
    {
        "author": "孙宗闵",
        "dynasty": "唐",
        "type": "诗",
        "rhythmic": "",
        "title": "恺悌诗（幷序） 千里蒸蒸二章（十句）",
        "preface": "",
        "paragraphs": [
            "（上缺）教里闾勃兴远是効敦□崇德（下缺）心因，慕之慎□。",
            "□纪敦淡，黎庶咸归。",
            "（下缺）公之（下缺）（按：此诗二章，因残泐已无从分析，姑连录。",
            "）。"
        ],
        "notes": "",
        "id": "65538e1b8783cfacf91a1aed341c2fe1"
    },
    {
        "author": "孙宗闵",
        "dynasty": "唐",
        "type": "诗",
        "rhythmic": "",
        "title": "恺悌诗（幷序） 慎□（诗缺）（慎□，无枉也。）",
        "preface": "",
        "paragraphs": [
            "空（按：以上组诗及序，皆录自光绪《潼川府志》卷九、民国《三台县志》卷二十一。",
            "《三台县志》云：此诗石刻为正书小楷，首题前进士孙宗闵撰，旧存文庙《干禄碑》侧，民国初毁于兵。",
            "）。"
        ],
        "notes": "",
        "id": "b9cc6f892cd7017e027dc046c107f695"
    }
]