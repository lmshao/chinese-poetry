[
    {
        "author": "宋昱",
        "dynasty": "唐",
        "type": "诗",
        "rhythmic": "",
        "title": "晓次荆江",
        "preface": "",
        "paragraphs": [
            "孤舟大江水，水涉无昏曙。",
            "雨暗迷津时，云生望乡处。",
            "渔翁闲自乐，樵客纷多虑。",
            "秋色湖上山，归心日边树。",
            "徒称竹箭美，未得枫林趣。",
            "向夕垂钓还，吾从落潮去。"
        ],
        "notes": "",
        "id": "6519e1eea185d65e1a15c3b786497e98"
    },
    {
        "author": "宋昱",
        "dynasty": "唐",
        "type": "诗",
        "rhythmic": "",
        "title": "题石窟寺",
        "preface": "",
        "paragraphs": [
            "梵宇开金地，香龛凿铁围。",
            "影中群象动，空里众灵飞。",
            "簷牖笼朱旭，房廊挹翠微。",
            "瑞莲生佛步，瑶树挂天衣。",
            "邀福功虽在，兴王代久非。",
            "谁知云朔外，更覩化胡归。"
        ],
        "notes": "",
        "id": "ca8ae86b8b09642c76a1d3a122ea8308"
    },
    {
        "author": "宋昱",
        "dynasty": "唐",
        "type": "诗",
        "rhythmic": "",
        "title": "樟亭观涛",
        "preface": "",
        "paragraphs": [
            "涛来势转雄，猎猎驾长风。",
            "雷震云霓里，山飞霜雪中。",
            "激流起平地，吹涝上侵空。",
            "翕辟乾坤异，盈虚日月同。",
            "艅艎从陆起，洲浦隔阡通。",
            "跳沫喷岩翠，翻波带景红。",
            "怒湍初抵北，却浪复归东。",
            "寂听堪增勇，晴看自发蒙。",
            "伍生传或谬，枚叟说难穷。",
            "来信应无已，申威亦匪躬。",
            "冲腾如决胜，回合似相攻。",
            "委质任平视，谁能涯始终。"
        ],
        "notes": "",
        "id": "89bd7662b09a35455c7360032983323f"
    }
]