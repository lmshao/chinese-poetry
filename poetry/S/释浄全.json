[
    {
        "author": "释浄全",
        "dynasty": "宋",
        "type": "诗",
        "rhythmic": "",
        "title": "摘椒颂",
        "preface": "",
        "paragraphs": [
            "含烟带露已经秋，颗颗通红气味周。",
            "突出眼睛开口笑，这回不恋旧枝头。"
        ],
        "notes": "",
        "id": "b0178459944c71ed0f3a42e7ca4bb2f6"
    },
    {
        "author": "释浄全",
        "dynasty": "宋",
        "type": "诗",
        "rhythmic": "",
        "title": "答松源和尚举竹篦话颂",
        "preface": "",
        "paragraphs": [
            "黑漆竹篦握起，迅雷不及掩耳。",
            "德山临济茫然，懵底如何插嘴。"
        ],
        "notes": "",
        "id": "1ab9f04fd5b45ecfc5ec74e845235354"
    },
    {
        "author": "释浄全",
        "dynasty": "宋",
        "type": "诗",
        "rhythmic": "",
        "title": "答大慧举灵云悟桃花颂",
        "preface": "",
        "paragraphs": [
            "灵云一见两眉横，引得渔翁良计生。",
            "白浪起时抛一钓，任教鱼鼈竞头争。"
        ],
        "notes": "",
        "id": "e7cce1cf5cc69f5a79fad102410026f6"
    },
    {
        "author": "释浄全",
        "dynasty": "宋",
        "type": "诗",
        "rhythmic": "",
        "title": "自赞",
        "preface": "",
        "paragraphs": [
            "匙挑不上个村夫，文墨胸中一点无。",
            "曾把虚空揣出骨，恶声赢得满江湖。"
        ],
        "notes": "",
        "id": "f3a5ed32b498fd0219fb6238138d9560"
    },
    {
        "author": "释浄全",
        "dynasty": "宋",
        "type": "诗",
        "rhythmic": "",
        "title": "颂古三首  其一",
        "preface": "",
        "paragraphs": [
            "此老从来谩自夸，无端病眼见空华。",
            "直教当下超三际，检点将来未到家。"
        ],
        "notes": "",
        "id": "e94c94e098c7f44a4ab897873618802e"
    },
    {
        "author": "释浄全",
        "dynasty": "宋",
        "type": "诗",
        "rhythmic": "",
        "title": "颂古三首  其二",
        "preface": "",
        "paragraphs": [
            "是见受时眼著屑，见如不受事犹乖。",
            "贼身已露徒囘首，鬼面神头一处埋。"
        ],
        "notes": "",
        "id": "bfdc6c295684f75c20dd59d341f2c55d"
    },
    {
        "author": "释浄全",
        "dynasty": "宋",
        "type": "诗",
        "rhythmic": "",
        "title": "颂古三首  其三",
        "preface": "",
        "paragraphs": [
            "毗耶城里老维摩，一默无言诡诈多。",
            "三万二千师子座，一时掀倒看如何。"
        ],
        "notes": "",
        "id": "7f543fa3dc3d66fef70f6b166ad63cf6"
    }
]