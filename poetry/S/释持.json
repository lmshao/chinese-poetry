[
    {
        "author": "释持",
        "dynasty": "宋",
        "type": "诗",
        "rhythmic": "",
        "title": "酬普首座偈",
        "preface": "",
        "paragraphs": [
            "性空老人何快活，只有三衣并一钵。",
            "丛林端的死心儿，见胆开谈心豁豁。",
            "有时吹笛当言说，一声吹落西江月。",
            "桃花庵中快活时，往往观者舞不彻。",
            "甚道理，能欢悦，摇手向人应道别。",
            "堪笑无人知此意，尽道称锤硬似铁。",
            "难瞒唯有当行家，为报临机莫漏泄。"
        ],
        "notes": "",
        "id": "fa8b1fe60c02816c57b4da279f74358b"
    },
    {
        "author": "释持",
        "dynasty": "宋",
        "type": "诗",
        "rhythmic": "",
        "title": "悼普首座偈",
        "preface": "",
        "paragraphs": [
            "僧不僧，俗不俗，曾得死心亲付嘱。",
            "平生知命只逍遥，行道苦无清浄福。",
            "东西南北放痴憨，七十七年𢝘怪足。",
            "黍桶里著到，波涛里洗浴，个中谁会无生曲。",
            "随潮流去又流归，莫是庵前恋筇竹。",
            "呵呵呵，老大哥，快活谁人奈汝何。"
        ],
        "notes": "",
        "id": "357b4d00b4bae90b6bee4faf0efa5ccf"
    },
    {
        "author": "释持",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "休将碧落中秋节，来并曹溪无相月。",
            "冷淡无关玉兔光，虚明直透银蟾穴。",
            "圆不圆，缺不缺，一道灵光无间歇。",
            "照人何处不分明，直下承当眼添屑。",
            "本无生，亦无灭，只有休心最亲切。",
            "采石江头弄影时，谪仙到此空颠蹶。"
        ],
        "notes": "",
        "id": "7e2e7579300b7acffaab092175b12602"
    },
    {
        "author": "释持",
        "dynasty": "宋",
        "type": "诗",
        "rhythmic": "",
        "title": "中秋不见月偈",
        "preface": "",
        "paragraphs": [
            "悟心容易息心难，息得心源到处闲。",
            "斗转星移天欲晓，白云依旧覆青山。"
        ],
        "notes": "",
        "id": "4a1b565b83f1ee0520fccc3deab35a00"
    },
    {
        "author": "释持",
        "dynasty": "宋",
        "type": "诗",
        "rhythmic": "",
        "title": "嘲妙普偈",
        "preface": "",
        "paragraphs": [
            "咄哉老性空，刚要馁鱼鼈。",
            "去不索性去，祇管向人说。"
        ],
        "notes": "",
        "id": "edb06e85fa51fca014007cdd00537ea4"
    }
]