[
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其一",
        "preface": "",
        "paragraphs": [
            "五蕴出头一段空，同门出入不相逢。",
            "无量劫来赁屋住，到头不识主人公。"
        ],
        "notes": "",
        "id": "b844601a9d6a057900b96a85bfd797a8"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其二",
        "preface": "",
        "paragraphs": [
            "童顶云衣野兴浓，清斋淡话有何穷。",
            "春归簷幕千家雨，月满楼台一笛风。"
        ],
        "notes": "",
        "id": "cfa099c1618c01a28d155274efc7928b"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其三",
        "preface": "",
        "paragraphs": [
            "涂灰抹土添光彩，社舞村歌笑己躬。",
            "堪笑当年呆得好，百无一解诉心空。",
            "星拱北，水朝东，月落千江体一同。",
            "能向海门深处辊，行船谁怕打头风。"
        ],
        "notes": "",
        "id": "cf7c773b849171568a80c91cd7a3e142"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其四",
        "preface": "",
        "paragraphs": [
            "西土尊师故纸罗，南方历祖葛藤窠。",
            "临风剔起透青眼，跟脚从头觑破那。",
            "阿呵呵，会也么，尺水休夸一丈波。",
            "幕天席地生涯阔，敌胜吹毛不用磨。"
        ],
        "notes": "",
        "id": "d83d5739ea9af3db9470e015b388237b"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其五",
        "preface": "",
        "paragraphs": [
            "不守师承不会禅，饥来吃饭困来眠。",
            "平常肯恃拳头大，冷地干赢空劫前。"
        ],
        "notes": "",
        "id": "78a137ce2c0581803cee4b9f603c11f1"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其六",
        "preface": "",
        "paragraphs": [
            "目击泄天机，梅天散花雨。",
            "稽首毗卢师，和南法身主。",
            "风光遍大千，捏在毫端聚。",
            "多劫修来是浪传，一念不生倾肺腑。",
            "从此儿孙遍世间，活计清虚争检古。"
        ],
        "notes": "",
        "id": "5b4875ccfbc8c61a0fa778e5359095e1"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其七",
        "preface": "",
        "paragraphs": [
            "麤疎带出莲花笠，济楚披来粪扫衣。",
            "拈起少林无孔笛，左瞻右盼两头吹。",
            "声声慢，拍拍随，听者虽多和者稀。",
            "曲徧欲休休不得，知音知后更谁知。"
        ],
        "notes": "",
        "id": "ca1725c8f31b58f4d831ce72f79a8103"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其八",
        "preface": "",
        "paragraphs": [
            "少室无师句，曹溪绝学禅。",
            "浑家鬼擘口，五逆不成寃。"
        ],
        "notes": "",
        "id": "b3f5e1690d992380b3cd72b525160094"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其九",
        "preface": "",
        "paragraphs": [
            "文殊三处度夏，弥勒一味放憨。",
            "善财走百十城，达磨九年面壁。",
            "恢阐拈花微笑，光扬布发掩泥。"
        ],
        "notes": "",
        "id": "4c2c4b0377c3977f53719c3da38e51b8"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其一○",
        "preface": "",
        "paragraphs": [
            "一拳也是打爷来，未有输赢莫放开。",
            "割舍拍盲穷性命，觜㖞鼻塌见全材。"
        ],
        "notes": "",
        "id": "e4f29d83bae04bb04b0ca1bf376ea54f"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其一一",
        "preface": "",
        "paragraphs": [
            "道妙休云所得迟，不离闻见分明极。",
            "槛外一声婆餠焦，黄头碧眼断消息。",
            "断消息，最条直，是虎何须更插翼。",
            "苍龙平地起波澜，万仞峰头轰霹雳。"
        ],
        "notes": "",
        "id": "44fd41499aeb6a24cabbdfceb2afb6be"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其一二",
        "preface": "",
        "paragraphs": [
            "口朝鼻孔无空过，眼盖胡须有古风。",
            "信彩骨头花十八，等闲掷出满盆红。"
        ],
        "notes": "",
        "id": "25f2b1bf25f1993ef95efb86df7fdae3"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其一三",
        "preface": "",
        "paragraphs": [
            "夤缘过夏又经冬，难易当知好恶同。",
            "肚里饥疮无聒扰，堂中生炭满炉红。",
            "挑灰弄火非相许，阔论高谈定不容。",
            "叠足跏趺描不就，眼空烟景振宗风。"
        ],
        "notes": "",
        "id": "90a232e4b30a8f6495b3d0f327766e16"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其一四",
        "preface": "",
        "paragraphs": [
            "天际云翻墨，江头浪辊花。",
            "胡僧无鉴识，特地渡流沙。",
            "赤骨历穷担片板，颠痴㪍癞竖双眉。",
            "蓦生做处难名状，佛祖当头听指挥。"
        ],
        "notes": "",
        "id": "2f8d5ada1d47b6247bc0c12c5d08e15e"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其一五",
        "preface": "",
        "paragraphs": [
            "虎穴魔宫阔步挨，毁僧谤佛不安排。",
            "无明三毒令人怕，是我寃家一样乖。"
        ],
        "notes": "",
        "id": "3ee8c678f76a786023ca396a626902ac"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其一六",
        "preface": "",
        "paragraphs": [
            "耳有重轮非差事，胸题卍字亦寻常。",
            "腰间不束三条篾，万顷风烟一草堂。"
        ],
        "notes": "",
        "id": "287523a76c6e2c61bf9492d82f1a3521"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈颂十八首  其一七",
        "preface": "",
        "paragraphs": [
            "暗撒骊珠成瓦砾，闲倾鸩毒是醍醐。",
            "寃将恩报灭胡种，举眼无亲真丈夫。"
        ],
        "notes": "",
        "id": "e8f0b0bc332eb466d2bed6e1fde82c4a"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十四首  其一",
        "preface": "",
        "paragraphs": [
            "妙峰孤顶无知识，百十城游丧善财。",
            "楼阁若还弹指见，分明有眼不曾开。"
        ],
        "notes": "",
        "id": "731c5000fedcb9e2dae1d88feee9ddff"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十四首  其二",
        "preface": "",
        "paragraphs": [
            "棒头落节来翻本，闪电光中立信旗。",
            "殃害丛林无说处，几人错认口头肥。"
        ],
        "notes": "",
        "id": "c0220514352bb79da2f60791b9ae3d94"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十四首  其三",
        "preface": "",
        "paragraphs": [
            "坦然古路勿迂疎，霁月凉风动十虚。",
            "毗目善财当日事，好如潘阆倒骑馿。"
        ],
        "notes": "",
        "id": "c1de5d1559fe8e5803e223295c29ad0f"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十四首  其四",
        "preface": "",
        "paragraphs": [
            "门庭推倒乱纵横，火迸星飞无路行。",
            "赤契分明基业在，依前浅种又深耕。"
        ],
        "notes": "",
        "id": "f59698ae4487bb506d852d2e4f3d449f"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十四首  其五",
        "preface": "",
        "paragraphs": [
            "桃花零落眼方开，自谓风流孰可陪。",
            "叵耐玄沙忒偏党，却来醉后便添杯。"
        ],
        "notes": "",
        "id": "77017857d7ac15308a2c72eb6ce643f8"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十四首  其六",
        "preface": "",
        "paragraphs": [
            "早朝心闷三杯酒，午后头昏一椀茶。",
            "入夜脱衣伸脚睡，五更走起眼瞇𥊚。"
        ],
        "notes": "",
        "id": "6039e4f19b062284c7b34e4a549931bd"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十四首  其七",
        "preface": "",
        "paragraphs": [
            "阳春白雪非难和，藻鉴氷壶岂足观。",
            "一把柳丝收不得，和风搭在玉栏干。"
        ],
        "notes": "",
        "id": "353f24a43c7eae639c1034f8b01bff95"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十四首  其八",
        "preface": "",
        "paragraphs": [
            "眼空四海恣纵横，鼻孔辽天信脚行。",
            "拏得电光为火把，却来日午打三更。"
        ],
        "notes": "",
        "id": "d36bf766e34f5c91bb829728be66d057"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十四首  其九",
        "preface": "",
        "paragraphs": [
            "和烟钓月是生涯，古策风高未足夸。",
            "欵乃一声天地阔，祖师何必渡流沙。"
        ],
        "notes": "",
        "id": "4e616c43588378636222a41be488197b"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十四首  其一○",
        "preface": "",
        "paragraphs": [
            "竹溪烟绝雨才通，无数深红间浅红。",
            "山店落英春寂寂，青旗吹动柳花风。"
        ],
        "notes": "",
        "id": "62e98fe7f70178a0010dfe170a7eedd8"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十四首  其一一",
        "preface": "",
        "paragraphs": [
            "屈节从长也大拚，雪堆断臂仰高寒。",
            "铁牛鞭起熊峰下，一吸黄河彻底干。"
        ],
        "notes": "",
        "id": "4a57e23792112584fccca86cea029cfb"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十四首  其一二",
        "preface": "",
        "paragraphs": [
            "雨色和烟匝四维，眼皮未绽若为窥。",
            "等闲觑破金刚际，坦荡无因役路岐。"
        ],
        "notes": "",
        "id": "834c5fdd9d9d47cc3f7d070517e1a49f"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十四首  其一三",
        "preface": "",
        "paragraphs": [
            "添钱买得漏灯盏，洗脚长拖破草鞋。",
            "翻著襕衫歌雪曲，倒携席帽赶村斋。"
        ],
        "notes": "",
        "id": "e827c286d38bbd30ffb2f770a349abc1"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十四首  其一四",
        "preface": "",
        "paragraphs": [
            "斫头沥血摩诃演，挂肚悬肠萨怛多。",
            "恶口小家无尽藏，更将何法度娑婆。"
        ],
        "notes": "",
        "id": "28289e5dccd00c83c2962bcd6c197828"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "达磨赞",
        "preface": "",
        "paragraphs": [
            "万福西来老骨挝，不遵行止渡流沙。",
            "被人打落当门齿，哑子依前吃苦瓜。"
        ],
        "notes": "",
        "id": "9063000a3f15e13f811791ae1a61a401"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "卧莲玩月观音赞",
        "preface": "",
        "paragraphs": [
            "上绝把茆江月白，下无寸土眼头宽。",
            "青莲影里安身法，普与劳生了正观。"
        ],
        "notes": "",
        "id": "68f12fe482e392b46a154fdf857ee97f"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "船子赞",
        "preface": "",
        "paragraphs": [
            "孤踪短艇寓江滨，眼盖乾坤彻骨贫。",
            "接了夹山钻入水，至今恩怨不曾分。"
        ],
        "notes": "",
        "id": "3b4a7b7e39eec067948c08ae28979c71"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "自赞",
        "preface": "",
        "paragraphs": [
            "岁寒节操，水月精神。",
            "随所住处，无过任真。",
            "咦，今古江山今古意，一番雨过一番新。"
        ],
        "notes": "",
        "id": "69d74fc4dea3f648ba94e3146d5cabcb"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "四圣赞  其一",
        "preface": "",
        "paragraphs": [
            "稽首释迦，现千百亿。",
            "盐贵米贱，苦趁乐吃。",
            "瞋喜爱憎，是非声色。",
            "日炙风吹，一文不直。"
        ],
        "notes": "",
        "id": "c7852f725c9f73c433a22660ecb6d194"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "四圣赞  其二",
        "preface": "",
        "paragraphs": [
            "稽首观音，全彰妙有。",
            "鹤唳青霄，鶑啼绿柳。",
            "鼓响钟鸣，椎鸡打狗。",
            "不落诸缘，通身眼手。"
        ],
        "notes": "",
        "id": "b4e6b03087f9657d10505f1487314517"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "四圣赞  其三",
        "preface": "",
        "paragraphs": [
            "稽首文殊，本非延促。",
            "柏短松长，山青水绿。",
            "星移斗转，日行月逐。",
            "开眼合眼，一切具足。"
        ],
        "notes": "",
        "id": "a82a5a7fb7d5e0e0ada20bd41a1e2ceb"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "四圣赞  其四",
        "preface": "",
        "paragraphs": [
            "稽首普贤，不可思议。",
            "出头露面，开言吐气。",
            "拍盲担板，忘恩断义。",
            "事无寸长，熏天炙地。"
        ],
        "notes": "",
        "id": "265d54a7673263ee28133f87fdbffab4"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "总颂",
        "preface": "",
        "paragraphs": [
            "释迦观音，文珠普贤。",
            "蓦鼻牵来，作一串穿。",
            "横拖倒拽，痛报深寃。",
            "弥天罪过，一任流传。"
        ],
        "notes": "",
        "id": "a638d77177d5c31f46b13b01854d4d37"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十首  其一",
        "preface": "",
        "paragraphs": [
            "三清道士无仙骨，八教阇梨毁梵书。",
            "黑添昆仑舞华鼓，天亲无著暗嗟吁。"
        ],
        "notes": "",
        "id": "ebeeddeebe27a601e25159b15fa979ed"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十首  其二",
        "preface": "",
        "paragraphs": [
            "不见人斑见虎斑，算来莫愿见人斑。",
            "虎斑见后通回避，唯有人斑近最难。"
        ],
        "notes": "",
        "id": "579999caf76c463d95063aca50366372"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十首  其三",
        "preface": "",
        "paragraphs": [
            "浑身无处著，驿路倒骑馿。",
            "览尽潇湘景，和船入画图。"
        ],
        "notes": "",
        "id": "133dbad85a77c95107f74d52b2e7500a"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十首  其四",
        "preface": "",
        "paragraphs": [
            "越鸟巢南枝，胡马嘶北风。",
            "狸奴并白牯，寸步不曾通。",
            "千山都坐断，万派尽朝东。",
            "天王才合掌，那咤扑帝钟。"
        ],
        "notes": "",
        "id": "6366fabfdc28034481362942cc831504"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十首  其五",
        "preface": "",
        "paragraphs": [
            "假使百千劫，所作业不忘。",
            "因缘会遇时，果报还自受。"
        ],
        "notes": "",
        "id": "da2b12778148bced76e39b85276ec8dd"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十首  其六",
        "preface": "",
        "paragraphs": [
            "白石居山人，不住那伽定。",
            "拄杖秃却枝，钵盂倒安柄。",
            "人草觅寃雠，虚空悬业镜。",
            "喝下剑光寒，放行摩竭令。"
        ],
        "notes": "",
        "id": "ef6b2db371ba7b79eb7afd525bcd7c98"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十首  其七",
        "preface": "",
        "paragraphs": [
            "剔起遮天眼，空王旧话圆。",
            "气毬刚似铁，石臼软如绵。",
            "苦海无惊浪，红炉断火烟。",
            "庄周蝴蝶梦，举世若为原。"
        ],
        "notes": "",
        "id": "51edb0a99be193780ec14b8c4732a884"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十首  其八",
        "preface": "",
        "paragraphs": [
            "著脚孤危草不生，没栖泊处等闲行。",
            "临风阔却噇空口，断送浑家入火坑。"
        ],
        "notes": "",
        "id": "eeac1ce2858f71cdc90bda0ef84ee674"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十首  其九",
        "preface": "",
        "paragraphs": [
            "生狞别是一般村，品藻先贤薄后昆。",
            "掉放孤峰争合杀，棒头有眼盖乾坤。"
        ],
        "notes": "",
        "id": "9b7256fcf6512f4b630c53c5dec2e6a0"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古十首  其一○",
        "preface": "",
        "paragraphs": [
            "男儿脚底透长安，得坐披衣肯自谩。",
            "三尺冷光辉夜月，一条秋水迸人寒。"
        ],
        "notes": "",
        "id": "9f54ca44fe471d2f352b4adcbb8ec898"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈四首  其一",
        "preface": "",
        "paragraphs": [
            "年年浴佛在今朝，目击迦维路不遥。",
            "果是当时曾示现，宜乎恶水蓦头浇。"
        ],
        "notes": "",
        "id": "bc0bdd46b5fcf8c332274e0acbd6e734"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈四首  其二",
        "preface": "",
        "paragraphs": [
            "热月须摇扇，寒来旋著衣。",
            "若言空过日，大似不知时。"
        ],
        "notes": "",
        "id": "8b51038d8ed2f8892d74b197360b0aef"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈四首  其三",
        "preface": "",
        "paragraphs": [
            "道生一，无角铁牛眠少室。",
            "一生二，祖父开田说大义。",
            "二生三，梁间紫燕语呢喃。",
            "三生万物，男儿活计离窠窟。",
            "多处添，少处减，大虫怕吃生人胆。",
            "有若无，实若虚，争掩骊龙明月珠。",
            "肚无偏僻病，不怕冷油虀。"
        ],
        "notes": "",
        "id": "12b74de3b51a5a50e67c32c2eec83850"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "偈四首  其四",
        "preface": "",
        "paragraphs": [
            "依稀苕帚柄，髣髴赤斑蛇。",
            "棒下无生忍，临机不识爷。"
        ],
        "notes": "",
        "id": "06747780423061b91d5fb7b3f929bae3"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "辞众偈",
        "preface": "",
        "paragraphs": [
            "铁树开花，雄鸡生卵。",
            "七十二年，摇篮绳断。"
        ],
        "notes": "",
        "id": "1c0e425d2d737523a4bbdee5455d231a"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其一",
        "preface": "",
        "paragraphs": [
            "走出门风相副称，东西南北更无人。",
            "看来不得韶阳老，未免儿孙惹客尘。"
        ],
        "notes": "",
        "id": "247a76a62e84f2716c6afd18f2a4045f"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其二",
        "preface": "",
        "paragraphs": [
            "肌骨当初赫赤穷，面皮今日厚千重。",
            "撩头搭尾应更点，嬴赛阇黎斋后钟。"
        ],
        "notes": "",
        "id": "1bae6e5c91c8671fb42054842cdfb68a"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其三",
        "preface": "",
        "paragraphs": [
            "苦瓠连根苦，同坑无异土。",
            "二千年已前，一火破落户。"
        ],
        "notes": "",
        "id": "11a977de8cafcd90c27199e91c346a0e"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其四",
        "preface": "",
        "paragraphs": [
            "陪钱弄傀儡，拚命打秋千。",
            "浑家无眼见，掩面哭苍天。"
        ],
        "notes": "",
        "id": "955905e6f7baa066c0991b883de1dd8c"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其五",
        "preface": "",
        "paragraphs": [
            "是大神呪，四大六根元不有。",
            "是大明呪，三世十方无透漏。",
            "是无上呪，海印圆光明已久。",
            "是无等等呪，士农工商各成就。",
            "何故去年梅，今岁柳，颜色馨香依旧。",
            "等闲勘破悟桃花，选甚法身藏北斗。"
        ],
        "notes": "",
        "id": "4de9b21d9f0e6ed58038b87e88980648"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其六",
        "preface": "",
        "paragraphs": [
            "君王宝剑不虚施，尊者遭逢也大奇。",
            "从此清风徧寰宇，太平消息几人知。"
        ],
        "notes": "",
        "id": "48c1fe22619605b7678d9d4193c9675a"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其七",
        "preface": "",
        "paragraphs": [
            "家贫连子屈，事急不由人。",
            "开口露拴索，郎当累近邻。"
        ],
        "notes": "",
        "id": "6199979553036a2bd0e2539b6075d379"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其八",
        "preface": "",
        "paragraphs": [
            "即心是佛，颟顸淈𣸩。",
            "菽麦不分，光阴飘忽。",
            "三杯两碗背爷娘，百怪千妖同一窟。"
        ],
        "notes": "",
        "id": "a36135f2ce265345e5dfa1ef8ea59e31"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其九",
        "preface": "",
        "paragraphs": [
            "动口生荆棘，移身堕野狐。",
            "赵州来鬭富，东壁挂葫芦。"
        ],
        "notes": "",
        "id": "a5271ed98091d38f2b98d430b29b8258"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其一○",
        "preface": "",
        "paragraphs": [
            "饿鬼鞭死尸，仙人礼枯骨。",
            "野犬吠荒丘，铁山空突兀。",
            "六合群灵竞出头，不知何处为窠窟。"
        ],
        "notes": "",
        "id": "dd75578d86ed7307a6afe8b21bc54a21"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其一一",
        "preface": "",
        "paragraphs": [
            "克己堂前开饭店，股肱屋里贩扬州。",
            "头戴草鞋呈丑拙，凑成一段好风流。"
        ],
        "notes": "",
        "id": "7f11997a63c02ac461f29c1b6ef27327"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其一二",
        "preface": "",
        "paragraphs": [
            "万里无云银汉横，大方玄路等闲行。",
            "阿爷智量世希有，女子圆光顶𩕳生。"
        ],
        "notes": "",
        "id": "989d6cf53bfac4c4d6e3d2ab17bf51be"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其一三",
        "preface": "",
        "paragraphs": [
            "义从亲处断，贫向富边休。",
            "腰缠十万贯，骑鹤上扬州。"
        ],
        "notes": "",
        "id": "933718beefebd3b43a2809afda34a100"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其一四",
        "preface": "",
        "paragraphs": [
            "甘贽设白粥，南泉费盐醋。",
            "彼此落便宜，至今断来路。"
        ],
        "notes": "",
        "id": "6cfbd91ee7823c06e9d6b08c2f87f72e"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其一五",
        "preface": "",
        "paragraphs": [
            "村婆暴富，诳諕闾阎。",
            "赵州卖俏，矢上加尖。"
        ],
        "notes": "",
        "id": "00153f76f536104f893ac8c1b16d5009"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其一六",
        "preface": "",
        "paragraphs": [
            "贫无所依，两亲相击。",
            "旱地雷声，青天霹雳。"
        ],
        "notes": "",
        "id": "19c14340f4b3dbce8ecf55000d31975c"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其一七",
        "preface": "",
        "paragraphs": [
            "镬汤无冷地，黄河辊底流。",
            "金刚难插觜，脑后挂灯毬。"
        ],
        "notes": "",
        "id": "f18ec104a6aa8841f3070daf176789fc"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其一八",
        "preface": "",
        "paragraphs": [
            "之乎者也，雪月风花。",
            "头面各别，事同一家。"
        ],
        "notes": "",
        "id": "aa0c09c966ae12ea0a226676f60a9410"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其一九",
        "preface": "",
        "paragraphs": [
            "佛是西天老比丘，星移斗转水东流。",
            "茫茫宇宙人无数，户贯依前百草头。"
        ],
        "notes": "",
        "id": "49eb50f499f201758c861d4b7ae58062"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其二○",
        "preface": "",
        "paragraphs": [
            "投子下绳床，终非孟八郎。",
            "不摇三寸舌，未免鬼分赃。",
            "眼底欲条直，临机争探囊。",
            "裂破古今无面目，纵横何处有关防。"
        ],
        "notes": "",
        "id": "bd7ec73998d8b7718dd14461dd056eb5"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其二一",
        "preface": "",
        "paragraphs": [
            "主宾会合风云异，醉后添杯礼义全。",
            "棒打自家亲骨肉，丛林扛鼓返成寃。"
        ],
        "notes": "",
        "id": "f92cc923c93ef31445cc3e9927181567"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其二二",
        "preface": "",
        "paragraphs": [
            "强盗遭逢恶抵家，贼赃才败别无他。",
            "山藤彻骨令甘伏，反与渠侬贴面花。"
        ],
        "notes": "",
        "id": "0a3b225945698b04f6aa60b3405ed322"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其二三",
        "preface": "",
        "paragraphs": [
            "裂破古今没窠臼，当机大阐血盆口。",
            "脚尖趯出佛如麻，李四张三无路走。"
        ],
        "notes": "",
        "id": "96ab387aaf0904a151c9324031a7c5dc"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其二四",
        "preface": "",
        "paragraphs": [
            "先天后地本寥廓，拨草寻芳途路乐。",
            "不得春风花不开，花开又被风吹落。"
        ],
        "notes": "",
        "id": "853e63f8a0407ed87eb4dbedc4a54c42"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其二五",
        "preface": "",
        "paragraphs": [
            "杖林山下竹筋鞭，憍梵钵提舌拄天。",
            "群党元来讳空手，起家消息在荒田。"
        ],
        "notes": "",
        "id": "0d403c224d13fbc0085b5e9250bfa4dd"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其二六",
        "preface": "",
        "paragraphs": [
            "十分美丽谁家女，百倍聪明是马郎。",
            "堪笑金沙滩畔约，始终姻娅不成双。"
        ],
        "notes": "",
        "id": "947b02f5ab9372957a36621d8d3f354c"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其二七",
        "preface": "",
        "paragraphs": [
            "夜叉头，菩萨面。",
            "鬼捣谷，佛跳墙。",
            "同门共户不相识，迈古超今无寸长。",
            "灯心戳破石人脚，扁鹊卢医争主张。"
        ],
        "notes": "",
        "id": "49a2a33e62189d2df0c306347eb0231c"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其二八",
        "preface": "",
        "paragraphs": [
            "昨夜发新雷，毒蛇离窟穴。",
            "居常口不开，蹋著迸鲜血。"
        ],
        "notes": "",
        "id": "0d7d938ee7b440674fc0aa0f85acbf13"
    },
    {
        "author": "释师体",
        "dynasty": "宋",
        "type": "诗",
        "rhythmic": "",
        "title": "颂古二十九首  其二九",
        "preface": "",
        "paragraphs": [
            "兵行诡道，贼是家亲。",
            "无功受禄，有理难伸。"
        ],
        "notes": "",
        "id": "ce91bf0b523d0db9472ed883ccede5ed"
    }
]