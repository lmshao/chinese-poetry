[
    {
        "author": "史松",
        "dynasty": "唐",
        "type": "诗",
        "rhythmic": "",
        "title": "梦中献南楚国王夜宴诗（题拟）",
        "preface": "",
        "paragraphs": [
            "妙乐佳人数步随，殿堂高敞盛威仪。",
            "凤笙品弄檀唇散，鼍鼓喧鍧锦袖垂。",
            "宝帐珍华光煦灼，玳筵花烛影参差。",
            "酒酣回顾清歌妓。",
            "粉面皆言某在斯。",
            "（《灯下闲谈》卷下《梦与神交》。",
            "）。"
        ],
        "notes": "",
        "id": "e85485bbbe175d071d2907e010c06a87"
    },
    {
        "author": "史松",
        "dynasty": "唐",
        "type": "诗",
        "rhythmic": "",
        "title": "翛公上人草书歌（题从《书苑菁华》）",
        "preface": "",
        "paragraphs": [
            "真踪草圣今古有，翛公学得谁及否？",
            "古人今人一手书，师今书成在两手。",
            "书时须饮一斗酒，醉后扫成龙虎吼。",
            "风雨飘（《书苑菁华》作「惊」）兮魍魉走。",
            "千尺松枝如蠹朽，欲折不折横（《书苑菁华》作「挂」）岩口。",
            "张旭骨，怀素筋，筋骨一时传斯人，斯人传得（《书苑菁华》作「是」）[妙]通神。",
            "攘臂纵横草复真，一身疑是两人身。",
            "（同前，原缺一字。",
            "又见《书苑菁华》卷十七，作者署「史邕」，今据以校补。",
            "）。"
        ],
        "notes": "",
        "id": "437d9161e6b218f44172642692c815c0"
    }
]