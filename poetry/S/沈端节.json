[
    {
        "author": "沈端节",
        "dynasty": "宋",
        "type": "诗",
        "rhythmic": "",
        "title": "挽于湖",
        "preface": "",
        "paragraphs": [
            "荒城难访十全医，半箧遗书世共悲。",
            "宁有故人怜阿骛，但余息女类文姬。",
            "忠筹屡画平戎策，宦迹常留堕泪碑。",
            "醉扣西州重回首，山阳邻笛夜凄其。"
        ],
        "notes": "",
        "id": "cd84d28462abc63a313b962b841f6f99"
    },
    {
        "author": "沈端节",
        "dynasty": "宋",
        "type": "诗",
        "rhythmic": "",
        "title": "复挽",
        "preface": "",
        "paragraphs": [
            "气概凌云孰敢先，中兴事业冠英躔。",
            "朝廷议论一言定，翰墨风流四海传。",
            "恰跨鳌头升紫阁，忽骑箕尾上青天。",
            "竹林笑傲今陈迹，抚榇江皋涕泫然。"
        ],
        "notes": "",
        "id": "ea9577c104450717f738388c7c4b093f"
    },
    {
        "author": "沈端节",
        "dynasty": "宋",
        "type": "诗",
        "rhythmic": "",
        "title": "吊于湖墓在秣陵",
        "preface": "",
        "paragraphs": [
            "晚出白门下，疲马踏秋色。",
            "钟山度苍翠，慰我远游客。",
            "暮投清泉寺，花草献幽寂。",
            "长廊静无人，落日照西壁。",
            "平生张于湖，万里去一息。",
            "翻然九州外，汗漫跨鲸脊。",
            "乾坤能几时，安用较颜跖。",
            "文章失津梁，所念斯道厄。",
            "夜阑耿不寐，搔首赋萧索。",
            "怀人感西风，翁仲守孤陌。"
        ],
        "notes": "",
        "id": "92c57399a19b6f66517ee5e3bd2c291f"
    },
    {
        "author": "沈端节",
        "dynasty": "宋",
        "type": "诗",
        "rhythmic": "",
        "title": "挽于湖",
        "preface": "",
        "paragraphs": [
            "十年帅越倦驰驱，适意方谋一壑居。",
            "贾谊有才终太傅，薛收无寿处中书。",
            "伤心风月江山在，过隙光阴梦幻虚。",
            "红紫飘零春色尽，后凋松柏独萧疏。"
        ],
        "notes": "",
        "id": "8e1fe68868636eba129a109fd7ae0ed2"
    },
    {
        "author": "沈端节",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "读书浑不问家事，得酒但知延友生。"
        ],
        "notes": "",
        "id": "cb7a7317fb8da25cccc672b4caac9cc5"
    },
    {
        "author": "沈端节",
        "dynasty": "宋",
        "type": "词",
        "rhythmic": "五福降中天",
        "title": "",
        "preface": "",
        "paragraphs": [
            "月胧烟澹霜蹊滑，孤宿暮林荒驿。",
            "绕树微吟，巡檐索笑，自分平生相得。",
            "冰池半释。",
            "正节物惊心，泪痕沾臆。",
            "流水溅溅，照影古寺满春色。",
            "沈叹今年未识。",
            "暗香微动处，人□初寂。",
            "酷爱芳姿，最怜幽韵，来款禅房深密。",
            "他时恨□。",
            "怅却月凌风，信音难的。",
            "雪底幽期，为谁还露立。"
        ],
        "notes": "",
        "id": "aaaed1919aa5bbbf7c81b08ffd0433e4"
    },
    {
        "author": "沈端节",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "远树昏鸦闹，衰芦睡鸭双。",
            "雪篷烟棹炯寒光。",
            "疑是风林纤月、到船窗。",
            "时序惊心破，江山引梦长。",
            "思量也待不思量。",
            "泪染罗巾犹带、旧时香。"
        ],
        "notes": "",
        "id": "f65f42d577b77feb7ac6b89e18e0da54"
    },
    {
        "author": "沈端节",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "烘手熨笙簧，呵冻匀酥面。",
            "闲向梅花树下行，拜月遥相见。",
            "何处托春心，乐府流深怨。",
            "却拈寒窗傍绮疏，恨极东风远。"
        ],
        "notes": "",
        "id": "576e39ca926749ca67c7dfbf130437bf"
    },
    {
        "author": "沈端节",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "客里见梅花，独赏无人共。",
            "风度精神总是伊，又是归心动。",
            "把酒破忧端，熏被寻佳梦。",
            "梦觉香残一味寒，有泪都成冻。"
        ],
        "notes": "",
        "id": "da4307470e2c0b9669eda60f87e1638e"
    },
    {
        "author": "沈端节",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "踏雪探孤芳，只有诗人共。",
            "守定南枝待得开，不觉冰轮动。",
            "却月与凌风，谩说扬州梦。",
            "想见雕阑曲沼边，残雪和烟冻。"
        ],
        "notes": "",
        "id": "2890c7b82e7b7e8a5fc794032351ec26"
    },
    {
        "author": "沈端节",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "冷蕊伴疏枝，一笑何时共。",
            "江北江南两处愁，忍看花影动。",
            "旅泊怕逢春，卜睡都无梦。",
            "岁暮何郎未得归，手拈频呵冻。"
        ],
        "notes": "",
        "id": "9fecff763dd447d501b027ead141d0c0"
    },
    {
        "author": "沈端节",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "愁极强登临，毕竟愁难避。",
            "千里江山黯淡中，总是悲秋意。",
            "谁插菊花枝，谁带茱萸佩。",
            "独倚阑干醉不成，日暮西风起。"
        ],
        "notes": "",
        "id": "c0c478d9c6f82291fb652c6bf82f8869"
    },
    {
        "author": "沈端节",
        "dynasty": "宋",
        "type": "词",
        "rhythmic": "喜迁莺",
        "title": "",
        "preface": "",
        "paragraphs": [
            "冰池轻皱。",
            "喜寒律乍回，微阳初透。",
            "岁晚云黄，日晴烟暖，昼刻暗添宫漏。",
            "山色岸容都变，春意欲传官柳。",
            "最好处，正酥融粉薄，一枝梅瘦。",
            "行乐，春渐近，景胜欢长，幼眇丝簧奏。",
            "鸣玉鹓行，退朝花院，犹有御香沾袖。",
            "试问西邻虽富，何似东皋依旧。",
            "趁未老，便优游林壑，围棋把酒。"
        ],
        "notes": "",
        "id": "38d8ce8ae88bc27703eef07b89fbd0dc"
    },
    {
        "author": "沈端节",
        "dynasty": "宋",
        "type": "词",
        "rhythmic": "喜迁莺",
        "title": "",
        "preface": "",
        "paragraphs": [
            "暮云千里。",
            "正小雨乍晴，霜风初起。",
            "芦荻江边，月昏人静，独自小船儿里。",
            "消魂几声新雁，合造愁人天气。",
            "怎奈何，少年时光景，一成抛弃。",
            "回首空肠断，尺素未传，应是无双鲤。",
            "闷酒孤斟，半醺还醒，乾净不如不醉。",
            "有得恁多烦恼，直是没些如意。",
            "受尽也，待今回厮见，从头说似。"
        ],
        "notes": "",
        "id": "a87a3f8c8873f3687c5e74d613751245"
    },
    {
        "author": "沈端节",
        "dynasty": "宋",
        "type": "词",
        "rhythmic": "太常引",
        "title": "",
        "preface": "",
        "paragraphs": [
            "三三五五短长亭。",
            "都只解、送人行。",
            "天远树冥冥。",
            "怅好梦、才成又惊。",
            "夜堂歌罢，小楼钟断，归路已闻莺。",
            "应是困瞢腾。",
            "问心绪、而今怎生。"
        ],
        "notes": "",
        "id": "fc9fa6eec4e1a6aa1b5b98f2168279e2"
    },
    {
        "author": "沈端节",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "雨后轻寒天气。",
            "玉酒中人小醉。",
            "乍报一番秋，晚簟清凉如水。",
            "忺睡。",
            "忺睡。",
            "窗在芭蕉叶底。"
        ],
        "notes": "",
        "id": "105db9f2d51d5a81c3e975719dd4cd25"
    },
    {
        "author": "沈端节",
        "dynasty": "宋",
        "type": "词",
        "rhythmic": "忆秦娥",
        "title": "",
        "preface": "",
        "paragraphs": [
            "凭阑独。",
            "南山影蘸杯心绿。",
            "杯心绿。",
            "悠然忽见，卧披横轴。",
            "西风暗度钗梁玉。",
            "手香记得人簪菊。",
            "人簪菊。",
            "无穷幽韵，细看不足。"
        ],
        "notes": "",
        "id": "cb0a6001178701a81665d48c1c7877b4"
    },
    {
        "author": "沈端节",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "寻幽览胜，凭危栏、极目风烟平楚。",
            "自笑飘零惊岁晚，欲挂衣冠神武。",
            "芳甸时巡，醉乡日化，庭实名花旅。",
            "阆风蓬顶，自来不见烽戍。",
            "宴罢玉宇琼楼，醉中都忘却，瑶池归路。",
            "俯瞰尘寰千万落，渺渺峰端栖雾。",
            "群玉图书，广寒宫殿，一一经行处。",
            "相羊物外，旷怀高视千古。"
        ],
        "notes": "",
        "id": "0697f48fa6fe700546c8864de20fecf4"
    },
    {
        "author": "沈端节",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "湖山照影，正日长娇困，不烦匀扫。",
            "絮满长洲春澹沲，开遍吴宫花草。",
            "嫩绿葱葱，轻红簌簌，渐觉枝头少。",
            "馀芳难并，破愁惟有馨醥。",
            "应是留得东君，海棠方待折，玉环娇小。",
            "雾薄阴轻初睡足，宝幄画屏香袅。",
            "醉态天真，半羞微敛，未肯都开了。",
            "嫣然一笑，此时风度尤好。"
        ],
        "notes": "",
        "id": "3f4406f75a376fcba0a4dfcf7ab3a372"
    },
    {
        "author": "沈端节",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "洛妃汉女，护春寒、不惜鲛绡重叠。",
            "拾翠江边烟澹澹，交影参差胧月。",
            "秦虢相将，英娥接武，同宴瑶池雪。",
            "层冰连璧，个中谁敢优劣。",
            "著意晕纷饶酥，韵多香剩，都与群花别。",
            "娟秀敷腴索笑处，玉脸微生娇靥。",
            "羞损南枝，映翻绿萼，不数黄千叶。",
            "形容不尽，细看一倍清绝。"
        ],
        "notes": "",
        "id": "6988e91137cb2f91bb9e7a83b841adc5"
    },
    {
        "author": "沈端节",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "嫩凉清晓，淡秋容、横写鲛绡十幅。",
            "山水光中参意味，不管人间荣辱。",
            "藜杖棕鞋，纶巾鹤氅，宾主俱遗俗。",
            "倚阑舒啸，一樽花下相属。",
            "云际有药千年，琼瑶争秀发，龙蛇新斸。",
            "富贵功名元自有，且乐无穷真福。",
            "莲社风流，醉乡跌宕，时奏长生曲。",
            "月娥同听，好风徐韵松竹。"
        ],
        "notes": "",
        "id": "5efbe0142f1c215e26766bf940b3b7ca"
    },
    {
        "author": "沈端节",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "重阳恁好，正秋清天色，水容如泻。",
            "野阔风高香雾满，采菊无人同把。",
            "堪笑渊明，蓬头曳杖，吟赏东篱下。",
            "孤风远韵，至今犹作佳话。",
            "争似太守才贤，慈祥恺悌，赋政多闲暇。",
            "千里江山供胜践，尊俎延登儒雅。",
            "只恐相将，吹花春宴，不许斯民借。",
            "花嘲便坐，尚怀方外司马。"
        ],
        "notes": "",
        "id": "c163e492b40f3a3facf75e9afb5efdce"
    },
    {
        "author": "沈端节",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "灯宵渐近，更兵尘初息，韶华偏早。",
            "太守风流张宴乐，不管江城寒峭。",
            "发底蜂儿，钗头梅蕊，一一夸新巧。",
            "笙歌鼎沸，万人争看标表。",
            "应记革履雍容，天香满袖，侍宴游三岛。",
            "圣主中兴思用旧，尊礼先朝元老。",
            "烛赐金莲，柑传罗帕，行即趋严道。",
            "深杯休诉，任教银漏催晓。"
        ],
        "notes": "",
        "id": "d5c2ca3db4741eca209e09b23e627910"
    },
    {
        "author": "沈端节",
        "dynasty": "宋",
        "type": "词",
        "rhythmic": "惜分飞",
        "title": "",
        "preface": "",
        "paragraphs": [
            "喜入眉心黄点莹。",
            "珠佩玲珑透影。",
            "风露萧萧冷。",
            "梦回月窟香成阵。",
            "秋后情怀君莫问。",
            "拼了因他瘦损。",
            "不似寻常韵。",
            "细看没处安排闷。"
        ],
        "notes": "",
        "id": "c1adef28d1d4f3d5c0ba17a108e14154"
    },
    {
        "author": "沈端节",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "和气霭微宵，黄云飘转。",
            "东阁观梅负诗眼。",
            "满斟绿酒，唱个曲儿亲劝。",
            "愿从今日去，长相见。",
            "宝幄欢浓，玉炉香软。",
            "彼此宜冬镇长键。",
            "绣床儿畔，渐渐日迟风暖。",
            "告他事事底，饶一线。"
        ],
        "notes": "",
        "id": "a3f3398f5d7d8d3ecadea331aecffd97"
    },
    {
        "author": "沈端节",
        "dynasty": "宋",
        "type": "词",
        "rhythmic": "探春令",
        "title": "",
        "preface": "",
        "paragraphs": [
            "旧家元夜，追随风月，连宵欢宴。",
            "被那懑、引得滴流地，一似蛾儿转。",
            "而今百事心情懒。",
            "灯下几曾忺看。",
            "算静中、唯有窗间梅影，合是幽人伴。"
        ],
        "notes": "",
        "id": "bda69071c14929ad996caa3ed296dd50"
    },
    {
        "author": "沈端节",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "天遥野阔雁书空。",
            "山远暮云中。",
            "目断江南烟雨，□□敧枕春风。",
            "功名富贵，何须计较，烟际疏钟。",
            "解道浅妆浓抹，从来惟有坡翁。"
        ],
        "notes": "",
        "id": "b24e078c1b5403c6aa2d17fbd6904d36"
    },
    {
        "author": "沈端节",
        "dynasty": "宋",
        "type": "词",
        "rhythmic": "江城子",
        "title": "",
        "preface": "",
        "paragraphs": [
            "秋声昨夜入梧桐。",
            "雨濛濛。",
            "洒窗风。",
            "短杵疏砧，将恨到帘栊。",
            "归梦未成心已远，云不断，水无穷。",
            "有人应念水之东。",
            "鬓如蓬。",
            "理妆慵。",
            "览镜沈吟，膏沐为谁容。",
            "多少相思多少事，都尽在，不言中。"
        ],
        "notes": "",
        "id": "98443e794e8273dcfd5ad822d58ff8c0"
    },
    {
        "author": "沈端节",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "重阳近也，渐秋光凄劲。",
            "宿雨初收好风景。",
            "正干戈耆定，禾黍丰登，人意乐，歌舞贤侯美政。",
            "醉翁游历处，胜概依然，木落淮南见山影。",
            "有客共登临，醉里疏狂，敧乌帽、从嘲雪鬓。",
            "但目送孤鸿傍危栏，笑问道，黄花似谁风韵。"
        ],
        "notes": "",
        "id": "2db50c0da7012b5e3416be378fb56fc1"
    },
    {
        "author": "沈端节",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "夜来惊怪，冷逼流苏帐。",
            "梦破初闻打窗响。",
            "向晓开帘，凌乱千里寒光，清兴发，鹤氅谁同纵赏。",
            "江南春意动，梅竹潜通，醉帽冲风自来往。",
            "慨念故人疏，便理扁舟，须信道、吾曹清旷。",
            "待石鼎煎茶洗馀醺，更依旧归来，浅斟低唱。"
        ],
        "notes": "",
        "id": "81e712735981741e158810ab82a29e52"
    },
    {
        "author": "沈端节",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "雪肌花貌，见了千千万。",
            "眼去眉来几曾管。",
            "被今回打住，没□施程，□捺地，却悔看承较晚。",
            "琴心传密意，唯有相知，失笑他满恁撩乱。",
            "抖下俏和娇，掩翠凌红，真个是、从前可见。",
            "据入马牢笼怎乾休，但拈取真诚，试教人看。"
        ],
        "notes": "",
        "id": "e207f406d7c245aabd8f36e7d77edabf"
    },
    {
        "author": "沈端节",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "灯夜香甘动绮筵。",
            "明珠颗颗泛瓯圆。",
            "佳人巧意底难传。",
            "喜见翻溪流细滑，却思信手弄轻纤。",
            "不知辛苦为谁甜。"
        ],
        "notes": "",
        "id": "7b4989d2104d09066149438766eda797"
    },
    {
        "author": "沈端节",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "雾薄阴轻，林深烟暖，海棠特地开迟。",
            "光风绝艳，独自殿芳时。",
            "须信东君注意，花神会、别有看持。",
            "群英外，嫣然一笑，富贵出添姿。",
            "日长，春睡足，粉香扑扑，酒晕微微。",
            "明皇当日，称许最相宜。",
            "妃子扶来半醉，宫妆淡、不扫蛾眉，偏怜处，流莺惊绕，金弹拂丛飞。"
        ],
        "notes": "",
        "id": "2a3c08ba1bd0b5109cbfaf7ebaa0d1eb"
    },
    {
        "author": "沈端节",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "楚山千叠伤心碧。",
            "伤心只有遥相忆。",
            "解佩揖巫云。",
            "愁生洛浦春。",
            "香波凝宿雾。",
            "梦断消魂处。",
            "空听水泠泠。",
            "如闻宝瑟声。"
        ],
        "notes": "",
        "id": "c9fa27022624d4d82713fa41f3fe981a"
    },
    {
        "author": "沈端节",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "愁人道酒能消解。",
            "元来酒是愁人害。",
            "对酒越思量。",
            "醉来还断肠。",
            "酒醒初梦破。",
            "梦破愁无那。",
            "乾净不如休。",
            "休时只恁愁。"
        ],
        "notes": "",
        "id": "4bf4ed61cdc6e0fa2dc857535dda62e7"
    },
    {
        "author": "沈端节",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "春山千里供行色。",
            "客愁浓似春山碧。",
            "幸自不思归。",
            "子规心上啼。",
            "芳意随人老。",
            "绿尽江南草。",
            "窈窕可人花。",
            "路长何处家。"
        ],
        "notes": "",
        "id": "1c7591e9b4aeaefa82e9505ea3cccaf7"
    },
    {
        "author": "沈端节",
        "dynasty": "宋",
        "type": "词",
        "rhythmic": "薄幸",
        "title": "",
        "preface": "",
        "paragraphs": [
            "桂轮香满。",
            "送寒色、轻风剪剪。",
            "又还是、幽窗人静，梅影参差初转。",
            "念少年孤负芳音，多时不见文君面。",
            "漫快泻琼舟，浓熏宝鸭，终是心情差懒。",
            "谩就枕，浑无寐，□听彻、天边飞雁。",
            "闲愁消万缕，如何消遣。",
            "绣衾□忆鸳鸯暖。",
            "细思量、遍倚屏山，挑尽琴心，谁识相思怨。",
            "休文瘦损，陡觉频移带眼。"
        ],
        "notes": "",
        "id": "1f512b3a029c24b98d0501088bf3f2a5"
    },
    {
        "author": "沈端节",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "暮云衰草连天远。",
            "不记离人怨。",
            "可怜无处不关情。",
            "梦断孤鸿哀怨、两三声。",
            "恨眉醉眼何时见。",
            "夜夜相思遍。",
            "梧桐叶落候蛩秋。",
            "唯有一江烟雨、替人愁。"
        ],
        "notes": "",
        "id": "20dadb161f22ec28c9d8e215565c0533"
    },
    {
        "author": "沈端节",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "卧红堆碧纷无数。",
            "春事知何许。",
            "班班小雨裛犁花。",
            "又是清明时候、不归家。",
            "伤春减尽东阳带。",
            "人道多情杀。",
            "青春留下许多愁。",
            "分付与君今夜、一齐休。"
        ],
        "notes": "",
        "id": "2748a7c2c8a5483612fd11a2289196f7"
    },
    {
        "author": "沈端节",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "去年寒食初相见。",
            "花上双飞燕。",
            "今年寒食又花开。",
            "垂下重帘不许、燕归来。",
            "隔帘听燕呢喃语。",
            "似说相思苦。",
            "东君都不管闲愁。",
            "一任落花飞絮、两悠悠。"
        ],
        "notes": "",
        "id": "f3e58c4c08cf4d0be946fe7501b6c9f0"
    },
    {
        "author": "沈端节",
        "dynasty": "宋",
        "type": "词",
        "rhythmic": "行香子",
        "title": "",
        "preface": "",
        "paragraphs": [
            "烟淡回塘。",
            "月浸疏篁。",
            "一枝□、压尽群芳。",
            "修然风度，玉质金章。",
            "有许多情，许多韵，许多香。",
            "中酒情怀，琢句心肠。",
            "倚屏山、子细端相。",
            "冰芽初试，柑子新尝。",
            "更绮窗前，冰壶畔，看匀妆。"
        ],
        "notes": "",
        "id": "14f28d6d1d58b4965b26c8de1fd98c99"
    },
    {
        "author": "沈端节",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "幸自心肠稳审，怎禁眼脑迷奚。",
            "招愁买恨带人疑。",
            "一味笑吟吟地。",
            "闲趁莺来日下，却随燕入乌衣。",
            "阿蛮风味有谁知。",
            "认得乐天词意。"
        ],
        "notes": "",
        "id": "2687df51d1a4f49cf2175d1fc00824b6"
    },
    {
        "author": "沈端节",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "一枕香消睡恼，十年漂泊江湖。",
            "空馀清梦绕康庐。",
            "记得林间风度。",
            "锦绣谷中旧客，襟怀未肯全疏。",
            "从今不要别人扶。",
            "醉拥紫云归去。"
        ],
        "notes": "",
        "id": "94ca72e525045a4229938d0cc5fed15b"
    },
    {
        "author": "沈端节",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "寻胜去，湖色净涵疏树。",
            "欸乃一声何处起，风铃相应语。",
            "目断遥林修渚，画出江南烟雨。",
            "山水照人人楚楚，锦肠生秀句。"
        ],
        "notes": "",
        "id": "990a5ae5be9b86be9fd0ee0ad85d9d02"
    },
    {
        "author": "沈端节",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "春欲去，人瘦不胜金缕。",
            "门巷阴阴飞絮舞，断肠双燕语。",
            "孤坐晚窗闲处，月到花心亭午。",
            "寒色著人无意绪，竹鸣风似雨。"
        ],
        "notes": "",
        "id": "71c8a83040cc17f2361a9785ef7cad0a"
    },
    {
        "author": "沈端节",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "真个忆，花下雨声初息。",
            "猛记乌衣曾旧识，丁宁教去觅。",
            "春半峭寒犹力，泪滴两襟成迹。",
            "独倚危阑清昼寂，草长流翠碧。"
        ],
        "notes": "",
        "id": "3847dfd708b4d7df38acbfe4a5d40ed4"
    },
    {
        "author": "沈端节",
        "dynasty": "宋",
        "type": "词",
        "rhythmic": "醉落魄・一斛珠",
        "title": "",
        "preface": "",
        "paragraphs": [
            "红娇翠弱。",
            "春寒睡起慵匀掠。",
            "些儿心事谁能学。",
            "深院无人，时有燕穿幕。",
            "漏声滴尽莲花萼。",
            "静看月转西阑角。",
            "世情一任浮云薄。",
            "花与东君，却解慰流落。"
        ],
        "notes": "",
        "id": "317e47a134310a87cc62ac5e4f99a6f2"
    },
    {
        "author": "沈端节",
        "dynasty": "宋",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "昔年曾记寻芳处，短帽冲寒。",
            "竹外江干。",
            "玉面皮儿月下观。",
            "而今老大风流减，百事心阑。",
            "谷底林间。",
            "坐对横枝祗鼻酸。"
        ],
        "notes": "",
        "id": "7b08ba23b91e59221974ea83ff861a0d"
    },
    {
        "author": "沈端节",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "史君标韵如徐庾。",
            "更名节、高千古。",
            "卧治姑溪才小驻。",
            "闲云无定，阳春有脚，又作南昌去。",
            "兴来亭上清歌度。",
            "尽能唱、公诗句。",
            "记取诸生临别语。",
            "从容占对，天颜应喜，千万留王所。"
        ],
        "notes": "",
        "id": "c6019b1628e59909e9d56a2d6d502f3d"
    },
    {
        "author": "沈端节",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "怀人意思，悲秋情绪，长是文园病后。",
            "蛛丝轻袅玉钗风，想花貌、参差依旧。",
            "无穷往事，一襟新恨，老泪淋浪卮酒。",
            "天涯相对话平生，怅南北、还如箕斗。"
        ],
        "notes": "",
        "id": "7f004fc5afd7a745bc000f28f866e8b0"
    }
]