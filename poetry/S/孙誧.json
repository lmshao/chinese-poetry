[
    {
        "author": "孙誧",
        "dynasty": "唐",
        "type": "诗",
        "rhythmic": "",
        "title": "一行算法",
        "preface": "",
        "paragraphs": [
            "一行寻师触处游，到天台后始应休。",
            "因知算法通天地，溪水寻常尽逆流。",
            "（见《四库珍本初集》本《天台集》卷下。",
            "）（按：诗末原跋云：「一行穷大衍算法，求访师资不远千里。",
            "尝至天台国清寺，见一院古松，门有流水。",
            "一行立于门屏，闻僧于庭前布算之声，谓其徒曰：『今日当有弟子自远来，求吾算法，已合在门，岂无人导达耶？",
            "』即除一算，谓）（曰：『门前水合却西去，弟子当至。",
            "』一行闻其言而入，稽首请法，授其术，而门外旧东流水，忽改而西流矣。",
            "」《册府元龟》卷八六九《总录部·明算》所记，与上文大致相同。",
            "）。"
        ],
        "notes": "",
        "id": "fb6fe7d99e471a18c9d07d53bc79139b"
    }
]