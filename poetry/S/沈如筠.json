[
    {
        "author": "沈如筠",
        "dynasty": "唐",
        "type": "诗",
        "rhythmic": "",
        "title": "寄张征古",
        "preface": "",
        "paragraphs": [
            "寂历远山意，微冥半空碧。",
            "绿萝无冬春，彩云竟朝夕。",
            "张子海内奇，久为岩中客。",
            "圣君当梦想，安得老松石。"
        ],
        "notes": "",
        "id": "8b1e10a1d40fb1f3faf38191e8a2e836"
    },
    {
        "author": "沈如筠",
        "dynasty": "唐",
        "type": "诗",
        "rhythmic": "",
        "title": "闺怨二首 一",
        "preface": "",
        "paragraphs": [
            "鴈尽书难寄，愁多梦不成。",
            "愿随孤月影，流照伏波营。"
        ],
        "notes": "",
        "id": "9d3b23e90c805d41c53575b08d016483"
    },
    {
        "author": "沈如筠",
        "dynasty": "唐",
        "type": "诗",
        "rhythmic": "",
        "title": "闺怨二首 二",
        "preface": "",
        "paragraphs": [
            "陇底嗟长别，流襟一动君。",
            "何言幽咽所，更作死生分。"
        ],
        "notes": "",
        "id": "a607aff54f83e6e55e6fd3efb3549695"
    },
    {
        "author": "沈如筠",
        "dynasty": "唐",
        "type": "诗",
        "rhythmic": "",
        "title": "寄天台司马道士",
        "preface": "",
        "paragraphs": [
            "河洲花艳爚，庭树光彩蒨。",
            "白云天台山，可思不可见。"
        ],
        "notes": "",
        "id": "4257b7f5c08aa192ab9806c6aca2bc1b"
    },
    {
        "author": "沈如筠",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "思酸寒鴈断，淅沥秋树空。",
            "渔阳燕旧都，美女花不如。"
        ],
        "notes": "",
        "id": "e418621eefab01accc89869527843a5e"
    }
]