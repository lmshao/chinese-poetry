[
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第一青原阶级颂",
        "preface": "",
        "paragraphs": [
            "无见顶露云攒急，劫外灵枝不带春。",
            "那边不坐空王殿，争肯耘田向日轮。"
        ],
        "notes": "",
        "id": "934a3540b7aa57dd6fe3c19b93711c3b"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第二非但曹溪颂",
        "preface": "",
        "paragraphs": [
            "白云藏王凤，红日照无寥。",
            "隐隐星攒处，无私镇九霄。"
        ],
        "notes": "",
        "id": "61667e64e8b4e0a22461499867a424cd"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第三云岩游山颂",
        "preface": "",
        "paragraphs": [
            "大鹏无伴遇天池，师子将儿绝后随。",
            "昆仑触犯归行路，一吼吞云万像驰。"
        ],
        "notes": "",
        "id": "0f90c0bcc316e7c3b32a70f884643036"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第四道吾深深颂",
        "preface": "",
        "paragraphs": [
            "骊龙海卧瑞云高，四望归宗万派潮。",
            "木人来问西宫事，回惠东园一颗桃。"
        ],
        "notes": "",
        "id": "3c4e238dc062838c8f692c6dbe6ac540"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第五岩参药山颂",
        "preface": "",
        "paragraphs": [
            "行尽千山路转高，肯归方忆旧云房。",
            "贪寻古调单于曲，暨蹉胡家一韵长。"
        ],
        "notes": "",
        "id": "6c9c50d1115ad7657f4417b7bc2563f1"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第六夹山船子颂",
        "preface": "",
        "paragraphs": [
            "泛舟驾崄三十春，击处竿头活死人。",
            "夹岭桂分千古韵，朗江山翠万重新。"
        ],
        "notes": "",
        "id": "f4bacdea0c80da1722bb4d7f01e1dab3"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第七我国宴然颂",
        "preface": "",
        "paragraphs": [
            "兴亡云去舆云来，渠无国上绝尘埃。",
            "须弥顶上无根草，不受春风花自开。"
        ],
        "notes": "",
        "id": "0c5f790bc2d9f0c3e26af3e485d58add"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第八僧问石霜颂",
        "preface": "",
        "paragraphs": [
            "三更月落两山明，古道程遥苔满生。",
            "金镇摇时无手犯，碧波心月兔常行。"
        ],
        "notes": "",
        "id": "eb78c8aab9fa7da7ef8aed62a8bb7790"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第九洞山祖意颂",
        "preface": "",
        "paragraphs": [
            "古源无水月何生，满岸西流一派分。",
            "葱岭罢询熊耳梦，雪庭休话少林春。"
        ],
        "notes": "",
        "id": "145dfd16bf99982b4e1048c4315a38ba"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第十夹山答佛颂",
        "preface": "",
        "paragraphs": [
            "亲言言处几人知，今古无俦类莫齐。",
            "玉马雪行归半夜，羚羊挂角月沉西。"
        ],
        "notes": "",
        "id": "8a8a1d30082cf8621747b428fa0bea4a"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第十一万户俱开颂",
        "preface": "",
        "paragraphs": [
            "古殿岩开月锁松，霜凝雪露韵无穷。",
            "星前人卧千峰室，佛祖无因识得渠。"
        ],
        "notes": "",
        "id": "aca4b450b5de86f40fbf88392a46fc1a"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第十二九峰丹青颂",
        "preface": "",
        "paragraphs": [
            "荆山美玉卞人寻，至宝无瑕绝见因。",
            "铁牛带子踏沧海，撞月石龟长羽鳞。"
        ],
        "notes": "",
        "id": "a2cbb2b3bf8fda90234060b389b899b9"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第十三韶山是非颂",
        "preface": "",
        "paragraphs": [
            "白云不到中峰顶，满目烟萝景象殊。",
            "一句曲寒千古调，万重青碧月来初。"
        ],
        "notes": "",
        "id": "0ede57aacd9bc406f3132391d5922038"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第十四粱山祖意颂",
        "preface": "",
        "paragraphs": [
            "国令严严拟者危，毫厘才动铁轮随。",
            "心萌口应三千里，齿露言来苦怨谁。"
        ],
        "notes": "",
        "id": "f8e1acfcfd0fdfdf0545c12dd91c12b5"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第十五龙牙乌龟颂",
        "preface": "",
        "paragraphs": [
            "石龟语话是谁闻，无耳髑髅夜听深。",
            "天晓便藏无影树，太阳虽照不能寻。"
        ],
        "notes": "",
        "id": "54a013f5f276bd809e656deebcc015c1"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第十六灵云桃花顼",
        "preface": "",
        "paragraphs": [
            "山前桃发故园春，花绽红枝省此身。",
            "证据谢君傍著力，笑颜虽展意生瞋。",
            "烟锁绿杨莺啭缓，雨侵石笋倚空邻。",
            "金乌放去无消息，木马嘶声过汉秦。"
        ],
        "notes": "",
        "id": "22b5f5dfcf7e702de3a5499d4a84bace"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第十七国师塔样颂",
        "preface": "",
        "paragraphs": [
            "古塔涌圣迷，云笼龙凤失。",
            "香风半夜沉，实殿无知识。"
        ],
        "notes": "",
        "id": "1265a7907e030d202689a076a27c2b23"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第十八吸尽西江颂",
        "preface": "",
        "paragraphs": [
            "父母旷来别，得奉当竭力。",
            "木人半夜言，莫使外人识。"
        ],
        "notes": "",
        "id": "2a2d07426e8d14a71e43d0bd211f5b89"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第十九僧问长沙颂",
        "preface": "",
        "paragraphs": [
            "苔殿重重紫气深，星分辰位正乾坤。",
            "金轮不御阎浮境，岂并诸侯宝印尊。"
        ],
        "notes": "",
        "id": "46ca9fee699b294258c38d790e37f84a"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第二十云岩南泉颂",
        "preface": "",
        "paragraphs": [
            "金刚际下古髑髅，几被人踏血溅空。",
            "明月任从君自掬，寒松那弃白云封。"
        ],
        "notes": "",
        "id": "462c3ed71359a6673b3ed0877f7b33e4"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第二十一赵州吃茶颂",
        "preface": "",
        "paragraphs": [
            "见僧便问曾到否，有言曾到不曾来。",
            "留坐吃茶珍重去，青烟暗换绿纹苔。"
        ],
        "notes": "",
        "id": "09b80d8e9d2d2dd460a44c146ae5f84b"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第二十二大随乌龟颂",
        "preface": "",
        "paragraphs": [
            "一家有事百家忙，春暖才回草自长。",
            "东岭月分西涧水，菊残犹自候重阳。"
        ],
        "notes": "",
        "id": "c7ae248840f7293dce1245d0eb961ff2"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第二十三南泉斩猫颂",
        "preface": "",
        "paragraphs": [
            "临险推人事要知，求财先自露针锥。",
            "钓鱼尽说谙风势，及至风来波路迷。",
            "潦倒赵州虽好手，钟鸣斋后赴来迟。",
            "要知大像嘉州路，铁牛镇断陕关西。"
        ],
        "notes": "",
        "id": "e00b18d1975bcfcd5adb1fa86fe6e312"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第二十四云居居山颂",
        "preface": "",
        "paragraphs": [
            "突屼嵯峨万仞横，四边无路不通行。",
            "自古两轮光不到，夜深王老人西岑。"
        ],
        "notes": "",
        "id": "9380c29e9e783b61d74f49154d21e0e0"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第二十五丹霞烧佛颂",
        "preface": "",
        "paragraphs": [
            "古岩苔闭冷侵扉，飞者惊危走者迷。",
            "夜深寒热汀洲火，失晓渔家辄自疑。"
        ],
        "notes": "",
        "id": "3c172f9a44e82bde955c820c6c41ed91"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第二十六鸡栖凤巢颂",
        "preface": "",
        "paragraphs": [
            "无伴石人衣入山，云笼红顶绿衣寒。",
            "喝开劫兆三峰顶，捧出金栏对日看。"
        ],
        "notes": "",
        "id": "59bcaa77be95b81d6ea70709c5ff47d4"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第二十七疏山答佛颂",
        "preface": "",
        "paragraphs": [
            "养子方知在仁慈，亲言无味外人疑。",
            "欲穷沧浪深深处，听取渔家辄莫迷。"
        ],
        "notes": "",
        "id": "405358f966e51b7fa4b9f7147be13788"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第二十八归根得旨颂",
        "preface": "",
        "paragraphs": [
            "家破人亡何所依，无心无绪话求归。",
            "十年忘尽来时路，暂忆些儿总不知。"
        ],
        "notes": "",
        "id": "762d413edb43c9686271976a05a7c3fa"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第二十九问夹山境颂",
        "preface": "",
        "paragraphs": [
            "月皎青松鹤梦长，碧云丹桂挂羚羊。",
            "严高碧仞千峰雪，石笋生条半夜霜。"
        ],
        "notes": "",
        "id": "dbcd1008d8114602c218184a73196053"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第三十曹山出世颂",
        "preface": "",
        "paragraphs": [
            "月隐青山瑞气高，梧藏丹凤觑无寥。",
            "无端石马潭中过，惊起泥龙之海潮。"
        ],
        "notes": "",
        "id": "c9bfb1593a3350b802a1be8dc3e63db2"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第三十一无隐身处颂",
        "preface": "",
        "paragraphs": [
            "苔殿烟收紫气旋，拱班宸幄退尧年。",
            "凤楼不宿桃源客，岂并金光瞩汉天。"
        ],
        "notes": "",
        "id": "2303381016388ac9d42c90659e51b90a"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第三十二风穴古曲颂",
        "preface": "",
        "paragraphs": [
            "古岩月色锁重云，枯木迎芳晓带春。",
            "昨夜星河转南斗，金鸟随凤过天轮。"
        ],
        "notes": "",
        "id": "fa4009d365e89b3fa3e42fad23b042d8"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第三十三投子劫火颂",
        "preface": "",
        "paragraphs": [
            "天地为炉万物焦，石人驾浪渡云霄。",
            "风生半夜霜残重，月落水寒碧鬓凋。"
        ],
        "notes": "",
        "id": "b079f598bb068c1d22e728ee6e9572ee"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第三十四米胡间悟颂",
        "preface": "",
        "paragraphs": [
            "碧岫峰头借问人，指山穷处未安身。",
            "虽然免得重阳令，争似灵苗不犯春。"
        ],
        "notes": "",
        "id": "48dbf2a3ffac4492da127e298c74d8ab"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第三十五镜清有言颂",
        "preface": "",
        "paragraphs": [
            "寻常爱客恨无来，及至人来懒话陪。",
            "空卧早知眠不当，虚劳红焰落寒灰。"
        ],
        "notes": "",
        "id": "5b87e1cfb3f79a6c4a6c22708d016e24"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第三十六云门明教颂",
        "preface": "",
        "paragraphs": [
            "等闲垂借问端由，不负平生尽吐酬。",
            "竭力为人须是彻，方知茶味解人愁。"
        ],
        "notes": "",
        "id": "8ca82cf6c7bd39a9cb792e740758aa67"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第三十七云居六户颂",
        "preface": "",
        "paragraphs": [
            "春到石人视远山，莺啼花木碧波闲。",
            "须知云外岩松瑞，千古迎风任岁寒。"
        ],
        "notes": "",
        "id": "64c3812b5a9cc167b15555ca62ef576a"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第三十八风穴黄龙颂",
        "preface": "",
        "paragraphs": [
            "无价明珠暗处悬，夜深将把木人穿。",
            "谁知却被泥牛见，吞入红霞碧浪渊。"
        ],
        "notes": "",
        "id": "8f75e25dfcf9d37d83da5951d0151a3d"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第三十九雪峰南际颂",
        "preface": "",
        "paragraphs": [
            "送客随家丰俭施，尽情为饯免生疑。",
            "却蒙惠重过相赠，歛手遥别向暮归。"
        ],
        "notes": "",
        "id": "5a4359fd73b419356a4fd209af86f9f5"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第四十大士不起颂",
        "preface": "",
        "paragraphs": [
            "梁国令他魏国愁，渡江投水暗随流。",
            "虽然寸土居无动，争奈双林树半秋。"
        ],
        "notes": "",
        "id": "24d41addc64cc93c1f9a3899956dd7b3"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第四十一首山亲切颂",
        "preface": "",
        "paragraphs": [
            "日暮阴云郊野深，重阳到后菊花新。",
            "不因西峤残冰尽，争得东山一带春。"
        ],
        "notes": "",
        "id": "9fb639d42014a3143b4e4bfade54bed5"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第四十二云门糊饼颂",
        "preface": "",
        "paragraphs": [
            "祖佛超谈问作家，困来宜吃建溪茶。",
            "重阳日近开金菊，深水鱼行暗动沙。"
        ],
        "notes": "",
        "id": "c7a0676e4d758baa97f7addb662be762"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第四十三亲传底事颂",
        "preface": "",
        "paragraphs": [
            "亲伸端的向君言，莫比流沙少室传。",
            "昨夜雁回双岭后，谢家人立月明前。"
        ],
        "notes": "",
        "id": "cad563f5357eeed802b91f3563dc86f5"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第四十四板齿生毛颂",
        "preface": "",
        "paragraphs": [
            "九年少室自虚淹，争似当头一句传。",
            "板齿生毛犹可事，石人踏破谢家舡。"
        ],
        "notes": "",
        "id": "744e6377e97d8a7d846eae7327342331"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第四十五问法身宝颂",
        "preface": "",
        "paragraphs": [
            "松生岩畔鹤停稳，凤出丹山鸾并群。",
            "面壁尚亏庵外事，净名何苦太言论。"
        ],
        "notes": "",
        "id": "1a3886b06ebd7d147f23c8bbd71889b9"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第四十六日里看山颂",
        "preface": "",
        "paragraphs": [
            "坦然曾问老师安，争似韶阳一句传。",
            "日里华山仙掌露，夜深猿叫月当轩。"
        ],
        "notes": "",
        "id": "76cf202ab5bd7a6510f2d7e6d7a05b3d"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第四十七龙宿凤巢颂",
        "preface": "",
        "paragraphs": [
            "相逢借问众僧糜，莫比庵围香饭施。",
            "紫气夜随丹凤转，金龙晓缠月中枝。"
        ],
        "notes": "",
        "id": "2ba504a0abda7aa15c4342b8cfa8f2bb"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第四十八巴陵鸡鸭颂",
        "preface": "",
        "paragraphs": [
            "同别祖意问端由，便将元价与他酬。",
            "丝纶夜静人垂钓，晓得金乌带月收。"
        ],
        "notes": "",
        "id": "d856940b36b677d923333d314dfd8e25"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第四十九投子凡圣颂",
        "preface": "",
        "paragraphs": [
            "水出昆仑浪接天，天高地下秀林峦。",
            "禅床略下云山断，凡圣无踪海岳寒。"
        ],
        "notes": "",
        "id": "279c1fd47b966fbe42e15cbf5c3ed06c"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第五十问赵州道颂",
        "preface": "",
        "paragraphs": [
            "知道还他潦倒翁，亲言相指自匆匆。",
            "关山路远重须去，一迳长途君任通。"
        ],
        "notes": "",
        "id": "8ad290658109ee9da3b273f931815552"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第五十一仰山山河颂",
        "preface": "",
        "paragraphs": [
            "一句称提万象分，摩竭空自掩重门。",
            "当初衲子微开眼，插筯炉边当火焚。"
        ],
        "notes": "",
        "id": "8c9977e80e83fcf0e27fd9befb6c0601"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第五十二首山菩提颂",
        "preface": "",
        "paragraphs": [
            "问路穷途拟进程，绿杨莺语送行人。",
            "牌标五里向君说，莫道当年不指陈。"
        ],
        "notes": "",
        "id": "7d4fc2695bffb522e9427e1406277b2a"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第五十三岩头片帆颂",
        "preface": "",
        "paragraphs": [
            "云暗西岩东岭明，汀洲南面起笛声。",
            "天光睡重和衣润，莺啭高枝柳带春。"
        ],
        "notes": "",
        "id": "b236acdf42a1417e7c31c5e1d2e890a7"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第五十四风穴麈鹿颂",
        "preface": "",
        "paragraphs": [
            "禁殿重闱视听危，侧思偏立绛纶垂。",
            "汉乡云断汀洲迥，岭暮猿啼孤月随。"
        ],
        "notes": "",
        "id": "a2cc67a36b4420bbb490928a10fa8928"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第五十五投子三身颂",
        "preface": "",
        "paragraphs": [
            "三身说法问端由，弹指轻轻海岳收。",
            "金锁塔开红日像，夜深人笑碧峰头。"
        ],
        "notes": "",
        "id": "867e679836877c315a73e8ac07414e41"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第五十六曹溪意旨颂",
        "preface": "",
        "paragraphs": [
            "重峰层仞插寒空，塔锁深云势莫穷。",
            "千古松声来有韵，万年溪水去无踪。"
        ],
        "notes": "",
        "id": "45340cc44856996c1b9814e34839d448"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第五十七雪峰长蕖颂",
        "preface": "",
        "paragraphs": [
            "雪峤层层翠锁深，风生寒岫结重云。",
            "夜来丹凤冲霄汉，听晓樵人逐雁群。"
        ],
        "notes": "",
        "id": "4c8867bc6df288cb096304de721da934"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第五十八广教冀州颂",
        "preface": "",
        "paragraphs": [
            "禁幄重闱苔藓深，金铃不动侍无人。",
            "谁携班杖来相问，报说东园麦拢青。"
        ],
        "notes": "",
        "id": "af218832a753c9759345844617e6540c"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第五十九风穴皮裘颂",
        "preface": "",
        "paragraphs": [
            "亲切曾伸问老翁，东山歌唱北山吟。",
            "弄潮须是江吴客，别语还他汉地人。"
        ],
        "notes": "",
        "id": "c9e5daa382f18c9fadd36ed17c0506de"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第六十僧问首山颂",
        "preface": "",
        "paragraphs": [
            "未语难明迷悟情，发言方表赤心人。",
            "只知进步求名玉，争信灵苗不受春。"
        ],
        "notes": "",
        "id": "d1a401bafd992b500e871f87db554029"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第六十一首山此经颂",
        "preface": "",
        "paragraphs": [
            "水出昆仑山起云，钓人樵父昧来因。",
            "只知洪浪岩峦阔，不肯抛丝弃斧声。"
        ],
        "notes": "",
        "id": "34c305ea15f828af9ae0c58029a89b4c"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第六十二赵横高坡颂",
        "preface": "",
        "paragraphs": [
            "江山历尽几施功，方得逢人话昔同。",
            "春到洞庭无壁岸，鸟啼西岭月生东。"
        ],
        "notes": "",
        "id": "6d16679e8b1fd0510b32119f3b49627f"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第六十三九峰龟毛颂",
        "preface": "",
        "paragraphs": [
            "等闲不语未逢人，语便伤直似太亲。",
            "不顾火中鸾凤息，惊他石虎暗生嗔。"
        ],
        "notes": "",
        "id": "6fc9bb3a497384e4df679feae5fd524d"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第六十四临济吹毛颂",
        "preface": "",
        "paragraphs": [
            "剑藏匣冷逼人寒，拟问栖迟过岭南。",
            "更欲进前求退后，悲风千古遶溪潭。"
        ],
        "notes": "",
        "id": "6524b98880f47b512e2ed3c4f00370aa"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第六十五大随证龟颂",
        "preface": "",
        "paragraphs": [
            "六耳同谋事可成，直言方表赤心人。",
            "室中灯焰谁来拨，白发童儿两鬓新。"
        ],
        "notes": "",
        "id": "472638d1b554ba95a5e10fcda5c332c6"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第六十六瑞岩不出颂",
        "preface": "",
        "paragraphs": [
            "贵异天然应有时，六宫春苑少相随。",
            "星攒半夜天轮迥，烛晓东闱帘静垂。"
        ],
        "notes": "",
        "id": "da237294da1229b42ecaead964eaf6f2"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第六十七文殊成劳颂",
        "preface": "",
        "paragraphs": [
            "驰书才去返匆匆，一足垂酬继后踪。",
            "坐久成劳谁委悉，红炉点雪自相通。"
        ],
        "notes": "",
        "id": "494d92b4eccbfac7c4097c8012327381"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第六十八蓝市鄽颂",
        "preface": "",
        "paragraphs": [
            "日出升空高下周，昆仑源派入川流。",
            "春山云逗风无尽，雁去回南天地秋。"
        ],
        "notes": "",
        "id": "e8afa37893b611db2e7544c825e38f6c"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第六十九洛浦藏教颂",
        "preface": "",
        "paragraphs": [
            "毕钵岩花晓带春，香风时结鹫峰层。",
            "须知玉像缾中塔，别有辉天鉴地灯。"
        ],
        "notes": "",
        "id": "1e7f4a620b4ed304fed57ba480c43c8f"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第七十一芭蕉好恶颂",
        "preface": "",
        "paragraphs": [
            "无正文。"
        ],
        "notes": "",
        "id": "6de9bb7078834068a3660d26bea9e03b"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第七十二天彭当户颂",
        "preface": "",
        "paragraphs": [
            "白云时映旧山青，竹锁薄烟露几茎。",
            "虚室夜寒秋月迥，雁回遥听可三更。"
        ],
        "notes": "",
        "id": "34449a664a540a58dbf1f73e82390799"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第七十三禾山打鼓颂",
        "preface": "",
        "paragraphs": [
            "布毛拈起费人言，争似禾山一句传。",
            "打鼓一声喧宇宙，冰寒千丈忽生莲。"
        ],
        "notes": "",
        "id": "00605686a013be8eeae184ea025ddc9b"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第七十四黄连声前颂",
        "preface": "",
        "paragraphs": [
            "空劫前时旷路闲，声前无句信入难。",
            "欲穷沧浪白云曲，且看石人露半颜。"
        ],
        "notes": "",
        "id": "bc00d9ac139c0488d1e473bb64d0bed2"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第七十五资福圆相颂",
        "preface": "",
        "paragraphs": [
            "一曲两曲深夜弹，松风和雨遇前山。",
            "可怜卞玉离荆岫，谁是知音却取还。"
        ],
        "notes": "",
        "id": "38171c056742cf0908e17bbb5e6c6e68"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第七十六崇福宽廓颂",
        "preface": "",
        "paragraphs": [
            "宽廓言时不犯舌，清风高韵碧云斜。",
            "石人贪话西峰事，不觉东岩起雾遮。"
        ],
        "notes": "",
        "id": "38e812c779ebe81191a53e2f5857bd70"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第七十七梁山道场颂",
        "preface": "",
        "paragraphs": [
            "路穷岸仞问山翁，别指岩西岭近东。",
            "拟进雾垂岚色重，回头顶见太阳红。"
        ],
        "notes": "",
        "id": "e71d7ecadd7b24aa55c9cc1b555cb1ce"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第七十八百丈奇特颂",
        "preface": "",
        "paragraphs": [
            "巍巍峭迥出云霄，顶锁水寒势外遥。",
            "坐观四望烟笼处，一带青山万水潮。"
        ],
        "notes": "",
        "id": "406d78bd94bfa550f66aa5563df1dabc"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第七十九历村煎茶颂",
        "preface": "",
        "paragraphs": [
            "煎茶未了人来问，拈起茶匙呈似他。",
            "当初若遇收燕手，性命难存争奈何。"
        ],
        "notes": "",
        "id": "4b7cb6dec257554ffa212c3fcf0fc614"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第八十文殊九曲颂",
        "preface": "",
        "paragraphs": [
            "问法穷因归何处，黄河透过碧波澜。",
            "须知云外千峰上，别有灵松带露寒。"
        ],
        "notes": "",
        "id": "0f73d8d76106740cc977b2c06c66e6d9"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第八十一雪峰典座颂",
        "preface": "",
        "paragraphs": [
            "满钵盛来一物无，岂同香积变珍苏。",
            "日月并轮长不照，木人舞袖向红炉。"
        ],
        "notes": "",
        "id": "9997144a3607dc2ad3dd203386d2d2bb"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第八十二德山上堂颂",
        "preface": "",
        "paragraphs": [
            "金轮微动吼乾坤，稍逆金躯草卧身。",
            "更欲发言来拟问，悲风吹尽四绝邻。"
        ],
        "notes": "",
        "id": "9bc26a1ca0cebe2aee4525d30450b24b"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第八十三兴化军旗颂",
        "preface": "",
        "paragraphs": [
            "离城别阁暗愁时，月落星分信马蹄。",
            "风扫晓霜林木迥，夜深汀岸火生微。"
        ],
        "notes": "",
        "id": "3ca6121ee227f005a1653a3b0d32ec2a"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第八十四长庆不疑颂",
        "preface": "",
        "paragraphs": [
            "展手之时万仞摧，枯河无水月无来。",
            "若疑别问庞居士，石女黄梅谁共陪。"
        ],
        "notes": "",
        "id": "ca8b80e0e944ee9ed3a6f37208f86e35"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第八十五洞山茎茆颂",
        "preface": "",
        "paragraphs": [
            "野火烧时越转新，至今烟焰雨难霖。",
            "旱地红莲遮日月，无根树长翠成阴。"
        ],
        "notes": "",
        "id": "df7d15df3ee36ab1f08046dceebfa32b"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第八十六国师侍者颂",
        "preface": "",
        "paragraphs": [
            "国师唤侍者，重言不当吃。",
            "他耳又不聋，自又无处雪。"
        ],
        "notes": "",
        "id": "50480de15bfe89224dceae61deb87df3"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第八十七幽栖上堂颂",
        "preface": "",
        "paragraphs": [
            "蓦路相逢借问由，寸心莫便与他酬。",
            "虽然重担教人待，终是惭颜暗地羞。"
        ],
        "notes": "",
        "id": "44bb360e16bbfe96fbee7491f3c5b1fa"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第八十八答麻三斤颂",
        "preface": "",
        "paragraphs": [
            "三年一闰大家知，也有颟顸不记时。",
            "昨夜雁迥沙塞冷，严风吹绽月中枝。"
        ],
        "notes": "",
        "id": "21125692b7f73e1e2cb4e06e8e873e39"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第八十九北斗藏身颂",
        "preface": "",
        "paragraphs": [
            "南岳峰高北岳低，行人泣泪两迟疑。",
            "火星昨夜移牛斗，照见西瞿人不知。"
        ],
        "notes": "",
        "id": "e1bc591d6ebc4d0a70642f935b6887bc"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第九十凤楼前颂",
        "preface": "",
        "paragraphs": [
            "深宫禁殿隔重闱，帘静簷楹紫气垂。",
            "苔地不通朝请近，家人指路莫迟疑。"
        ],
        "notes": "",
        "id": "54d8b94824b85d2423003e9c6d80fbae"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第九十一仰山插锹颂",
        "preface": "",
        "paragraphs": [
            "沩山问处少知音，插地酬时佛祖沉。",
            "踏倒玄沙傍不肯，免教苍翠带春深。"
        ],
        "notes": "",
        "id": "8871ff2375cb42cad2783981675f7007"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第九十二法眼慧超颂",
        "preface": "",
        "paragraphs": [
            "巇崄行时问路难，有人相指北村南。",
            "长安无限人来往，几个无铃遇得关。"
        ],
        "notes": "",
        "id": "2be89c31109a1ec7f37126a051afd309"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第九十三赵州勘婆颂",
        "preface": "",
        "paragraphs": [
            "灵龟未兆无凶吉，变动临时在卜人。",
            "路头问破谁人委，王老东村努目嗔。"
        ],
        "notes": "",
        "id": "b324232c1ae438afb0a46de9f72a415e"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第九十四多子塔前颂",
        "preface": "",
        "paragraphs": [
            "于道无所证，方通万法路。",
            "或明或暗行，不慎亦不护。",
            "月来松色寒，云去青山露。",
            "今古天台桥，几人能得度。"
        ],
        "notes": "",
        "id": "1e2896bae6b146eab98220ba8192e5df"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第九十五大阳玄旨颂",
        "preface": "",
        "paragraphs": [
            "轻轻人问玄中旨，便吐肝肠说与他。",
            "木人暗皱双眉处，石女多言争奈何。"
        ],
        "notes": "",
        "id": "fcf34ce11696aa8de92aa7efd3a6b0fe"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第九十六德山上堂颂",
        "preface": "",
        "paragraphs": [
            "双盲入暗路崎岖，日落栖芦暂得苏。",
            "争似石人眠半夜，免教舜让守休居。",
            "须知花绽非干木，无脚行时早触途。",
            "昨朝风起长安道，元是昆仑进国图。"
        ],
        "notes": "",
        "id": "b8ad9f29f411076ea424d257b5a2c09f"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第九十七投子月圆颂",
        "preface": "",
        "paragraphs": [
            "圆缺曾伸问老翁，石龟衔子引清风。",
            "昨朝木马潭中过，踏出金乌半夜红。"
        ],
        "notes": "",
        "id": "1aef3e03998687758c01588f37452142"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第九十八芭蕉拄杖颂",
        "preface": "",
        "paragraphs": [
            "有无今古两重关，正眼禅人过者难。",
            "欲通大道长安路，莫听昆仑叙往还。"
        ],
        "notes": "",
        "id": "7d37b8d408ed805a65d38a9090ca6eb8"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第九十九浮山绣毬颂",
        "preface": "",
        "paragraphs": [
            "月里无根草，山前枯木花。",
            "雁回沙塞后，砧杵落谁家。"
        ],
        "notes": "",
        "id": "db4e31b0720fc123d1f739084c3fe6c1"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第一百浮山骨堆颂",
        "preface": "",
        "paragraphs": [
            "嫩草疏斜径，山泉带碧流。",
            "文曾要渭水，列士耻庄周。"
        ],
        "notes": "",
        "id": "94926dfa2a81b7a290c526789d0e5287"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "五位颂  其一",
        "preface": "",
        "paragraphs": [
            "正中偏，星河横转月明前。",
            "彩气夜变天未晓，隐隐俱彰暗里圆。"
        ],
        "notes": "",
        "id": "be745f58b16577edc87f012a4a5c6a40"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "五位颂  其二",
        "preface": "",
        "paragraphs": [
            "偏中正，夜半天明羞自影。",
            "朦朦雾色辨何分，混然不落秦时镜。"
        ],
        "notes": "",
        "id": "b866d94b27cd00467b229b972e8262fa"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "五位颂  其三",
        "preface": "",
        "paragraphs": [
            "正中来，火里金鸡坐凤台。",
            "玄路倚空通脉上，披云乌道出尘埃。"
        ],
        "notes": "",
        "id": "169942868fd1a0a19d61430bdbd72876"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "五位颂  其四",
        "preface": "",
        "paragraphs": [
            "兼中至，雪刃笼身不回避。",
            "天然猛将两不伤，暗里全施善周备。"
        ],
        "notes": "",
        "id": "21449d257e384c0bc6078f8aba79cb30"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "五位颂  其五",
        "preface": "",
        "paragraphs": [
            "兼中到，解走之人不触道。",
            "一般拈掇与君殊，不落是非方始妙。"
        ],
        "notes": "",
        "id": "135cb4d52da9cddc340fec029ca92800"
    }
]