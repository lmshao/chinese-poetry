[
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第一青原阶级颂",
        "preface": "",
        "paragraphs": [
            "无见顶露云攒急，劫外灵枝不带春。",
            "那边不坐空王殿，争肯耘田向日轮。"
        ],
        "notes": "",
        "id": "dd28dfce1418115bf5cc393a1d590966"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第二非但曹溪颂",
        "preface": "",
        "paragraphs": [
            "白云藏王凤，红日照无寥。",
            "隐隐星攒处，无私镇九霄。"
        ],
        "notes": "",
        "id": "65d09aaee68e39fb5a2de34d0ec65631"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第三云岩游山颂",
        "preface": "",
        "paragraphs": [
            "大鹏无伴遇天池，师子将儿绝后随。",
            "昆仑触犯归行路，一吼吞云万像驰。"
        ],
        "notes": "",
        "id": "f62e75e909f89e57c10ba966a442d170"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第四道吾深深颂",
        "preface": "",
        "paragraphs": [
            "骊龙海卧瑞云高，四望归宗万派潮。",
            "木人来问西宫事，回惠东园一颗桃。"
        ],
        "notes": "",
        "id": "3dab5b9b4682ff371434701b1eeb9da9"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第五岩参药山颂",
        "preface": "",
        "paragraphs": [
            "行尽千山路转高，肯归方忆旧云房。",
            "贪寻古调单于曲，暨蹉胡家一韵长。"
        ],
        "notes": "",
        "id": "2c034f093f1ef5cb9db642580470cc74"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第六夹山船子颂",
        "preface": "",
        "paragraphs": [
            "泛舟驾崄三十春，击处竿头活死人。",
            "夹岭桂分千古韵，朗江山翠万重新。"
        ],
        "notes": "",
        "id": "4b007b17585c9ecc810666dd8b5a3007"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第七我国宴然颂",
        "preface": "",
        "paragraphs": [
            "兴亡云去舆云来，渠无国上绝尘埃。",
            "须弥顶上无根草，不受春风花自开。"
        ],
        "notes": "",
        "id": "a970ccf15982b4a83b7f5b51859b4c2b"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第八僧问石霜颂",
        "preface": "",
        "paragraphs": [
            "三更月落两山明，古道程遥苔满生。",
            "金镇摇时无手犯，碧波心月兔常行。"
        ],
        "notes": "",
        "id": "b30a54237980f6e5171f7626afa3206c"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第九洞山祖意颂",
        "preface": "",
        "paragraphs": [
            "古源无水月何生，满岸西流一派分。",
            "葱岭罢询熊耳梦，雪庭休话少林春。"
        ],
        "notes": "",
        "id": "f46aaf4269f5b58713219b6f0d84fecb"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第十夹山答佛颂",
        "preface": "",
        "paragraphs": [
            "亲言言处几人知，今古无俦类莫齐。",
            "玉马雪行归半夜，羚羊挂角月沉西。"
        ],
        "notes": "",
        "id": "3775b11c633b315bfcda52302f6f6c07"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第十一万户俱开颂",
        "preface": "",
        "paragraphs": [
            "古殿岩开月锁松，霜凝雪露韵无穷。",
            "星前人卧千峰室，佛祖无因识得渠。"
        ],
        "notes": "",
        "id": "e22a82540e502e1aca564ce3ded8e255"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第十二九峰丹青颂",
        "preface": "",
        "paragraphs": [
            "荆山美玉卞人寻，至宝无瑕绝见因。",
            "铁牛带子踏沧海，撞月石龟长羽鳞。"
        ],
        "notes": "",
        "id": "9b151272fa6ad9436aa8682bd3729a94"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第十三韶山是非颂",
        "preface": "",
        "paragraphs": [
            "白云不到中峰顶，满目烟萝景象殊。",
            "一句曲寒千古调，万重青碧月来初。"
        ],
        "notes": "",
        "id": "8178a80a90270a02d6c322dac39bc9c1"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第十四粱山祖意颂",
        "preface": "",
        "paragraphs": [
            "国令严严拟者危，毫厘才动铁轮随。",
            "心萌口应三千里，齿露言来苦怨谁。"
        ],
        "notes": "",
        "id": "b2b6e46fea3a197997099732a47b1a3b"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第十五龙牙乌龟颂",
        "preface": "",
        "paragraphs": [
            "石龟语话是谁闻，无耳髑髅夜听深。",
            "天晓便藏无影树，太阳虽照不能寻。"
        ],
        "notes": "",
        "id": "17e7e61b23549c1aa244ee6f29d11997"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第十六灵云桃花顼",
        "preface": "",
        "paragraphs": [
            "山前桃发故园春，花绽红枝省此身。",
            "证据谢君傍著力，笑颜虽展意生瞋。",
            "烟锁绿杨莺啭缓，雨侵石笋倚空邻。",
            "金乌放去无消息，木马嘶声过汉秦。"
        ],
        "notes": "",
        "id": "737a06081fb3426ac47a51847c013488"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第十七国师塔样颂",
        "preface": "",
        "paragraphs": [
            "古塔涌圣迷，云笼龙凤失。",
            "香风半夜沉，实殿无知识。"
        ],
        "notes": "",
        "id": "4f0aab806a808ce580cdb8cdbf87556e"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第十八吸尽西江颂",
        "preface": "",
        "paragraphs": [
            "父母旷来别，得奉当竭力。",
            "木人半夜言，莫使外人识。"
        ],
        "notes": "",
        "id": "159ae329da127470913949265528c857"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第十九僧问长沙颂",
        "preface": "",
        "paragraphs": [
            "苔殿重重紫气深，星分辰位正乾坤。",
            "金轮不御阎浮境，岂并诸侯宝印尊。"
        ],
        "notes": "",
        "id": "7562b28b7cd7ad4eb5b2d3b7e0cb4d45"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第二十云岩南泉颂",
        "preface": "",
        "paragraphs": [
            "金刚际下古髑髅，几被人踏血溅空。",
            "明月任从君自掬，寒松那弃白云封。"
        ],
        "notes": "",
        "id": "0e71e8612c71f7fd5f698deef86cb827"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第二十一赵州吃茶颂",
        "preface": "",
        "paragraphs": [
            "见僧便问曾到否，有言曾到不曾来。",
            "留坐吃茶珍重去，青烟暗换绿纹苔。"
        ],
        "notes": "",
        "id": "0efacc44a7b349ad4553af5508f00974"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第二十二大随乌龟颂",
        "preface": "",
        "paragraphs": [
            "一家有事百家忙，春暖才回草自长。",
            "东岭月分西涧水，菊残犹自候重阳。"
        ],
        "notes": "",
        "id": "c7262584345d315decc3a9a0c60c806c"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第二十三南泉斩猫颂",
        "preface": "",
        "paragraphs": [
            "临险推人事要知，求财先自露针锥。",
            "钓鱼尽说谙风势，及至风来波路迷。",
            "潦倒赵州虽好手，钟鸣斋后赴来迟。",
            "要知大像嘉州路，铁牛镇断陕关西。"
        ],
        "notes": "",
        "id": "50e089b9b72cc64eae983c3bf0627c1a"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第二十四云居居山颂",
        "preface": "",
        "paragraphs": [
            "突屼嵯峨万仞横，四边无路不通行。",
            "自古两轮光不到，夜深王老人西岑。"
        ],
        "notes": "",
        "id": "99aeb73d18224bc209da4a159e98ea3a"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第二十五丹霞烧佛颂",
        "preface": "",
        "paragraphs": [
            "古岩苔闭冷侵扉，飞者惊危走者迷。",
            "夜深寒热汀洲火，失晓渔家辄自疑。"
        ],
        "notes": "",
        "id": "73bc291e8c7eb9c3d723afb4fbfab57c"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第二十六鸡栖凤巢颂",
        "preface": "",
        "paragraphs": [
            "无伴石人衣入山，云笼红顶绿衣寒。",
            "喝开劫兆三峰顶，捧出金栏对日看。"
        ],
        "notes": "",
        "id": "51aab8697ffc63542249f61157f08770"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第二十七疏山答佛颂",
        "preface": "",
        "paragraphs": [
            "养子方知在仁慈，亲言无味外人疑。",
            "欲穷沧浪深深处，听取渔家辄莫迷。"
        ],
        "notes": "",
        "id": "b0ce6a488ed773aaf3d5cce20bcb580b"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第二十八归根得旨颂",
        "preface": "",
        "paragraphs": [
            "家破人亡何所依，无心无绪话求归。",
            "十年忘尽来时路，暂忆些儿总不知。"
        ],
        "notes": "",
        "id": "72a34848004a9d0ca5f394963249aa7f"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第二十九问夹山境颂",
        "preface": "",
        "paragraphs": [
            "月皎青松鹤梦长，碧云丹桂挂羚羊。",
            "严高碧仞千峰雪，石笋生条半夜霜。"
        ],
        "notes": "",
        "id": "19de5fd4170b649adaa25ab2599fbf45"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第三十曹山出世颂",
        "preface": "",
        "paragraphs": [
            "月隐青山瑞气高，梧藏丹凤觑无寥。",
            "无端石马潭中过，惊起泥龙之海潮。"
        ],
        "notes": "",
        "id": "f257a14e13a9fcff4cde7f461b044250"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第三十一无隐身处颂",
        "preface": "",
        "paragraphs": [
            "苔殿烟收紫气旋，拱班宸幄退尧年。",
            "凤楼不宿桃源客，岂并金光瞩汉天。"
        ],
        "notes": "",
        "id": "0e2336898e61629afa3884b40867c49c"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第三十二风穴古曲颂",
        "preface": "",
        "paragraphs": [
            "古岩月色锁重云，枯木迎芳晓带春。",
            "昨夜星河转南斗，金鸟随凤过天轮。"
        ],
        "notes": "",
        "id": "f75b262369b142a41df61e7e0cb1cef1"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第三十三投子劫火颂",
        "preface": "",
        "paragraphs": [
            "天地为炉万物焦，石人驾浪渡云霄。",
            "风生半夜霜残重，月落水寒碧鬓凋。"
        ],
        "notes": "",
        "id": "36648fbbf8579aa22d9cd88721e74a9b"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第三十四米胡间悟颂",
        "preface": "",
        "paragraphs": [
            "碧岫峰头借问人，指山穷处未安身。",
            "虽然免得重阳令，争似灵苗不犯春。"
        ],
        "notes": "",
        "id": "fdbea235e198f0431e344c1d8b1e3448"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第三十五镜清有言颂",
        "preface": "",
        "paragraphs": [
            "寻常爱客恨无来，及至人来懒话陪。",
            "空卧早知眠不当，虚劳红焰落寒灰。"
        ],
        "notes": "",
        "id": "8805f008075cce06c34d876c63d883a6"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第三十六云门明教颂",
        "preface": "",
        "paragraphs": [
            "等闲垂借问端由，不负平生尽吐酬。",
            "竭力为人须是彻，方知茶味解人愁。"
        ],
        "notes": "",
        "id": "f79eab55cf79440b7ca34afef2c42eb3"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第三十七云居六户颂",
        "preface": "",
        "paragraphs": [
            "春到石人视远山，莺啼花木碧波闲。",
            "须知云外岩松瑞，千古迎风任岁寒。"
        ],
        "notes": "",
        "id": "ce62d7835560a91dacaa8c0dc3231e69"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第三十八风穴黄龙颂",
        "preface": "",
        "paragraphs": [
            "无价明珠暗处悬，夜深将把木人穿。",
            "谁知却被泥牛见，吞入红霞碧浪渊。"
        ],
        "notes": "",
        "id": "88f03ca606ded9ea18fc270e92c8b930"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第三十九雪峰南际颂",
        "preface": "",
        "paragraphs": [
            "送客随家丰俭施，尽情为饯免生疑。",
            "却蒙惠重过相赠，歛手遥别向暮归。"
        ],
        "notes": "",
        "id": "cb43f01a2157ea703e0f87bcf16468a7"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第四十大士不起颂",
        "preface": "",
        "paragraphs": [
            "梁国令他魏国愁，渡江投水暗随流。",
            "虽然寸土居无动，争奈双林树半秋。"
        ],
        "notes": "",
        "id": "c9f1508a86d61ece6e39cbf65dab693f"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第四十一首山亲切颂",
        "preface": "",
        "paragraphs": [
            "日暮阴云郊野深，重阳到后菊花新。",
            "不因西峤残冰尽，争得东山一带春。"
        ],
        "notes": "",
        "id": "0d2b5b04c3c9d5372fc61accb88c8242"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第四十二云门糊饼颂",
        "preface": "",
        "paragraphs": [
            "祖佛超谈问作家，困来宜吃建溪茶。",
            "重阳日近开金菊，深水鱼行暗动沙。"
        ],
        "notes": "",
        "id": "ccec453c735f82f332eece0af2b7f685"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第四十三亲传底事颂",
        "preface": "",
        "paragraphs": [
            "亲伸端的向君言，莫比流沙少室传。",
            "昨夜雁回双岭后，谢家人立月明前。"
        ],
        "notes": "",
        "id": "c8dc4ce402fd181793b7d5eb19bd0b67"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第四十四板齿生毛颂",
        "preface": "",
        "paragraphs": [
            "九年少室自虚淹，争似当头一句传。",
            "板齿生毛犹可事，石人踏破谢家舡。"
        ],
        "notes": "",
        "id": "fc2445053a437d418f54c144dc6ed1d3"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第四十五问法身宝颂",
        "preface": "",
        "paragraphs": [
            "松生岩畔鹤停稳，凤出丹山鸾并群。",
            "面壁尚亏庵外事，净名何苦太言论。"
        ],
        "notes": "",
        "id": "9e17223d12e65eec81372ebd29bacbdb"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第四十六日里看山颂",
        "preface": "",
        "paragraphs": [
            "坦然曾问老师安，争似韶阳一句传。",
            "日里华山仙掌露，夜深猿叫月当轩。"
        ],
        "notes": "",
        "id": "74e381c62c19ff6db830680da1f4e590"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第四十七龙宿凤巢颂",
        "preface": "",
        "paragraphs": [
            "相逢借问众僧糜，莫比庵围香饭施。",
            "紫气夜随丹凤转，金龙晓缠月中枝。"
        ],
        "notes": "",
        "id": "2ea612632626c79385f96d5b646b2b1f"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第四十八巴陵鸡鸭颂",
        "preface": "",
        "paragraphs": [
            "同别祖意问端由，便将元价与他酬。",
            "丝纶夜静人垂钓，晓得金乌带月收。"
        ],
        "notes": "",
        "id": "4ba9f0feb4e3ea06b3b6709bf9d2516f"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第四十九投子凡圣颂",
        "preface": "",
        "paragraphs": [
            "水出昆仑浪接天，天高地下秀林峦。",
            "禅床略下云山断，凡圣无踪海岳寒。"
        ],
        "notes": "",
        "id": "2165f895c646461e24206b67ad632789"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第五十问赵州道颂",
        "preface": "",
        "paragraphs": [
            "知道还他潦倒翁，亲言相指自匆匆。",
            "关山路远重须去，一迳长途君任通。"
        ],
        "notes": "",
        "id": "340f905e10e1def44d2ed32a2aeb531f"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第五十一仰山山河颂",
        "preface": "",
        "paragraphs": [
            "一句称提万象分，摩竭空自掩重门。",
            "当初衲子微开眼，插筯炉边当火焚。"
        ],
        "notes": "",
        "id": "a438d4f8d43f94b1f3240e672f3a1bb9"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第五十二首山菩提颂",
        "preface": "",
        "paragraphs": [
            "问路穷途拟进程，绿杨莺语送行人。",
            "牌标五里向君说，莫道当年不指陈。"
        ],
        "notes": "",
        "id": "3110351355a08c3ee4ee0f74905ae03a"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第五十三岩头片帆颂",
        "preface": "",
        "paragraphs": [
            "云暗西岩东岭明，汀洲南面起笛声。",
            "天光睡重和衣润，莺啭高枝柳带春。"
        ],
        "notes": "",
        "id": "0e5a95c4dd2284b62db75c4ec9dfed5e"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第五十四风穴麈鹿颂",
        "preface": "",
        "paragraphs": [
            "禁殿重闱视听危，侧思偏立绛纶垂。",
            "汉乡云断汀洲迥，岭暮猿啼孤月随。"
        ],
        "notes": "",
        "id": "0b9919c44f6779537115d1d7b42d40d3"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第五十五投子三身颂",
        "preface": "",
        "paragraphs": [
            "三身说法问端由，弹指轻轻海岳收。",
            "金锁塔开红日像，夜深人笑碧峰头。"
        ],
        "notes": "",
        "id": "b3ae692a1c69ac84cf68a3073c3e7d37"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第五十六曹溪意旨颂",
        "preface": "",
        "paragraphs": [
            "重峰层仞插寒空，塔锁深云势莫穷。",
            "千古松声来有韵，万年溪水去无踪。"
        ],
        "notes": "",
        "id": "9ccf3ad1aa8b677583a61c323da309a8"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第五十七雪峰长蕖颂",
        "preface": "",
        "paragraphs": [
            "雪峤层层翠锁深，风生寒岫结重云。",
            "夜来丹凤冲霄汉，听晓樵人逐雁群。"
        ],
        "notes": "",
        "id": "fc8cb7ad337c5555293c1ad1835e68bc"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第五十八广教冀州颂",
        "preface": "",
        "paragraphs": [
            "禁幄重闱苔藓深，金铃不动侍无人。",
            "谁携班杖来相问，报说东园麦拢青。"
        ],
        "notes": "",
        "id": "0dfbb89da73620a2eabeb308f34c8de6"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第五十九风穴皮裘颂",
        "preface": "",
        "paragraphs": [
            "亲切曾伸问老翁，东山歌唱北山吟。",
            "弄潮须是江吴客，别语还他汉地人。"
        ],
        "notes": "",
        "id": "0e689e68f9e195da27fccb09f51a3c5e"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第六十僧问首山颂",
        "preface": "",
        "paragraphs": [
            "未语难明迷悟情，发言方表赤心人。",
            "只知进步求名玉，争信灵苗不受春。"
        ],
        "notes": "",
        "id": "84331d26abddc71df77bd122c3ff6ef2"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第六十一首山此经颂",
        "preface": "",
        "paragraphs": [
            "水出昆仑山起云，钓人樵父昧来因。",
            "只知洪浪岩峦阔，不肯抛丝弃斧声。"
        ],
        "notes": "",
        "id": "3384e938543deb2dce31e961e15cfb7e"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第六十二赵横高坡颂",
        "preface": "",
        "paragraphs": [
            "江山历尽几施功，方得逢人话昔同。",
            "春到洞庭无壁岸，鸟啼西岭月生东。"
        ],
        "notes": "",
        "id": "5d720302441dc3454ae08fedc73d6772"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第六十三九峰龟毛颂",
        "preface": "",
        "paragraphs": [
            "等闲不语未逢人，语便伤直似太亲。",
            "不顾火中鸾凤息，惊他石虎暗生嗔。"
        ],
        "notes": "",
        "id": "2405009d829ab39300a556f03c4040c5"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第六十四临济吹毛颂",
        "preface": "",
        "paragraphs": [
            "剑藏匣冷逼人寒，拟问栖迟过岭南。",
            "更欲进前求退后，悲风千古遶溪潭。"
        ],
        "notes": "",
        "id": "c56bfcccf32cd25dd72eb10ec5a4c9de"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第六十五大随证龟颂",
        "preface": "",
        "paragraphs": [
            "六耳同谋事可成，直言方表赤心人。",
            "室中灯焰谁来拨，白发童儿两鬓新。"
        ],
        "notes": "",
        "id": "c6bcebd2fd05a4a54ff041b462e4b933"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第六十六瑞岩不出颂",
        "preface": "",
        "paragraphs": [
            "贵异天然应有时，六宫春苑少相随。",
            "星攒半夜天轮迥，烛晓东闱帘静垂。"
        ],
        "notes": "",
        "id": "a5c014613612bb35fea380a9b299e9aa"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第六十七文殊成劳颂",
        "preface": "",
        "paragraphs": [
            "驰书才去返匆匆，一足垂酬继后踪。",
            "坐久成劳谁委悉，红炉点雪自相通。"
        ],
        "notes": "",
        "id": "7d4b83ff00e96ae5292848af00336438"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第六十八蓝市鄽颂",
        "preface": "",
        "paragraphs": [
            "日出升空高下周，昆仑源派入川流。",
            "春山云逗风无尽，雁去回南天地秋。"
        ],
        "notes": "",
        "id": "e84964bfc69242dcc16ed44e746e3995"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第六十九洛浦藏教颂",
        "preface": "",
        "paragraphs": [
            "毕钵岩花晓带春，香风时结鹫峰层。",
            "须知玉像缾中塔，别有辉天鉴地灯。"
        ],
        "notes": "",
        "id": "601ffaad32d71a30198eda70ceff87af"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第七十二天彭当户颂",
        "preface": "",
        "paragraphs": [
            "白云时映旧山青，竹锁薄烟露几茎。",
            "虚室夜寒秋月迥，雁回遥听可三更。"
        ],
        "notes": "",
        "id": "238a8eecf384fff94e449dad256990da"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第七十三禾山打鼓颂",
        "preface": "",
        "paragraphs": [
            "布毛拈起费人言，争似禾山一句传。",
            "打鼓一声喧宇宙，冰寒千丈忽生莲。"
        ],
        "notes": "",
        "id": "7350116150664c60b2166f7dcc7f15de"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第七十四黄连声前颂",
        "preface": "",
        "paragraphs": [
            "空劫前时旷路闲，声前无句信入难。",
            "欲穷沧浪白云曲，且看石人露半颜。"
        ],
        "notes": "",
        "id": "5f073f97310d75414f9b2d67ae0e2f20"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第七十五资福圆相颂",
        "preface": "",
        "paragraphs": [
            "一曲两曲深夜弹，松风和雨遇前山。",
            "可怜卞玉离荆岫，谁是知音却取还。"
        ],
        "notes": "",
        "id": "658179955ab07eb6097ee53f59a620c1"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第七十六崇福宽廓颂",
        "preface": "",
        "paragraphs": [
            "宽廓言时不犯舌，清风高韵碧云斜。",
            "石人贪话西峰事，不觉东岩起雾遮。"
        ],
        "notes": "",
        "id": "22349c0d8cff21969014c5db29272bd8"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第七十七梁山道场颂",
        "preface": "",
        "paragraphs": [
            "路穷岸仞问山翁，别指岩西岭近东。",
            "拟进雾垂岚色重，回头顶见太阳红。"
        ],
        "notes": "",
        "id": "c8ada39cda3bd5c5a98e0536be51ca77"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第七十八百丈奇特颂",
        "preface": "",
        "paragraphs": [
            "巍巍峭迥出云霄，顶锁水寒势外遥。",
            "坐观四望烟笼处，一带青山万水潮。"
        ],
        "notes": "",
        "id": "d167c4685261946b3aad37962dbe27a2"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第七十九历村煎茶颂",
        "preface": "",
        "paragraphs": [
            "煎茶未了人来问，拈起茶匙呈似他。",
            "当初若遇收燕手，性命难存争奈何。"
        ],
        "notes": "",
        "id": "0cde29210b0383b237750dff6f8daed7"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第八十文殊九曲颂",
        "preface": "",
        "paragraphs": [
            "问法穷因归何处，黄河透过碧波澜。",
            "须知云外千峰上，别有灵松带露寒。"
        ],
        "notes": "",
        "id": "4a38b7ef96012d8e6dfc391a241f98e2"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第八十一雪峰典座颂",
        "preface": "",
        "paragraphs": [
            "满钵盛来一物无，岂同香积变珍苏。",
            "日月并轮长不照，木人舞袖向红炉。"
        ],
        "notes": "",
        "id": "c8d840807ab40d6118433bf5431e19bf"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第八十二德山上堂颂",
        "preface": "",
        "paragraphs": [
            "金轮微动吼乾坤，稍逆金躯草卧身。",
            "更欲发言来拟问，悲风吹尽四绝邻。"
        ],
        "notes": "",
        "id": "86e5509ad3f6f7235ef8b441e9609b56"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第八十三兴化军旗颂",
        "preface": "",
        "paragraphs": [
            "离城别阁暗愁时，月落星分信马蹄。",
            "风扫晓霜林木迥，夜深汀岸火生微。"
        ],
        "notes": "",
        "id": "fa185b44278de1b05aba6d24c5e1ecec"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第八十四长庆不疑颂",
        "preface": "",
        "paragraphs": [
            "展手之时万仞摧，枯河无水月无来。",
            "若疑别问庞居士，石女黄梅谁共陪。"
        ],
        "notes": "",
        "id": "c144c0006ee7969f42d9a638eecf6715"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第八十五洞山茎茆颂",
        "preface": "",
        "paragraphs": [
            "野火烧时越转新，至今烟焰雨难霖。",
            "旱地红莲遮日月，无根树长翠成阴。"
        ],
        "notes": "",
        "id": "f6a22126d4180d9e53d2741360713c41"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第八十六国师侍者颂",
        "preface": "",
        "paragraphs": [
            "国师唤侍者，重言不当吃。",
            "他耳又不聋，自又无处雪。"
        ],
        "notes": "",
        "id": "e28da54b8c04d5e8c11ad480044713ec"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第八十七幽栖上堂颂",
        "preface": "",
        "paragraphs": [
            "蓦路相逢借问由，寸心莫便与他酬。",
            "虽然重担教人待，终是惭颜暗地羞。"
        ],
        "notes": "",
        "id": "76056d7fa26057276e21fba05100e61c"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第八十八答麻三斤颂",
        "preface": "",
        "paragraphs": [
            "三年一闰大家知，也有颟顸不记时。",
            "昨夜雁迥沙塞冷，严风吹绽月中枝。"
        ],
        "notes": "",
        "id": "9cad9bb4eb63b4e1404a0f114c8cf08e"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第八十九北斗藏身颂",
        "preface": "",
        "paragraphs": [
            "南岳峰高北岳低，行人泣泪两迟疑。",
            "火星昨夜移牛斗，照见西瞿人不知。"
        ],
        "notes": "",
        "id": "cd98aac863993daceda2e67ae905c5ab"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第九十凤楼前颂",
        "preface": "",
        "paragraphs": [
            "深宫禁殿隔重闱，帘静簷楹紫气垂。",
            "苔地不通朝请近，家人指路莫迟疑。"
        ],
        "notes": "",
        "id": "2bfed023abcdfc58b040a816f1234633"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第九十一仰山插锹颂",
        "preface": "",
        "paragraphs": [
            "沩山问处少知音，插地酬时佛祖沉。",
            "踏倒玄沙傍不肯，免教苍翠带春深。"
        ],
        "notes": "",
        "id": "bc4f4039d4aba931164c270913f1360b"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第九十二法眼慧超颂",
        "preface": "",
        "paragraphs": [
            "巇崄行时问路难，有人相指北村南。",
            "长安无限人来往，几个无铃遇得关。"
        ],
        "notes": "",
        "id": "b1de54ecd19ffbfdaa76cc765f7f64b8"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第九十三赵州勘婆颂",
        "preface": "",
        "paragraphs": [
            "灵龟未兆无凶吉，变动临时在卜人。",
            "路头问破谁人委，王老东村努目嗔。"
        ],
        "notes": "",
        "id": "6188909994eaa3e9be71032c4a151fe3"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第九十四多子塔前颂",
        "preface": "",
        "paragraphs": [
            "于道无所证，方通万法路。",
            "或明或暗行，不慎亦不护。",
            "月来松色寒，云去青山露。",
            "今古天台桥，几人能得度。"
        ],
        "notes": "",
        "id": "72be14f12d0ed22b5c7e35e92f63dc7c"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第九十五大阳玄旨颂",
        "preface": "",
        "paragraphs": [
            "轻轻人问玄中旨，便吐肝肠说与他。",
            "木人暗皱双眉处，石女多言争奈何。"
        ],
        "notes": "",
        "id": "09c80e61367f50409c4a56c08abdf226"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第九十六德山上堂颂",
        "preface": "",
        "paragraphs": [
            "双盲入暗路崎岖，日落栖芦暂得苏。",
            "争似石人眠半夜，免教舜让守休居。",
            "须知花绽非干木，无脚行时早触途。",
            "昨朝风起长安道，元是昆仑进国图。"
        ],
        "notes": "",
        "id": "f4fff7bfe420a355b87254963fa49a61"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第九十七投子月圆颂",
        "preface": "",
        "paragraphs": [
            "圆缺曾伸问老翁，石龟衔子引清风。",
            "昨朝木马潭中过，踏出金乌半夜红。"
        ],
        "notes": "",
        "id": "bce354275fb230148b367a3e384e2059"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第九十八芭蕉拄杖颂",
        "preface": "",
        "paragraphs": [
            "有无今古两重关，正眼禅人过者难。",
            "欲通大道长安路，莫听昆仑叙往还。"
        ],
        "notes": "",
        "id": "a2c38132c3d37cbddf8bf65b8d42ab67"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第九十九浮山绣毬颂",
        "preface": "",
        "paragraphs": [
            "月里无根草，山前枯木花。",
            "雁回沙塞后，砧杵落谁家。"
        ],
        "notes": "",
        "id": "3294351817f4bae7bbefa965154755d4"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "第一百浮山骨堆颂",
        "preface": "",
        "paragraphs": [
            "嫩草疏斜径，山泉带碧流。",
            "文曾要渭水，列士耻庄周。"
        ],
        "notes": "",
        "id": "93dace215ab4bfc0300d4f0113b2f8c5"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "五位颂  其一",
        "preface": "",
        "paragraphs": [
            "正中偏，星河横转月明前。",
            "彩气夜变天未晓，隐隐俱彰暗里圆。"
        ],
        "notes": "",
        "id": "e2807d29cc753748f353743665d5e75d"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "五位颂  其二",
        "preface": "",
        "paragraphs": [
            "偏中正，夜半天明羞自影。",
            "朦朦雾色辨何分，混然不落秦时镜。"
        ],
        "notes": "",
        "id": "3bee74463e27e94a28695edb04e81cbf"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "五位颂  其三",
        "preface": "",
        "paragraphs": [
            "正中来，火里金鸡坐凤台。",
            "玄路倚空通脉上，披云乌道出尘埃。"
        ],
        "notes": "",
        "id": "a49aacc35230c16c5418563571a9ba04"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "五位颂  其四",
        "preface": "",
        "paragraphs": [
            "兼中至，雪刃笼身不回避。",
            "天然猛将两不伤，暗里全施善周备。"
        ],
        "notes": "",
        "id": "b4c5db25130f90554f995f1997e90c5a"
    },
    {
        "author": "释义青",
        "dynasty": "宋",
        "type": "诗",
        "rhythmic": "",
        "title": "五位颂  其五",
        "preface": "",
        "paragraphs": [
            "兼中到，解走之人不触道。",
            "一般拈掇与君殊，不落是非方始妙。"
        ],
        "notes": "",
        "id": "d42e93f3ed70251046942d146edda5d1"
    }
]