[
    {
        "author": "沈清臣",
        "dynasty": "宋",
        "type": "诗",
        "rhythmic": "",
        "title": "游道场山",
        "preface": "",
        "paragraphs": [
            "松篁十里绿成谿，短短篮舆入翠微。",
            "回首青山已成迹，陇头犹见白云飞。"
        ],
        "notes": "",
        "id": "254f7ad9b72936a959e86e55cffa8037"
    },
    {
        "author": "沈清臣",
        "dynasty": "宋",
        "type": "诗",
        "rhythmic": "",
        "title": "严滩怀古",
        "preface": "",
        "paragraphs": [
            "桐庐之山屹如址，桐江之水清见底。",
            "间关万里却归来，依旧此山如此水。",
            "子陵一节寿汉脉，名与高山俱不死。",
            "惜无陋巷为邦学，礼乐不闻古人耳。"
        ],
        "notes": "",
        "id": "a3213124d4e484a3666faf851d808a1d"
    },
    {
        "author": "沈清臣",
        "dynasty": "宋",
        "type": "诗",
        "rhythmic": "",
        "title": "浣花亭",
        "preface": "",
        "paragraphs": [
            "亭近城隈瞰古塘，数行官柳间群芳。",
            "沿隄草色连云色，隔岸山光映水光。",
            "竹影日筛华径邃，桂花风畅画桥香。",
            "他年木拱垂阴合，还有邦人戒剪棠。"
        ],
        "notes": "",
        "id": "7299345f839b9e42ff78b83e88c9b7e6"
    }
]