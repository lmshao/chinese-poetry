[
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一",
        "preface": "",
        "paragraphs": [
            "佛语心为宗，无门为法门。",
            "个里全身入，别是一乾坤。"
        ],
        "notes": "",
        "id": "b996027ecb9c428f4692dd3b1475cf4c"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二",
        "preface": "",
        "paragraphs": [
            "坐断要津，全提正令。",
            "佛祖到来，也须乞命。"
        ],
        "notes": "",
        "id": "2af54299c034fb5b75f702d561809938"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三",
        "preface": "",
        "paragraphs": [
            "大庾岭头提不起，同庵亲手付将来。",
            "等闲搭在肩头上，凡圣齐教眼豁开。"
        ],
        "notes": "",
        "id": "41a489a75c6c6f31468aceb638714ac0"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四",
        "preface": "",
        "paragraphs": [
            "法法不隠藏，今古露堂堂。",
            "更进这一步，明明为举扬。"
        ],
        "notes": "",
        "id": "9bd9d6d1df9bf5d1f02c36866da4bf4b"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五",
        "preface": "",
        "paragraphs": [
            "动弦别曲，叶落知秋。",
            "风生大野，水向东流。"
        ],
        "notes": "",
        "id": "54cd638ed7489748c850d46d210d873d"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六",
        "preface": "",
        "paragraphs": [
            "圣因古兰若，湖边绝潇洒。",
            "知他几百年，已属斯人也。"
        ],
        "notes": "",
        "id": "9c076e4f6dd312fa626c2f962c577824"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七",
        "preface": "",
        "paragraphs": [
            "日可冷，月可热，众魔不能坏真说。"
        ],
        "notes": "",
        "id": "955da58d1f9fbf53936d81fc2e094b2a"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其八",
        "preface": "",
        "paragraphs": [
            "结夏又十日，个事作么生。",
            "无风荷叶动，决定有鱼行。"
        ],
        "notes": "",
        "id": "2500759154bdabd0432bc27280b0ad8d"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其九",
        "preface": "",
        "paragraphs": [
            "日日是好日，时时是好时。",
            "只为分明极，翻令所得迟。"
        ],
        "notes": "",
        "id": "b04922101ff42ba51e0915c80a176e39"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一○",
        "preface": "",
        "paragraphs": [
            "真正举扬，法堂前草深一丈。",
            "有如是作略，有如是榜样。",
            "个是阿谁，广度和尚。"
        ],
        "notes": "",
        "id": "7c3a97fa920f07fc0959f95115320c04"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一一",
        "preface": "",
        "paragraphs": [
            "断人性命，不劳余刃。",
            "四海一家，风恬浪静。"
        ],
        "notes": "",
        "id": "a6c60e3d264297e2d1d2aa73523c46bf"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一二",
        "preface": "",
        "paragraphs": [
            "此世不移动，彼世不改变。",
            "惟一坚密身，一切尘中现。"
        ],
        "notes": "",
        "id": "3614bdb1746106d321e376b1549dd147"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一三",
        "preface": "",
        "paragraphs": [
            "今朝十月一，开炉是此日。",
            "赵州宾主话，圣因为拈出。"
        ],
        "notes": "",
        "id": "8781cb79d047efdf63d5fb2df733a966"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一四",
        "preface": "",
        "paragraphs": [
            "去去实不去，来来实不来。",
            "去来如梦幻，虚空绝点埃。"
        ],
        "notes": "",
        "id": "76e193f28ef7af52e4b1d7f566ed82a9"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一五",
        "preface": "",
        "paragraphs": [
            "五日上堂，朝朝入室。",
            "三八念诵，丛林规式。",
            "美食不中饱人吃。"
        ],
        "notes": "",
        "id": "10ebe0168f8cf39207e4c20d0daac1ce"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一六",
        "preface": "",
        "paragraphs": [
            "本无迷悟人，只要今日了。",
            "了了了了了，面南看北斗。"
        ],
        "notes": "",
        "id": "19d90ac5f587fc070edc2c6e3de77424"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一七",
        "preface": "",
        "paragraphs": [
            "我有一转语，历劫常如此。",
            "迥绝无人处，聚头相共举。"
        ],
        "notes": "",
        "id": "41acb2576d34d520f11e7fabc288b56b"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一八",
        "preface": "",
        "paragraphs": [
            "天得一以清，地得一以宁。",
            "君王得一天下治，衲僧得一眼横鼻直。",
            "皇恩佛恩，一时报毕。"
        ],
        "notes": "",
        "id": "42279799aef3c2368b5c5bba308628da"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其一九",
        "preface": "",
        "paragraphs": [
            "满眼觑不见，满耳听不闻。",
            "空劫已前事，分明举似君。"
        ],
        "notes": "",
        "id": "92188ff5c89ced341adae1cccd9188c3"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二○",
        "preface": "",
        "paragraphs": [
            "十方诸国土，无刹不现身。",
            "举头天外看，谁是个中人。"
        ],
        "notes": "",
        "id": "a02cfb73922e4c67e87d4077dc5e2f66"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二一",
        "preface": "",
        "paragraphs": [
            "目顾四方，指天指地。",
            "独弄单提，无是不是。",
            "普请恶水蓦头浇，不忘灵山亲受记。"
        ],
        "notes": "",
        "id": "d8989c6434ac166e44836db8e613762b"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二二",
        "preface": "",
        "paragraphs": [
            "解语非干舌，能言不是声。",
            "刹刹尘尘尔，何处著浑身。"
        ],
        "notes": "",
        "id": "1ad8c5e182618966e1816f6f04d892a6"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二三",
        "preface": "",
        "paragraphs": [
            "丛林法社共成褫，雪老当年用此机。",
            "颈上手巾腰下杓，至今千古有风规。"
        ],
        "notes": "",
        "id": "833d1bc32111685f883582aaaea8be8e"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二四",
        "preface": "",
        "paragraphs": [
            "咄这尊慈，口甜心苦。",
            "带累我侬，破家荡户。",
            "者僧话堕处，直下明明举。",
            "一炷栴檀充宇宙，谁道黄金如粪土。"
        ],
        "notes": "",
        "id": "d705aba7b777d3ded50953b63c91cfe6"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二五",
        "preface": "",
        "paragraphs": [
            "腊八是今朝，如来成道日。",
            "夜半见明星，从此生荆棘。",
            "荆棘生人间，天上错流传。"
        ],
        "notes": "",
        "id": "53de33ada6a0cd31e3c4d0bf09446de4"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二六",
        "preface": "",
        "paragraphs": [
            "年去年来年年事，日来日往日日新。",
            "木人抚掌呵呵笑，一段风光画不成。",
            "见便见，莫沈吟。",
            "楼上已吹新岁角，堂前犹点旧年灯。"
        ],
        "notes": "",
        "id": "ef9544e1de72c462a2a933ca06ab8702"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二七",
        "preface": "",
        "paragraphs": [
            "年穷岁尽，有何言，东村王老夜烧钱。",
            "野鬼闲神俱屏迹，无依无欲是金仙。"
        ],
        "notes": "",
        "id": "6dcb77fff83c1ebaf4b247704d061e98"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二八",
        "preface": "",
        "paragraphs": [
            "此众无枝叶，唯有诸贞实。",
            "我法妙难思，五千人退席。"
        ],
        "notes": "",
        "id": "6e1800df0ae2841479cd13866f17b4de"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其二九",
        "preface": "",
        "paragraphs": [
            "蓦然平地一声雷，惊得蟭螟眼豁开。",
            "是圣是凡俱不立，何妨随处舞三台。"
        ],
        "notes": "",
        "id": "9f0fdb813c94e8fc2198e71e6b8fe718"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三○",
        "preface": "",
        "paragraphs": [
            "一二三四五，五四三二一。",
            "无量妙义门，皆从此经出。"
        ],
        "notes": "",
        "id": "d8ce345f10d307daa3c981950ee8e773"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三一",
        "preface": "",
        "paragraphs": [
            "赵州无佛性，丰干太饶舌。",
            "南泉一枝草，云门干屎橛。"
        ],
        "notes": "",
        "id": "f26bdb70c94050a516bd8fa4228d4f94"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三二",
        "preface": "",
        "paragraphs": [
            "光阴何太疾，如白驹过隙。",
            "惟有衲僧家，日日是好日。"
        ],
        "notes": "",
        "id": "5d374c6a246f5dd25587b89bbcd35ea2"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三三",
        "preface": "",
        "paragraphs": [
            "去年梅，今年柳，馨香颜色常依旧。",
            "不属阴阳别是春，灵根本是吾家有。"
        ],
        "notes": "",
        "id": "5e0b6acd2c894238bd1a3360b31e625a"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三四",
        "preface": "",
        "paragraphs": [
            "弥勒真弥勒，分身千百亿。",
            "时时示时人，时人俱不识。"
        ],
        "notes": "",
        "id": "faabb8cb3bd9aef61a776714b45a3879"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三五",
        "preface": "",
        "paragraphs": [
            "目顾四方，法中之王。",
            "将何报德，一杓香汤。"
        ],
        "notes": "",
        "id": "aba181abc73ae84ee043dcf8905b550c"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三六",
        "preface": "",
        "paragraphs": [
            "唇上碧斑宾豹博，舌头当的帝都丁。",
            "鸳鸯群出从君看，不把金针度与人。"
        ],
        "notes": "",
        "id": "819bdbb5eff5fcdf7817d2c63fa01fde"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三七",
        "preface": "",
        "paragraphs": [
            "暑退凉生，风高露冷。",
            "叶落归根，藏头露影。",
            "赵州吃茶，云门胡餠。",
            "如何是道，明眼落井。"
        ],
        "notes": "",
        "id": "31534a46959d9136edc25e25c5cdaaf8"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三八",
        "preface": "",
        "paragraphs": [
            "惺惺寂寂是，寂寂惺惺非。",
            "弃却甜桃树，沿山摘醋梨。",
            "如是句中能会得，从教人竞觅玄微。"
        ],
        "notes": "",
        "id": "6fb5020bf8784cdde27035d752c0b906"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其三九",
        "preface": "",
        "paragraphs": [
            "六月炎炎如火聚，就中自有清凉处。",
            "犀牛扇子谩相随，头角峥嵘谁敢觑。"
        ],
        "notes": "",
        "id": "94c29b82cd17b0b6f7fb26b57b116ce8"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四○",
        "preface": "",
        "paragraphs": [
            "时不待人，月不破五。",
            "那一著子，未敢相许。"
        ],
        "notes": "",
        "id": "b0995daf3c23e3a11b63cc6ccb872f03"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四一",
        "preface": "",
        "paragraphs": [
            "蓦直蓦直，青天白日。",
            "勘破了也，一文不直。"
        ],
        "notes": "",
        "id": "737a0c7f7ffa258aa6ce269e3ec80954"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四二",
        "preface": "",
        "paragraphs": [
            "开池不待月，池成月自来。",
            "寒山逢拾得，拊掌笑咍咍。"
        ],
        "notes": "",
        "id": "949cc4c43f0d17a4c09bbe69832fd0c0"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四三",
        "preface": "",
        "paragraphs": [
            "如来结制日，诸缘俱顿息。",
            "九十日长期，衲僧口挂壁。",
            "咄，正是黑牛卧死水。"
        ],
        "notes": "",
        "id": "0c5a12f0fa4e205c0d3e14c5b053aaa5"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四四",
        "preface": "",
        "paragraphs": [
            "薰风自南来，殿阁生微凉。",
            "要知端的意，拄杖为敷扬。"
        ],
        "notes": "",
        "id": "87c2e42dbbb7a73c048566f5afbe5b8d"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四五",
        "preface": "",
        "paragraphs": [
            "上元佳节是今日，匝地普天星斗出。",
            "好向机先著眼看，莫教蹉过然灯佛。"
        ],
        "notes": "",
        "id": "6dd68c9abbeb42b8077360901cae62fa"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四六",
        "preface": "",
        "paragraphs": [
            "伎俩有尽，我默无穷。",
            "达磨不识，眼瞎耳聋。"
        ],
        "notes": "",
        "id": "0b99f9a968bf7cbe7f5303a4d36a5382"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四七",
        "preface": "",
        "paragraphs": [
            "开眼见明，合眼见暗。",
            "开眼合眼，知而故犯。",
            "一毫头上现乾坤，堪笑云门咦顾鉴。"
        ],
        "notes": "",
        "id": "d266bfd323da5c614b37e74fbc7faaac"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四八",
        "preface": "",
        "paragraphs": [
            "南泉水牯自天然，随分些些任变迁。",
            "长啸一声天地窄，了无佛法与人传。"
        ],
        "notes": "",
        "id": "ec288f9a569329a1a26396f3953429f6"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其四九",
        "preface": "",
        "paragraphs": [
            "秋风冷，秋桂香。",
            "秋露白，秋叶黄。",
            "秋蛩吟，声短长。",
            "此时景，有余光。",
            "便恁么去，正好吃棒。",
            "须知远烟浪，刖有好商量。"
        ],
        "notes": "",
        "id": "0bd8edbf3b986f1cdf13c717734464cf"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五○",
        "preface": "",
        "paragraphs": [
            "今朝七月一，解夏半月日。",
            "摩挲拄杖子，笠头勤拂拭。",
            "狗子无佛性，一文也不直。"
        ],
        "notes": "",
        "id": "20037226a02cc4166b3126a92d902dfd"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五一",
        "preface": "",
        "paragraphs": [
            "时节若至，其理自彰。",
            "一番新雨过，禾稻弄微黄。"
        ],
        "notes": "",
        "id": "7405c9bc37689c70138bf96e03e43733"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五二",
        "preface": "",
        "paragraphs": [
            "云门有一曲，腊月二十五。",
            "拍拍是令，全身里许。",
            "阿呵呵，万像森罗齐作舞。"
        ],
        "notes": "",
        "id": "0fdb9be29e12af604979877478edc437"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五三",
        "preface": "",
        "paragraphs": [
            "梵志翻著袜，是人皆道错。",
            "宁可刺你眼，不可瘾我脚。",
            "莫莫，醍醐上味，翻成毒药。"
        ],
        "notes": "",
        "id": "c936a90ed92ff8117a383ae29a661218"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五四",
        "preface": "",
        "paragraphs": [
            "收麦才了插秧来，终日忙忙安在哉。",
            "直下更无回避所，优钵罗花当处开。"
        ],
        "notes": "",
        "id": "768ab47322767f605f3e8936c25cea89"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五五",
        "preface": "",
        "paragraphs": [
            "前念是凡，后念是圣。",
            "脱体无依，因邪打正。",
            "须弥顶上击金钟，七佛如来合掌听。"
        ],
        "notes": "",
        "id": "40837346810a581f0ca6ac653b52c73c"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五六",
        "preface": "",
        "paragraphs": [
            "万里无寸草，衲僧何处讨。",
            "蘸雪吃冬瓜，谁知滋味好。"
        ],
        "notes": "",
        "id": "9a4c3dcb0b167b2fe2b4de814804bec6"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五七",
        "preface": "",
        "paragraphs": [
            "挝动禾山鼓，吹起少林笛。",
            "当机觌面提，觌面当机疾。",
            "咄，一任风吹日炙。"
        ],
        "notes": "",
        "id": "608f4bf7a3bc8423ffad6ca7f44b8936"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五八",
        "preface": "",
        "paragraphs": [
            "晷运推移，日南长至。",
            "自古自今，同天同地。",
            "灵山一会尚俨然，雷音堂中谈不二。"
        ],
        "notes": "",
        "id": "90015024789fa4d6a8170d42dd2243c4"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其五九",
        "preface": "",
        "paragraphs": [
            "孤云野鹤，何天不飞。",
            "这一句子，同道方知。"
        ],
        "notes": "",
        "id": "52d3f11b0c6cd387d99e1f2e83cc7c69"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六○",
        "preface": "",
        "paragraphs": [
            "碍处非墙壁，通处没虚空。",
            "双关俱透彻，别是一家风。"
        ],
        "notes": "",
        "id": "0c162907ca88c563b6d3c6a1c56e150b"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六一",
        "preface": "",
        "paragraphs": [
            "葛公住此山，此山湛如蓝。",
            "只今何处去，犹自口喃喃。"
        ],
        "notes": "",
        "id": "d54572f699f4a33948e846432f862616"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六二",
        "preface": "",
        "paragraphs": [
            "月已破五，年又过半。",
            "拄杖拈来，如何判断。",
            "百年三万六千日，也是秦时𨍏轹钻。"
        ],
        "notes": "",
        "id": "4d9ee5388f5fa62ce195103acfeff074"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六三",
        "preface": "",
        "paragraphs": [
            "此世不移动，彼世不改变。",
            "当处发生，随处灭尽。",
            "阿呵呵，见不见，秋风一阵来，落叶两三片。"
        ],
        "notes": "",
        "id": "3614bdb1746106d321e376b1549dd147"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六四",
        "preface": "",
        "paragraphs": [
            "问讯烧香，闲行静坐。",
            "与么分明，是个什么。"
        ],
        "notes": "",
        "id": "a202bfdd17f3767cfa5963c94d6ce255"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六五",
        "preface": "",
        "paragraphs": [
            "一日不作，一日不食。",
            "木平搬土，石霜泥壁。",
            "洪山断足，仰山作息。",
            "澄翠门下，朝朝入室。",
            "如上所供，并皆诣实。"
        ],
        "notes": "",
        "id": "a303379198c6653ebcfec1668d0dc360"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六六",
        "preface": "",
        "paragraphs": [
            "腊尽春至，头头显示。",
            "雪里梅花，馨香扑鼻。",
            "认著依前还不是。"
        ],
        "notes": "",
        "id": "7de408cc3e0c3a578457caeb5f7b842c"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六七",
        "preface": "",
        "paragraphs": [
            "一九与二九，相逢不出手。",
            "因甚不出手，免见扬家丑。"
        ],
        "notes": "",
        "id": "e6c94e6ea3005bb325e4d05e63fef21e"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六八",
        "preface": "",
        "paragraphs": [
            "山奇水秀洞中天，与么分明知几年。",
            "左右逢源无限意，几人于此彻根源。"
        ],
        "notes": "",
        "id": "580600fb7a036b659ca1f3427535fb0f"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其六九",
        "preface": "",
        "paragraphs": [
            "法法本来法，无法无非法。",
            "这个是乌回拄杖子，那个是本来法。"
        ],
        "notes": "",
        "id": "00557c75c5ef1ac77429e6bedd9c879f"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七○",
        "preface": "",
        "paragraphs": [
            "昨日入院，今朝设粥。",
            "斋罢吃茶，参前澡浴。",
            "个是灵山亲付嘱。"
        ],
        "notes": "",
        "id": "ffa8bf1618591f257c2e6cf4b9df4b50"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七一",
        "preface": "",
        "paragraphs": [
            "朝朝相似，日日一般。",
            "年穷岁尽，尽底掀翻。",
            "依旧孟春犹寒。"
        ],
        "notes": "",
        "id": "6d68a026f19cda3d0179342884f6640a"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七二",
        "preface": "",
        "paragraphs": [
            "人笑鹁鸠拙，鹁鸠自不拙。",
            "两茎柴子上，一生打得彻。",
            "打刀须是并州铁。"
        ],
        "notes": "",
        "id": "97c1b32c9a462e2153baf725877e916a"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七三",
        "preface": "",
        "paragraphs": [
            "今朝四月一，结夏又在即。",
            "若是到家人，日日是好日。"
        ],
        "notes": "",
        "id": "fe3677143938cd47586ec6e620b0cac0"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七四",
        "preface": "",
        "paragraphs": [
            "鹤立松梢月，鱼行水底天。",
            "风光都买尽，不费一文钱。",
            "须知此语无穷日，只恐沧溟有尽年。"
        ],
        "notes": "",
        "id": "bbcb0506997d1b24a5707468e719a23e"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七五",
        "preface": "",
        "paragraphs": [
            "今日十，昨日九。",
            "日来日往，阿谁知有。",
            "未了之人听一言，只这而今谁动口。"
        ],
        "notes": "",
        "id": "6f257ccbc94f8e04bfe86e38230821ce"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "偈颂七十六首  其七六",
        "preface": "",
        "paragraphs": [
            "来时无踪，去时无迹。",
            "七十五年，青天霹雳。"
        ],
        "notes": "",
        "id": "93c5b1c00ac22176e1cc5d25032dfa9d"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其一",
        "preface": "",
        "paragraphs": [
            "指天指地，无处回避。",
            "瞿昙瞿昙，讨甚巴鼻。"
        ],
        "notes": "",
        "id": "823363cfbfb0a6ae3bf9ff2e6b9f4c4e"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其二",
        "preface": "",
        "paragraphs": [
            "青天霹雳，何处寻觅。",
            "一人传虚，万人传实。"
        ],
        "notes": "",
        "id": "6375750b0753d0515632e68c92e0cd8e"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其三",
        "preface": "",
        "paragraphs": [
            "以此为津梁，赤体露堂堂。",
            "风光都买尽，当处是家乡。"
        ],
        "notes": "",
        "id": "a5d05092874a685a2082ecb565f5836a"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其四",
        "preface": "",
        "paragraphs": [
            "青出于蓝，而青于蓝。",
            "坐筹帷幄，锻圣镕凡。"
        ],
        "notes": "",
        "id": "e72b619793feee4906fe4c7bf04705a7"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其五",
        "preface": "",
        "paragraphs": [
            "伶利道人何处去，至今寻觅杳无踪。",
            "有时冷地思量著，不觉全身在碧峰。"
        ],
        "notes": "",
        "id": "d9774d28b0d224af3a98be6552c3aae9"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其六",
        "preface": "",
        "paragraphs": [
            "张打油，李打油，不打浑身只打头。",
            "今朝有酒今朝醉，明日愁来明日愁。"
        ],
        "notes": "",
        "id": "7bd0e349ffeb1bcae9e9edf7192c282e"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其七",
        "preface": "",
        "paragraphs": [
            "傀儡棚头，全火祗候。",
            "明眼人前，一场漏逗。"
        ],
        "notes": "",
        "id": "e97c1b546467eca3bfb5b794c6eec53a"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其八",
        "preface": "",
        "paragraphs": [
            "赵州唤作火，全身入荒草。",
            "我今不是渠，渠今正是我。"
        ],
        "notes": "",
        "id": "15b00609d7efee4281ff3be286f79bb9"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其九",
        "preface": "",
        "paragraphs": [
            "出乎尔者返乎尔，个里那容说道理。",
            "蹈雪沽来酒倍香，就船买得鱼偏美。"
        ],
        "notes": "",
        "id": "e2c456fa2fb326b4aaa7b7f89a1c6d50"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其一○",
        "preface": "",
        "paragraphs": [
            "乾坤独立，从者里入。",
            "风吹不著，雨打不湿。"
        ],
        "notes": "",
        "id": "562ea767e1f39d5990e9de77eb0c3ce6"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其一一",
        "preface": "",
        "paragraphs": [
            "报慈一隔，描邈不得。",
            "大用现前，不存轨则。"
        ],
        "notes": "",
        "id": "bc5affa2cd0932e05b55ad22da516639"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其一二",
        "preface": "",
        "paragraphs": [
            "腊月火烧山，毫发不相瞒。",
            "佛手遮不得，人心似等闲。"
        ],
        "notes": "",
        "id": "742287aa0b1ebd6db0bff488f4adc5d2"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其一三",
        "preface": "",
        "paragraphs": [
            "虚空迸裂，当处超越。",
            "堪笑云门，多这一橛。"
        ],
        "notes": "",
        "id": "2bbcfbeca8284b1c04e22843bb3f0a46"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其一四",
        "preface": "",
        "paragraphs": [
            "见成活许莫周遮，椎下分疎事转差。",
            "若是咬人狮子子，何须牙上更安牙。"
        ],
        "notes": "",
        "id": "0bf734ef40d9d49537745be9c96827a2"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其一五",
        "preface": "",
        "paragraphs": [
            "不是风兮不是幡，入泥入水与人看。",
            "莫把是非来辨我，浮生穿凿不相干。"
        ],
        "notes": "",
        "id": "0732d3c92601d8e040822e7dab8cd651"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其一六",
        "preface": "",
        "paragraphs": [
            "佛法王法，更无两样。",
            "直下一刀，未为谛当。"
        ],
        "notes": "",
        "id": "2bb1786d6d4ce769e634f09b2aa0a964"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古十七首  其一七",
        "preface": "",
        "paragraphs": [
            "唇上碧斑宾豹博，舌头当的帝都丁。",
            "频呼小玉元无事，只要檀郎认得声。"
        ],
        "notes": "",
        "id": "819bdbb5eff5fcdf7817d2c63fa01fde"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "三教赞",
        "preface": "",
        "paragraphs": [
            "一即三，三即一，者一个，赞不及。",
            "天人群生类，皆承此恩力。"
        ],
        "notes": "",
        "id": "3ebe097d3e98eb6e0ab7fd8c48d626cc"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "须菩提赞",
        "preface": "",
        "paragraphs": [
            "老老大大，岩中宴坐。",
            "帝释雨花，见个什么。"
        ],
        "notes": "",
        "id": "a914b2104f76ae270634880350a8933f"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "千手眼观音赞",
        "preface": "",
        "paragraphs": [
            "通身是，遍身是，观世音，无尽意。",
            "愿以此功德，普及于一切。"
        ],
        "notes": "",
        "id": "7b1eace32d37596a4859a6fee09760ae"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "达磨祖师赞",
        "preface": "",
        "paragraphs": [
            "手提金锡，银山铁壁。",
            "对朕者谁，还云不识。",
            "透过玄关，青天白日。"
        ],
        "notes": "",
        "id": "2e3764ea29e99c745189e65e66de1064"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "百丈和尚赞",
        "preface": "",
        "paragraphs": [
            "独坐大雄峰，宗通说亦通。",
            "咄者老漆桶，不落有无中。"
        ],
        "notes": "",
        "id": "86fb32cb01b096550e55180ab11c0439"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "黄檗和尚赞",
        "preface": "",
        "paragraphs": [
            "一棒一条痕，一掴一掌血。",
            "杀人能活人，不传之妙诀。"
        ],
        "notes": "",
        "id": "cf8252c97e796fe43d3f8c0f473c15d3"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "临济和尚赞",
        "preface": "",
        "paragraphs": [
            "一喝当阳，寸丝不挂。",
            "挠括丛林，至今话欛。"
        ],
        "notes": "",
        "id": "1f2b41d6eb4eed33fc9bf8a5fe803122"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "雪峰真觉祖师赞",
        "preface": "",
        "paragraphs": [
            "三到投子，九上洞山。",
            "鳌山成道，已是自瞒。",
            "阿呵呵，惹得虚名走世间。"
        ],
        "notes": "",
        "id": "ecc4ce20f260dc93d48b274689e38826"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "禅人写师顶相求赞  其一",
        "preface": "",
        "paragraphs": [
            "或处禅林，或居树下。",
            "或在僧房，或白衣舍。",
            "法惠写出如是观，单明张拙秀才话。"
        ],
        "notes": "",
        "id": "03a98aea5645cc512c54b9c1ccc0f2d4"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "禅人写师顶相求赞  其二",
        "preface": "",
        "paragraphs": [
            "禅不参，道不学，个样村僧唱喏也。",
            "错错，一段风光无处著。"
        ],
        "notes": "",
        "id": "6c815678e97fe8446b8a4ad7f075c800"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "自赞",
        "preface": "",
        "paragraphs": [
            "者村叟，能杰斗，踞胡床，一不守。",
            "临机拶著火星飞，惊起须弥颠倒走。"
        ],
        "notes": "",
        "id": "0b7e5c0563e512693d0e2e460fa64936"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "信庵居士画月庵老衲月林顶相求赞",
        "preface": "",
        "paragraphs": [
            "佛祖权衡，人天眼目。",
            "瞻之仰之，鼎分三足。",
            "休言六耳不同谋，断弦须是鸾胶续。"
        ],
        "notes": "",
        "id": "37c3b715c095252df3f5b959eeb428b8"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "化佛五脏先被人偷了",
        "preface": "",
        "paragraphs": [
            "古佛行藏识者稀，为人一著太孤危。",
            "蓦然撞著白拈贼，倒腹倾肠付与伊。"
        ],
        "notes": "",
        "id": "77768b0376651d0f5b7610093edafeec"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "题中峰方丈",
        "preface": "",
        "paragraphs": [
            "森森松竹耸中峰，八面玲珑眼界空。",
            "尽向石根寻马迹，谁人亲见道林翁。"
        ],
        "notes": "",
        "id": "5666171975ca634e54e94f60dd5fd8d0"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "木鱼",
        "preface": "",
        "paragraphs": [
            "敲空作响人皆听，听听之时非是声。",
            "海藏龙宫留不住，却来个里现全身。"
        ],
        "notes": "",
        "id": "c01b04f5bc491de3fc7c5023fccecfdd"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "祖芳求僧",
        "preface": "",
        "paragraphs": [
            "要得联芳继祖灯，直须发愤傚卢能。",
            "三更月下传衣钵，惊动黄梅七百僧。"
        ],
        "notes": "",
        "id": "0cb5d797a285ddde719f72d7806ccebc"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "干帘席",
        "preface": "",
        "paragraphs": [
            "卷起帘来见天下，千古丛林作话欛。",
            "承天今日再堤撕，一段风光无缝罅。"
        ],
        "notes": "",
        "id": "b3d33f146ae99a53e33383a0ded93a47"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "和蒋御带荐合中三偈  其一",
        "preface": "",
        "paragraphs": [
            "威音那畔绝安排，个里何曾有去来。",
            "如是住而无所住，摩醯眼向顶门开。"
        ],
        "notes": "",
        "id": "a10b22d1c0c5d9132b81b781e059a8d0"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "和蒋御带荐合中三偈  其二",
        "preface": "",
        "paragraphs": [
            "唯凭者个荐严妻，借路经过般若池。",
            "撒手那边无避处，大洋海里火星飞。"
        ],
        "notes": "",
        "id": "914b3948a76b9d1eb0111ae1f332dbbe"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "和蒋御带荐合中三偈  其三",
        "preface": "",
        "paragraphs": [
            "威风凛凛实难栖，正是灵山受记时。",
            "老倒月林无别说，非心非佛总非非。"
        ],
        "notes": "",
        "id": "befbcd3ede1c8b3d190b64ada4ad2371"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "辞李大谏再住万寿",
        "preface": "",
        "paragraphs": [
            "年来老倒觉痴顽，振作丛林岂等闲。",
            "珍重贤侯休更问，且容懒散卧云间。"
        ],
        "notes": "",
        "id": "00963bc7c39d69939d59222cd8b1ab3b"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "灵岩金钵堂化长明灯",
        "preface": "",
        "paragraphs": [
            "龙潭吹灭纸烛，真个人天眼目。",
            "举似庞公点头，祖祖灯灯相续。"
        ],
        "notes": "",
        "id": "1af01678065568b87d71f5f89ad4890e"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "上伯井亭",
        "preface": "",
        "paragraphs": [
            "曹源一滴水，散作人间瑞。",
            "茫茫宇宙中，几个知惭愧。"
        ],
        "notes": "",
        "id": "640c0a4eea83369dae165e28a082a823"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "童子求颂",
        "preface": "",
        "paragraphs": [
            "山童山童，叉手当胸。",
            "高低普应，常在其中。"
        ],
        "notes": "",
        "id": "c70f6e95e1e59a015571ad12183ca90f"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "惺惺石",
        "preface": "",
        "paragraphs": [
            "惺惺石上坐频呼，绝后依前又再苏。",
            "自古自今无变异，直教觑著眼睛枯。"
        ],
        "notes": "",
        "id": "9e7bf696e647eefee4fb2bede82e59fb"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其一",
        "preface": "",
        "paragraphs": [
            "月上女曾与么去，我今亦依如是住。",
            "明明今古不曾藏，一点灵光常独露。"
        ],
        "notes": "",
        "id": "ea3ccaa31f1a76fe96cc436e747c0f14"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其二",
        "preface": "",
        "paragraphs": [
            "以手策起眉毛，千圣从来不识。",
            "一会灵山俨然，说甚今朝昨日。"
        ],
        "notes": "",
        "id": "31f40e8928ea031507411b264fd47766"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其三",
        "preface": "",
        "paragraphs": [
            "不属内外与中间，才落思惟入魔境。",
            "大丈夫儿不自欺，翻身坐断毗卢顶。"
        ],
        "notes": "",
        "id": "e10b2bfed54ac6c569a735c9ec1d7962"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其四",
        "preface": "",
        "paragraphs": [
            "红日杲杲，切忌寻讨。",
            "拈得便用，无非是宝。",
            "郑州梨，青州枣，大抵还他出处好。"
        ],
        "notes": "",
        "id": "7cf82544ddc8e0064b66640701a595fd"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其五",
        "preface": "",
        "paragraphs": [
            "汉既不管，秦亦不收。",
            "人平不语，水平不流。"
        ],
        "notes": "",
        "id": "406a14c2813f52a023f0c00f026c032d"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其六",
        "preface": "",
        "paragraphs": [
            "弟应兄呼画不成，谁人肯向里头行。",
            "自从家破人亡后，直至如今事转生。"
        ],
        "notes": "",
        "id": "d096c5a429920d1d9b8049b6171ea03d"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其七",
        "preface": "",
        "paragraphs": [
            "用处天然别，更不落思惟。",
            "山河并大地，全露法王机。"
        ],
        "notes": "",
        "id": "d1bcf942345225128402933c4f8172d5"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其八",
        "preface": "",
        "paragraphs": [
            "全提正令，高低普应。",
            "三应三呼，谛听谛听。"
        ],
        "notes": "",
        "id": "9354b6d7cdda69be9f8a47708e781ffb"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其九",
        "preface": "",
        "paragraphs": [
            "自从胡乱后，更不少盐醤。",
            "开口便见胆，岂在语言上。"
        ],
        "notes": "",
        "id": "c7e4f43c706e1629c3a2e2cb565a202f"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其一○",
        "preface": "",
        "paragraphs": [
            "百丈卷席，马祖升堂。",
            "作么作么，验尽当行。"
        ],
        "notes": "",
        "id": "e81fa05e938275ec94a992322b5a94d8"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其一一",
        "preface": "",
        "paragraphs": [
            "分明与么无无无，释迦弥勒是他奴。",
            "茫茫宇宙人无数，几个男儿是丈夫。"
        ],
        "notes": "",
        "id": "c0ae03f775961fdabaa12dcde9049429"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其一二",
        "preface": "",
        "paragraphs": [
            "不落不昧，东倒西擂。",
            "铁壁银山，一时粉碎。",
            "不昧不落，且无造作。",
            "诚哉是言，不从人学。"
        ],
        "notes": "",
        "id": "062f570889fd708546af01102e407f49"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其一三",
        "preface": "",
        "paragraphs": [
            "突出难辨辨得出，师子翻身师子窟。",
            "哮吼一声天地空，惊起须弥高突兀。"
        ],
        "notes": "",
        "id": "807ba0a068b1cf66cb189acb12a9c9ee"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其一四",
        "preface": "",
        "paragraphs": [
            "未审魂灵往那方，无栖泊处露堂堂。",
            "水向石边流出冷，风从花里过来香。"
        ],
        "notes": "",
        "id": "d60ada66d1ab76b41fa57cacb1bbede3"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其一五",
        "preface": "",
        "paragraphs": [
            "如何是佛，更莫别求。",
            "相随来也，四大部洲。"
        ],
        "notes": "",
        "id": "0ec968a4b58d27a0025b1e621b26940d"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其一六",
        "preface": "",
        "paragraphs": [
            "叉手进前，寂子不会。",
            "杀人活人，好个三昧。",
            "这般阿师，丛林殃害。",
            "白云尽处是青山，行人更在青山外。"
        ],
        "notes": "",
        "id": "23c22c4598e91ed8bb575b5418facffb"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其一七",
        "preface": "",
        "paragraphs": [
            "大唐国里无禅师，独弄单提见也无。",
            "茫茫宇宙人无数，几个男儿是丈夫。"
        ],
        "notes": "",
        "id": "24d86bc055a2e26635b5f2405e3c8239"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其一八",
        "preface": "",
        "paragraphs": [
            "真佛屋里坐，开口成话堕。",
            "幸自可怜生，教我说甚么。"
        ],
        "notes": "",
        "id": "21fbc9ed86759535f810b925d8422260"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其一九",
        "preface": "",
        "paragraphs": [
            "如何是佛殿里底，世出世间难可比。",
            "万国同歌河海清，稽首拜手元是你。"
        ],
        "notes": "",
        "id": "e29d53a18974a5988290da4c9e76e672"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其二○",
        "preface": "",
        "paragraphs": [
            "吃粥了也洗钵盂，已是分明说向渠。",
            "有时冷地思量著，点铁成金举世无。"
        ],
        "notes": "",
        "id": "3fe5ca1979ab89e0393241d05338d108"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其二一",
        "preface": "",
        "paragraphs": [
            "拈得便用，胡麻厮缴。",
            "冷地看来，知恩者少。"
        ],
        "notes": "",
        "id": "238943c0ee8abc5cf0f9c0816773ba2f"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其二二",
        "preface": "",
        "paragraphs": [
            "一著高一著，一步阔一步。",
            "五百年间生，指出这条路。",
            "这条路，十圣三贤皆罔措。"
        ],
        "notes": "",
        "id": "dbc8b6cc5495e344052ec557d6061130"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其二三",
        "preface": "",
        "paragraphs": [
            "非男女相末山主，今古堂堂常独露。",
            "常独露兮见也么，清声藉藉播寰宇。"
        ],
        "notes": "",
        "id": "feba3f3c12f6b19956e4386bea1ee39f"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其二四",
        "preface": "",
        "paragraphs": [
            "香严上树，住住住住。",
            "拟问如何，葛藤露布。"
        ],
        "notes": "",
        "id": "934fdb19e394fc0c993b27c705b780d4"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其二五",
        "preface": "",
        "paragraphs": [
            "前三三与后三三，不可承当不可参。",
            "更问清凉多少众，月移松影落寒潭。"
        ],
        "notes": "",
        "id": "065f1313cc4b8b9fa809debde3f7bd10"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其二六",
        "preface": "",
        "paragraphs": [
            "堕落眉须不得塔，三文使尽见分疎。",
            "无端大岭重饶舌，数丈龟毛举世无。"
        ],
        "notes": "",
        "id": "d96845c47fee291aa5feee8e3579bb09"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其二七",
        "preface": "",
        "paragraphs": [
            "日里看山好，好在什么处。",
            "要见老云门，不落第二句。"
        ],
        "notes": "",
        "id": "b081b00bb6861249e4968fe0a2fa20f1"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其二八",
        "preface": "",
        "paragraphs": [
            "一字入公门，九牛拔不出。",
            "咄这野狐精，鼻孔都打失。"
        ],
        "notes": "",
        "id": "d036d45534b06ed565e778939c7f50b0"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其二九",
        "preface": "",
        "paragraphs": [
            "要个无禅底国师，才涉毫芒便取诛。",
            "堪笑这僧垂手处，道无便见有偏枯。"
        ],
        "notes": "",
        "id": "c441158f8cdc55ab625eb06926dbda3b"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其三○",
        "preface": "",
        "paragraphs": [
            "来说是非者，便是是非人。",
            "诚哉是言也，弄物不知名。"
        ],
        "notes": "",
        "id": "17a34fc39403629d17f7e596750d6ac3"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其三一",
        "preface": "",
        "paragraphs": [
            "牛过窗櫺，错为安名。",
            "大唐国里，不见一人。"
        ],
        "notes": "",
        "id": "d5a7ce8c31c2a01ba8f6f2a325591962"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其三二",
        "preface": "",
        "paragraphs": [
            "馿放三千，马放八百。",
            "透过重关，未为英杰。"
        ],
        "notes": "",
        "id": "435fd5ea2dcd1cfe12e86bf03eab3631"
    },
    {
        "author": "释师观",
        "dynasty": "宋",
        "type": "诗",
        "rhythmic": "",
        "title": "颂古三十三首  其三三",
        "preface": "",
        "paragraphs": [
            "海神知贵不知价，留与人间光照夜。",
            "碧眼胡僧笑点头，谁知用处无缝罅。"
        ],
        "notes": "",
        "id": "b3d9c533d48ace03d8d7b1165a89546f"
    }
]