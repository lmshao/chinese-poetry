[
    {
        "author": "苏茂一",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "竹翠藏烟，杏红流水归何处。",
            "透帘穿户。",
            "更洒黄昏雨。",
            "织锦题书，谁寄愁情去。",
            "浑无绪。",
            "绿杨千缕。",
            "不似真眉妩。"
        ],
        "notes": "",
        "id": "e0fedbd0b3b70a01284f125938f2257b"
    },
    {
        "author": "苏茂一",
        "dynasty": "宋",
        "type": "词",
        "rhythmic": "琐窗寒",
        "title": "",
        "preface": "",
        "paragraphs": [
            "云浦苍寒，烟堤幕翠，旧痕新涨。",
            "春愁十里，冉冉碧丝摇荡。",
            "记登临、少年思豪，唾壶击玉歌清壮。",
            "到如今梦里，秋风鸿阵，晚波渔唱。",
            "惆怅。",
            "重来处，望画舫天边，辔丝原上。",
            "山阴秀句，付与一声云响。",
            "正东湖、谁家柳下，午阴漠漠人荡桨。",
            "最堪怜、白发周郎，为江山自赏。"
        ],
        "notes": "",
        "id": "56ecc54540bdab91aa1cb837b3331d48"
    },
    {
        "author": "苏茂一",
        "dynasty": "宋",
        "type": "词",
        "rhythmic": "祝英台近",
        "title": "",
        "preface": "",
        "paragraphs": [
            "结垂杨，临广陌，分袂唱阳关。",
            "稳上征鞍。",
            "目极万重山。",
            "归鸿欲到伊行，丁宁须记，写一封、书报平安。",
            "渐春残。",
            "是他红褪香收，绡泪点斑斑。",
            "枕上盟言。",
            "都做梦中看。",
            "销魂啼鴂声中，杨花飞处，斜阳下、愁倚阑干。"
        ],
        "notes": "",
        "id": "1a973de98360752f218c12028ac7b6f7"
    }
]