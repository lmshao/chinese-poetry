[
    {
        "author": "孙子秀",
        "dynasty": "宋",
        "type": "诗",
        "rhythmic": "",
        "title": "游丹山",
        "preface": "",
        "paragraphs": [
            "四明洞天居第九，巨灵擘石开窗牖。",
            "扪萝陟𪩘不惮劳，同行况遇忘年友。",
            "老苔护石苍虎闲，飞瀑悬岩玉龙吼。",
            "豁然人与境俱胜，醉歌拍缶忘升斗。",
            "固知壶中别有天，未必醉翁真在酒。",
            "徘徊步月澹忘归，世事浮云竟何有。"
        ],
        "notes": "",
        "id": "3cc84ed39098a65b63b1b0ea1f7ff1b7"
    },
    {
        "author": "孙子秀",
        "dynasty": "宋",
        "type": "诗",
        "rhythmic": "",
        "title": "早春游东山石洞",
        "preface": "",
        "paragraphs": [
            "穹石丹崖出，攒峰万壑回。",
            "古苔阴洞寂，新雨绿波开。",
            "渡绝移丛筿，飞春泛落梅。",
            "东山有夙尚，且尽手中杯。"
        ],
        "notes": "",
        "id": "f18bccd17c6659e575e6243638e3f911"
    }
]