[
    {
        "author": "释方会",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "踏著秤锤硬似铁，痖子得梦向谁说。",
            "须弥顶上浪滔天，大洋海里遭火𦶟。"
        ],
        "notes": "",
        "id": "cc1b354de89617b9a903c227f366910a"
    },
    {
        "author": "释方会",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "杨歧一要，千圣同妙。",
            "布施大众，果然失照。"
        ],
        "notes": "",
        "id": "3f038af8353b7d39a09d98ea2113a2ed"
    },
    {
        "author": "释方会",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "杨歧一句，急著眼觑。",
            "长连床上，拈匙把筯。"
        ],
        "notes": "",
        "id": "ab0f04bfaafe78a6585772eeb735eaa2"
    },
    {
        "author": "释方会",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "杨歧无旨的，种田博饭吃。",
            "说梦老瞿昙，何处觅踪迹。"
        ],
        "notes": "",
        "id": "f9d5b7245b752eeb2b3aafa50a559e29"
    },
    {
        "author": "释方会",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "薄福住杨歧，年来气力衰。",
            "寒风凋败叶，犹喜故人归。",
            "啰啰哩，拈上死柴头，且向无烟火。"
        ],
        "notes": "",
        "id": "ac9557bfb80bf4e952c57ceb25878b56"
    },
    {
        "author": "释方会",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "杨歧乍住屋壁疏，满床尽布雪真珠。",
            "缩却项，暗嗟吁，翻忆古人树下居。"
        ],
        "notes": "",
        "id": "3d39b325a3b54f14c2e360e06a9f0970"
    },
    {
        "author": "释方会",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "云盖是事不如，说禅似吞栗蒲。",
            "若向此处会得，佛法天地悬殊。"
        ],
        "notes": "",
        "id": "eeb82a89842a567e35e2e3c625c18300"
    },
    {
        "author": "释方会",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "释迦老子著跌，偷笑云盖乱说。",
            "虽然世界坦平，也是将勤补拙。"
        ],
        "notes": "",
        "id": "fd76013699ab4823b8c35f6a40e97053"
    },
    {
        "author": "释方会",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "雪，雪，处处光辉明皎洁。",
            "黄河冻锁绝纤流，赫日光中须迸裂。",
            "须迸裂，那咤顶上吃蒺藜，金刚脚下流出血。"
        ],
        "notes": "",
        "id": "92f421c287934227d17d8eabbc3d24f8"
    },
    {
        "author": "释方会",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "渔翁未掷钓，跃鳞冲浪来。"
        ],
        "notes": "",
        "id": "22f69a1bd730086110d92e029de99523"
    },
    {
        "author": "释方会",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "剑为不平离宝匣，药因救病出金瓶。"
        ],
        "notes": "",
        "id": "082787bbcdad32b3b4b3dff1c112abc3"
    }
]