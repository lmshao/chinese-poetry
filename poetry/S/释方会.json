[
    {
        "author": "释方会",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "踏著秤锤硬似铁，痖子得梦向谁说。",
            "须弥顶上浪滔天，大洋海里遭火𦶟。"
        ],
        "notes": "",
        "id": "ea6c5abd660670b2cddac0544e3f11e5"
    },
    {
        "author": "释方会",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "杨歧一要，千圣同妙。",
            "布施大众，果然失照。"
        ],
        "notes": "",
        "id": "fb89ec13dd6763a07408a67117e13f29"
    },
    {
        "author": "释方会",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "杨歧一句，急著眼觑。",
            "长连床上，拈匙把筯。"
        ],
        "notes": "",
        "id": "9a94b7e0792c9fb813426c819594f685"
    },
    {
        "author": "释方会",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "杨歧无旨的，种田博饭吃。",
            "说梦老瞿昙，何处觅踪迹。"
        ],
        "notes": "",
        "id": "f57c2da7fa8ffa8ebe1d422ae200e4a7"
    },
    {
        "author": "释方会",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "薄福住杨歧，年来气力衰。",
            "寒风凋败叶，犹喜故人归。",
            "啰啰哩，拈上死柴头，且向无烟火。"
        ],
        "notes": "",
        "id": "fac72f01e1a63078d874ca9a21a809f3"
    },
    {
        "author": "释方会",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "杨歧乍住屋壁疏，满床尽布雪真珠。",
            "缩却项，暗嗟吁，翻忆古人树下居。"
        ],
        "notes": "",
        "id": "b253ac0dccb94dc73cfe2a82deb27a5c"
    },
    {
        "author": "释方会",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "云盖是事不如，说禅似吞栗蒲。",
            "若向此处会得，佛法天地悬殊。"
        ],
        "notes": "",
        "id": "278792c7bfcdd026b0276a1a2168cbe6"
    },
    {
        "author": "释方会",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "释迦老子著跌，偷笑云盖乱说。",
            "虽然世界坦平，也是将勤补拙。"
        ],
        "notes": "",
        "id": "c78b5fd57b89a30613693601697e3c93"
    },
    {
        "author": "释方会",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "雪，雪，处处光辉明皎洁。",
            "黄河冻锁绝纤流，赫日光中须迸裂。",
            "须迸裂，那咤顶上吃蒺藜，金刚脚下流出血。"
        ],
        "notes": "",
        "id": "8e9a32dd084b12610ec20ae81799e654"
    },
    {
        "author": "释方会",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "渔翁未掷钓，跃鳞冲浪来。"
        ],
        "notes": "",
        "id": "7f9d08143a0cd77ddcf376e0b71cbb88"
    },
    {
        "author": "释方会",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "剑为不平离宝匣，药因救病出金瓶。"
        ],
        "notes": "",
        "id": "88495527f9cbd4fc2d3e7ada928f6ad7"
    }
]