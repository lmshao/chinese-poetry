[
    {
        "author": "石殷士",
        "dynasty": "唐",
        "type": "诗",
        "rhythmic": "",
        "title": "日华川上动",
        "preface": "",
        "paragraphs": [
            "曙霞攒旭日，浮景弄晴川。",
            "晃曜层潭上，悠扬极浦前。",
            "岸高时拥媚，波远渐澄鲜。",
            "萍实空随浪，珠胎不照渊。",
            "早暄依曲渚，微动触轻涟。",
            "孰假咸池望，幽情得古篇。"
        ],
        "notes": "",
        "id": "f36a80c577ceefb45e2e971f09c164c0"
    },
    {
        "author": "石殷士",
        "dynasty": "唐",
        "type": "诗",
        "rhythmic": "",
        "title": "闻击壤",
        "preface": "",
        "paragraphs": [
            "尧年听野老，击壤复何云。",
            "自谓欢由己，宁知德在君。",
            "气平闲易畅，声贺作难分。",
            "耕凿方随日，恩威比望云。",
            "篑桴均下调，和木等南薰。",
            "无落于吾事，谁将帝力闻。"
        ],
        "notes": "",
        "id": "6e5db73f0657302237f6765311558320"
    }
]