[
    {
        "author": "释守讷",
        "dynasty": "宋",
        "type": "诗",
        "rhythmic": "",
        "title": "和李白水西诗韵",
        "preface": "",
        "paragraphs": [
            "泾水秋更清，清波照城郭。",
            "谓言寻胜游，步蹑秋霜阁。",
            "诗人昔仙游，江左苦飘泊。",
            "壮志负青云，浩气横碧落。",
            "邈矣不可追，苔封辨遗作。",
            "珠玉湛冰壶，琅玕脱锦箨。",
            "千载挹清风，万虑都空廓。",
            "长啸寄幽怀，山灵亦然诺。"
        ],
        "notes": "",
        "id": "3fdd8c75747e289d3f37039a3dcfbec3"
    },
    {
        "author": "释守讷",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "野夫生长仁皇世，再见仁皇御太平。"
        ],
        "notes": "",
        "id": "f531ee98468c6357258020e2cfa3c9ce"
    }
]