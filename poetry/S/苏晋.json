[
    {
        "author": "苏晋",
        "dynasty": "唐",
        "type": "诗",
        "rhythmic": "",
        "title": "过贾六",
        "preface": "",
        "paragraphs": [
            "主人病且闲，客来情弥适。",
            "一酌复一笑，不知日将夕。",
            "昨来属欢游，于今尽成昔。",
            "努力持所趣，空名定何益。"
        ],
        "notes": "",
        "id": "1a7bbd2e2b54249d749736277e62abb7"
    },
    {
        "author": "苏晋",
        "dynasty": "唐",
        "type": "诗",
        "rhythmic": "",
        "title": "奉和圣制送张说巡边",
        "preface": "",
        "paragraphs": [
            "方汉比周年，兴王合在宣。",
            "亟闻降虏拜，复覩出师篇。",
            "祈父万邦式，英猷三略传。",
            "算车申夏政，茇舍启戎田。",
            "严问盟胡苑，军容济洛川。",
            "皇情怅关斾，诏饯列郊筵。",
            "路接禁园草，池分御井莲。",
            "离声轸去角，居念断归蝉。",
            "三捷岂云尔，七擒良信然。",
            "具僚诚寄望，奏凯秋风前。"
        ],
        "notes": "",
        "id": "9a3c5a0e71dae28a54a4dc6b06554a9a"
    },
    {
        "author": "苏晋",
        "dynasty": "唐",
        "type": "诗",
        "rhythmic": "",
        "title": "咏萤（斯五五五）",
        "preface": "",
        "paragraphs": [
            "旳旳黄金色，□□白玉辉。",
            "既能明自□，□用暗中飞。",
            "（蒋云两句当作：「既能明自照，何用暗中飞？",
            "」与杜甫《倦夜》句式同。",
            "）。"
        ],
        "notes": "",
        "id": "67429adfa5600264b63314edb7db998d"
    }
]