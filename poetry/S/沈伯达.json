[
    {
        "author": "沈伯达",
        "dynasty": "宋",
        "type": "诗",
        "rhythmic": "",
        "title": "解印至大桥铺寄邵阳父老",
        "preface": "",
        "paragraphs": [
            "已过长亭一舍宽，送行犹自挽征鞍。",
            "我无惠政苏凋瘵，何事邦人泪不干。"
        ],
        "notes": "",
        "id": "c606b9d7313dfc1ad201eb16d2a124b9"
    },
    {
        "author": "沈伯达",
        "dynasty": "宋",
        "type": "诗",
        "rhythmic": "",
        "title": "六月十七日夜寄邢子友",
        "preface": "",
        "paragraphs": [
            "暑雨虽不足，凉风还有余。",
            "乐此城阴夜，何殊山崦居。",
            "月明苍桧立，露下芭蕉舒。",
            "试问澄虚阁，今夜复焉如。"
        ],
        "notes": "",
        "id": "acea735f172e49d3bf05f13d5ee771dd"
    },
    {
        "author": "沈伯达",
        "dynasty": "宋",
        "type": "诗",
        "rhythmic": "",
        "title": "先寄邢子友",
        "preface": "",
        "paragraphs": [
            "作客今年乐有余，邵阳岐路不崎岖。",
            "山川好处欹纱帽，桃李香中度笋舆。",
            "欲见旧交惊岁月，剩排幽话说艰虞。",
            "人间书疏非吾事，一首新诗未可无。"
        ],
        "notes": "",
        "id": "29e8cfc9cfaf31696754d89ea2662bab"
    }
]