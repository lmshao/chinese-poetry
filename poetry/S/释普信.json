[
    {
        "author": "释普信",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "残雪既消尽，春风日渐多。",
            "若将时节会，佛法又如何。"
        ],
        "notes": "",
        "id": "cd66259dc365d6adc10003c91215e7a1"
    },
    {
        "author": "释普信",
        "dynasty": "宋",
        "type": "诗",
        "rhythmic": "",
        "title": "颂古九首  其一",
        "preface": "",
        "paragraphs": [
            "据坐凝眸语未形，一槌直下意何明。",
            "倒行此令如相委，无限清风动地生。"
        ],
        "notes": "",
        "id": "5c71c2387d75da95d356cb01c07ceda0"
    },
    {
        "author": "释普信",
        "dynasty": "宋",
        "type": "诗",
        "rhythmic": "",
        "title": "颂古九首  其二",
        "preface": "",
        "paragraphs": [
            "当时卞璧亲持献，未遇徒然更再三。",
            "折苇渡江江上水，滔滔今古色如蓝。"
        ],
        "notes": "",
        "id": "2d5da6bb15ad4e30fe7f919df37ea19d"
    },
    {
        "author": "释普信",
        "dynasty": "宋",
        "type": "诗",
        "rhythmic": "",
        "title": "颂古九首  其三",
        "preface": "",
        "paragraphs": [
            "相争但见风旛动，不肯回头识动心。",
            "从此老卢露消息，松风江月尽知音。"
        ],
        "notes": "",
        "id": "12527fd681641c9b11c0a6868639d796"
    },
    {
        "author": "释普信",
        "dynasty": "宋",
        "type": "诗",
        "rhythmic": "",
        "title": "颂古九首  其四",
        "preface": "",
        "paragraphs": [
            "寥寥风月卧烟霞，百鸟从兹不献花。",
            "人义尽从贫处断，世情偏向有钱家。"
        ],
        "notes": "",
        "id": "7fde2ec40618ddf4ef3f9dcc352bb9f5"
    },
    {
        "author": "释普信",
        "dynasty": "宋",
        "type": "诗",
        "rhythmic": "",
        "title": "颂古九首  其五",
        "preface": "",
        "paragraphs": [
            "道得无言杈下死，霍山猛跳入怀中。",
            "三千里外虚相赚，更有何人透此宗。"
        ],
        "notes": "",
        "id": "b920db99774fdea53d21649f495f469f"
    },
    {
        "author": "释普信",
        "dynasty": "宋",
        "type": "诗",
        "rhythmic": "",
        "title": "颂古九首  其六",
        "preface": "",
        "paragraphs": [
            "当时苦口曾不道，悟来灵骨方寻讨。",
            "练江寒月两萧萧，浮云散尽天如扫。"
        ],
        "notes": "",
        "id": "808c44ee91511affc46be65366908f95"
    },
    {
        "author": "释普信",
        "dynasty": "宋",
        "type": "诗",
        "rhythmic": "",
        "title": "颂古九首  其七",
        "preface": "",
        "paragraphs": [
            "收来辊去事方圆，独许渔郎上钩船。",
            "明月芦花同一色，落霞孤鹜共遥天。"
        ],
        "notes": "",
        "id": "3a934b5bbeec8e0060ae02b4ad2ba32c"
    },
    {
        "author": "释普信",
        "dynasty": "宋",
        "type": "诗",
        "rhythmic": "",
        "title": "颂古九首  其八",
        "preface": "",
        "paragraphs": [
            "大用纵横掣电机，烁迦罗眼尚胶黐。",
            "迷途梦里争唇吻，却忆随他去一回。"
        ],
        "notes": "",
        "id": "ed919acc373009261a9a7fd18488940c"
    },
    {
        "author": "释普信",
        "dynasty": "宋",
        "type": "诗",
        "rhythmic": "",
        "title": "颂古九首  其九",
        "preface": "",
        "paragraphs": [
            "渔翁潇洒任东西，芦管横吹韵不齐。",
            "夜静月明鱼不食，扁舟卧入武陵溪。"
        ],
        "notes": "",
        "id": "09429d9c4f259d6cc943cb06b6fd66ba"
    }
]