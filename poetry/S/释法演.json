[
    {
        "author": "释法演",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "皖伯台前送别时，桃花如锦柳如眉。",
            "明年此日凭栏看，依旧青青一两枝。"
        ],
        "notes": "",
        "id": "0b0a8ddb7a917a7c51ad70197078a50d"
    },
    {
        "author": "释法演",
        "dynasty": "宋",
        "type": "诗",
        "rhythmic": "",
        "title": "投机偈呈白云端禅师",
        "preface": "",
        "paragraphs": [
            "山前一片闲田地，叉手叮咛问祖翁。",
            "几度卖来还自买，为怜松竹引清风。"
        ],
        "notes": "",
        "id": "879ff04f724d0cf883d3676d712163fb"
    },
    {
        "author": "释法演",
        "dynasty": "宋",
        "type": "诗",
        "rhythmic": "",
        "title": "偈七首  其一",
        "preface": "",
        "paragraphs": [
            "幸然无一事，行脚要参禅。",
            "却被禅相恼，不透祖师关。"
        ],
        "notes": "",
        "id": "a01e55bb06949b4f10c6bb5a8fb630af"
    },
    {
        "author": "释法演",
        "dynasty": "宋",
        "type": "诗",
        "rhythmic": "",
        "title": "偈七首  其二",
        "preface": "",
        "paragraphs": [
            "难难几何般，易易没巴鼻。",
            "好好催人老，默默从此得。"
        ],
        "notes": "",
        "id": "003ee0be36dcd1f20be86946fd4e861f"
    },
    {
        "author": "释法演",
        "dynasty": "宋",
        "type": "诗",
        "rhythmic": "",
        "title": "偈七首  其三",
        "preface": "",
        "paragraphs": [
            "此个物，上拄天，下拄地。",
            "皖口作眼，皖山作鼻。",
            "太平退身三步，放你诸人出气。",
            "太平淈髿汉，事事尽经遍。",
            "如是三十年，也有人赞叹。"
        ],
        "notes": "",
        "id": "6c229a345f0c07587ccb670a1bbf4e15"
    },
    {
        "author": "释法演",
        "dynasty": "宋",
        "type": "诗",
        "rhythmic": "",
        "title": "偈七首  其四",
        "preface": "",
        "paragraphs": [
            "白云不会说禅，三门开向两边。",
            "有人动著关捩，两片东扇西扇。"
        ],
        "notes": "",
        "id": "01f18c4be069166a22b4aad78059422b"
    },
    {
        "author": "释法演",
        "dynasty": "宋",
        "type": "诗",
        "rhythmic": "",
        "title": "偈七首  其五",
        "preface": "",
        "paragraphs": [
            "悟了同未悟，归家寻旧路。",
            "一字是一字，一句是一句。",
            "自小不脱空，两岁学移步。",
            "湛水生莲花，一年生一度。"
        ],
        "notes": "",
        "id": "8072c47b2dcf6e04059d13b00ffb2e3c"
    },
    {
        "author": "释法演",
        "dynasty": "宋",
        "type": "诗",
        "rhythmic": "",
        "title": "偈七首  其六",
        "preface": "",
        "paragraphs": [
            "花发鸡冠媚早秋，谁人能染紫丝头。",
            "有时风动频相倚，似向阶前鬭不休。"
        ],
        "notes": "",
        "id": "b3a9e15d3c34281311b935e2697d2494"
    },
    {
        "author": "释法演",
        "dynasty": "宋",
        "type": "诗",
        "rhythmic": "",
        "title": "偈七首  其七",
        "preface": "",
        "paragraphs": [
            "佛祖生冤家，悟道染泥土。",
            "无为无事人，声色如聋瞽。"
        ],
        "notes": "",
        "id": "1beb604aadbee4255210a71a706cbbc3"
    },
    {
        "author": "释法演",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "华种有生姓，因地华生生。",
            "大缘与性合，当生生不生。"
        ],
        "notes": "",
        "id": "4d1296539ce9481c3f7dc13cb556f5f8"
    },
    {
        "author": "释法演",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "簷声不断前旬雨，电影还连后夜雷。"
        ],
        "notes": "",
        "id": "c7fdb6c47c79664e1ac66db8972bc80a"
    },
    {
        "author": "释法演",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "不因紫陌花开早，争得黄鶑下柳条。"
        ],
        "notes": "",
        "id": "b4980ea149ece27b7d5d357a74d55ff8"
    },
    {
        "author": "释法演",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "富嫌千口少，贫恨一身多。"
        ],
        "notes": "",
        "id": "4f8dd630ec2a9218eab6987a56a75e5c"
    },
    {
        "author": "释法演",
        "dynasty": "宋",
        "type": "诗",
        "rhythmic": "",
        "title": "举俱胝竖指因缘颂",
        "preface": "",
        "paragraphs": [
            "佳人睡起懒梳头，把得金钗插便休。",
            "大抵还他肌骨好，不涂红粉也风流。"
        ],
        "notes": "",
        "id": "d7ac401b490c5618bae85a0ab69000ac"
    }
]