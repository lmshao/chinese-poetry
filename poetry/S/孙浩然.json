[
    {
        "author": "孙浩然",
        "dynasty": "宋",
        "type": "词",
        "rhythmic": "夜行船",
        "title": "",
        "preface": "",
        "paragraphs": [
            "何处采菱归暮。",
            "隔宵烟、菱歌轻举。",
            "白苹风起月华寒，影朦胧、半和梅雨。",
            "脉脉相逢心似许。",
            "扶兰棹、黯然凝伫。",
            "遥指前村，隐隐烟树，含情背人归去。"
        ],
        "notes": "",
        "id": "3d0fda87475d99584e13ec74eba21c36"
    },
    {
        "author": "孙浩然",
        "dynasty": "宋",
        "type": "词",
        "rhythmic": "离亭燕・离亭宴",
        "title": "",
        "preface": "",
        "paragraphs": [
            "一带江山如画。",
            "景物向秋潇洒。",
            "水浸碧天何处断，霁色冷光相射。",
            "橘树荻花洲，掩映竹篱茅舍。",
            "天际客帆高挂。",
            "烟外酒旗低亚。",
            "多少六朝兴废事，尽入渔樵闲话。",
            "怅望倚层楼，红日无言西下。"
        ],
        "notes": "",
        "id": "a133d72868f541ec5fc08ab82da25cc0"
    }
]