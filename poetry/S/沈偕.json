[
    {
        "author": "沈偕",
        "dynasty": "宋",
        "type": "诗",
        "rhythmic": "",
        "title": "遗贾耘老蟹",
        "preface": "",
        "paragraphs": [
            "黄秔稻熟坠西风，肥入江南十月雄。",
            "横跪蹒跚钳齿白，圆脐吸胁斗膏红。",
            "虀须园老香研柚，羹藉庖丁细擘葱。",
            "分寄横塘溪上客，持螯莫放酒杯空。"
        ],
        "notes": "",
        "id": "800660a37ee5655ab9b66c21103e417a"
    },
    {
        "author": "沈偕",
        "dynasty": "宋",
        "type": "诗",
        "rhythmic": "",
        "title": "报贾耘老诗仍次韵",
        "preface": "",
        "paragraphs": [
            "虫腹无端苦动风，团雌还却胜尖雄。",
            "水寒且弄双钳利，汤老难逃一背红。",
            "液入几家烦海卤，醢成何处污园葱。",
            "好收心躁潜蛇穴，毋使雷惊族类空。"
        ],
        "notes": "",
        "id": "795e2260ed821c2fac4bec43089fa66b"
    }
]