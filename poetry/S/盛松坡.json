[
    {
        "author": "盛松坡",
        "dynasty": "宋",
        "type": "诗",
        "rhythmic": "",
        "title": "闲居",
        "preface": "",
        "paragraphs": [
            "地僻无人到，何缘有市声。",
            "醉中诗句健，闲里梦魂清。",
            "涧水浓煎茗，畦蔬淡煮羹。",
            "读书犹懒在，何暇见公卿。"
        ],
        "notes": "",
        "id": "9168f4171a5deaf675849d80b0423e68"
    },
    {
        "author": "盛松坡",
        "dynasty": "宋",
        "type": "诗",
        "rhythmic": "",
        "title": "乌石山僧舍",
        "preface": "",
        "paragraphs": [
            "小径通山寺，飞簷抹晓霞。",
            "松风惊蝶梦，梵磬杂蜂衙。",
            "僧腊菩提树，禅心菡萏花。",
            "诗成因抵掌，飞起欲栖鸦。"
        ],
        "notes": "",
        "id": "172b2737c93e7d73d9280362ff8c36ff"
    }
]