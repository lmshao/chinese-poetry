[
    {
        "author": "释惟照",
        "dynasty": "宋",
        "type": "诗",
        "rhythmic": "",
        "title": "自题肖像",
        "preface": "",
        "paragraphs": [
            "雨洗淡红桃萼嫩，风摇浅碧柳丝轻。",
            "白云影里怪石露，流水光中枯木春。"
        ],
        "notes": "",
        "id": "71a97c09b437a5f28a650d863415b0ec"
    },
    {
        "author": "释惟照",
        "dynasty": "宋",
        "type": "诗",
        "rhythmic": "",
        "title": "和陆元钧颂四首  其一",
        "preface": "",
        "paragraphs": [
            "芙蓉已入双林寂，挂角羚羊无气息。",
            "立关拔转异中来，借问时人何处觅。"
        ],
        "notes": "",
        "id": "9b1c30b4306d3f67eeec615df0710aa0"
    },
    {
        "author": "释惟照",
        "dynasty": "宋",
        "type": "诗",
        "rhythmic": "",
        "title": "和陆元钧颂四首  其二",
        "preface": "",
        "paragraphs": [
            "山谷今传佛祖衣，一回拈起一回疑。",
            "丰干饶舌可知也，引得寒山不肯归。"
        ],
        "notes": "",
        "id": "7d4416f334d9a67437e9b60a5bf73df9"
    },
    {
        "author": "释惟照",
        "dynasty": "宋",
        "type": "诗",
        "rhythmic": "",
        "title": "和陆元钧颂四首  其三",
        "preface": "",
        "paragraphs": [
            "千里客来何所遇，一念超然无去住。",
            "全身放下火中莲，谁能更为无生路。"
        ],
        "notes": "",
        "id": "83b329ca90b36c60a6784c619d7c6fe4"
    },
    {
        "author": "释惟照",
        "dynasty": "宋",
        "type": "诗",
        "rhythmic": "",
        "title": "和陆元钧颂四首  其四",
        "preface": "",
        "paragraphs": [
            "夜堂人静雨霏霏，润泽焦枯总不知。",
            "堪笑当年净名老，对文殊语恰如痴。"
        ],
        "notes": "",
        "id": "fe4eac089f6a801cf98341a6cbe49cff"
    },
    {
        "author": "释惟照",
        "dynasty": "宋",
        "type": "诗",
        "rhythmic": "",
        "title": "颂古五首  其一",
        "preface": "",
        "paragraphs": [
            "缩水酒越浓，负心人越穷。",
            "铁刚刀自利，不用苦磨砻。",
            "草鞋头戴今何在，我见牵来劈面舂。"
        ],
        "notes": "",
        "id": "440c95458b2e0e68de74e39d914019a9"
    },
    {
        "author": "释惟照",
        "dynasty": "宋",
        "type": "诗",
        "rhythmic": "",
        "title": "颂古五首  其二",
        "preface": "",
        "paragraphs": [
            "小树子，傍山栽，华从叶里开。",
            "枝高攀不得，和树折将来。"
        ],
        "notes": "",
        "id": "20879891c552b40eb990dde20f300f7b"
    },
    {
        "author": "释惟照",
        "dynasty": "宋",
        "type": "诗",
        "rhythmic": "",
        "title": "颂古五首  其三",
        "preface": "",
        "paragraphs": [
            "梨华一枝春带雨，金色头陀笑不语。",
            "龙宫海藏月明前，织女姮娥相对舞。",
            "笑者笑，舞者舞。",
            "十方无虚空，大地无寸土。"
        ],
        "notes": "",
        "id": "30d78f5443031d97b4d6371f84ce39c0"
    },
    {
        "author": "释惟照",
        "dynasty": "宋",
        "type": "诗",
        "rhythmic": "",
        "title": "颂古五首  其四",
        "preface": "",
        "paragraphs": [
            "千尺丝轮0直下垂，一波才动万波随。",
            "江上晚来堪画处，渔人披得一蓑归。"
        ],
        "notes": "",
        "id": "8f2ce394cbad89cbca9e5683d9ab86f8"
    },
    {
        "author": "释惟照",
        "dynasty": "宋",
        "type": "诗",
        "rhythmic": "",
        "title": "颂古五首  其五",
        "preface": "",
        "paragraphs": [
            "斋时一钵饭，饭后一觉睡。",
            "睡起去放尿，洗手成变异。"
        ],
        "notes": "",
        "id": "0b4688a8a15f7c8fecc691532b875465"
    },
    {
        "author": "释惟照",
        "dynasty": "宋",
        "type": "诗",
        "rhythmic": "",
        "title": "自赞",
        "preface": "",
        "paragraphs": [
            "自小来打硬，佛祖不奈何。",
            "放藞苴住院，殃害杀禅和。",
            "道行阐提道，歌唱阐提歌。",
            "欢喜入地狱，谁管你阎罗。"
        ],
        "notes": "",
        "id": "4d302e1637b85e638a872f7d492643d4"
    },
    {
        "author": "释惟照",
        "dynasty": "宋",
        "type": "诗",
        "rhythmic": "",
        "title": "和陆德先尚书歌",
        "preface": "",
        "paragraphs": [
            "大道坦然兮殊不用功，殊不用功兮何必研穷。",
            "豁虚离碍兮从空背空，不守自性兮虽同不同。",
            "百无所依兮自西自东，照体独立兮满目清风。",
            "廓落大度兮无不包容，全身异类兮触处皆通。"
        ],
        "notes": "",
        "id": "9eb1c7a71bd0a2982456de5378eedadf"
    },
    {
        "author": "释惟照",
        "dynasty": "宋",
        "type": "诗",
        "rhythmic": "",
        "title": "劝徒铭",
        "preface": "",
        "paragraphs": [
            "身心无拘，动寂无知。",
            "如大死人，无倚无依。",
            "无拘者宽，无知者安。",
            "无内无外，无定无观。",
            "无适无莫，无造无作。",
            "无去无来，无好无恶。",
            "一道清虚，万法如如。",
            "愚极成智，智极成愚。",
            "超诸数量，孰云比况。",
            "净尽不留，无法可尚。",
            "识不可识，智不可知。",
            "谁家之子，兀然巍巍。",
            "巍巍不存，根尘颖脱。",
            "如憨如痴，落落魄魄。",
            "不惜口业，为了说破。",
            "笑杀阇梨，山僧罪过。"
        ],
        "notes": "",
        "id": "891bc141c6ff27a2ab5601829767ae9c"
    },
    {
        "author": "释惟照",
        "dynasty": "宋",
        "type": "诗",
        "rhythmic": "",
        "title": "颂古六首  其一",
        "preface": "",
        "paragraphs": [
            "拂拭瑶琴月下弹，调高雪曲和还难。",
            "五侯费尽平生志，从此诗书懒更看。"
        ],
        "notes": "",
        "id": "4de435104d7e5d030f4fc428959876fd"
    },
    {
        "author": "释惟照",
        "dynasty": "宋",
        "type": "诗",
        "rhythmic": "",
        "title": "颂古六首  其二",
        "preface": "",
        "paragraphs": [
            "一口吸尽西江水，鹧鸪啼在深花里。",
            "自有知音笑点头，其来不入聋人耳。"
        ],
        "notes": "",
        "id": "6b97c4f2b7058277723c8e68afe8ab6b"
    },
    {
        "author": "释惟照",
        "dynasty": "宋",
        "type": "诗",
        "rhythmic": "",
        "title": "颂古六首  其三",
        "preface": "",
        "paragraphs": [
            "甜瓜彻蒂甜，苦瓠连根苦。",
            "拈起枕子时，新罗夜打鼓。"
        ],
        "notes": "",
        "id": "9d8ee1937d8a7f0632a3a18944d7a7df"
    },
    {
        "author": "释惟照",
        "dynasty": "宋",
        "type": "诗",
        "rhythmic": "",
        "title": "颂古六首  其四",
        "preface": "",
        "paragraphs": [
            "烟尘扫荡将军令，正𠡠流行宣德音。",
            "公子只知歌既醉，夜深还被活生擒。"
        ],
        "notes": "",
        "id": "6d9ad02efa0d317d43667e5d4179fbd6"
    },
    {
        "author": "释惟照",
        "dynasty": "宋",
        "type": "诗",
        "rhythmic": "",
        "title": "颂古六首  其五",
        "preface": "",
        "paragraphs": [
            "枯木堂中第一人，坐观成败枉精神。",
            "可怜明一色边事，直至而今没眼筋。"
        ],
        "notes": "",
        "id": "2d328d1a5d84e621fefcda9ad4cfdc8d"
    },
    {
        "author": "释惟照",
        "dynasty": "宋",
        "type": "诗",
        "rhythmic": "",
        "title": "颂古六首  其六",
        "preface": "",
        "paragraphs": [
            "黯黯云攒覆雪峰，青青赵老一双瞳。",
            "从前汗马无人识，只要重论盖代功。"
        ],
        "notes": "",
        "id": "20659f7fccd8cd284522aacaf2fd5c0d"
    }
]