[
    {
        "author": "神颖",
        "dynasty": "唐",
        "type": "诗",
        "rhythmic": "",
        "title": "和王季文题九华山",
        "preface": "",
        "paragraphs": [
            "众岳雄分野，九华镇南朝。",
            "彩笔凝空远，崔嵬寄青霄。",
            "龙潭古仙府，灵药今不凋。",
            "莹为沧海镜，烟霞作荒标。",
            "造化心数奇，性状精气饶。",
            "玉树郁玲珑，天籁韵萧寥。",
            "寂寂寻乳窦，兢兢行石桥。",
            "通泉漱云母，藉草萦香苕。",
            "我住幽且深，君赏昏复朝。",
            "稀逢发清唱，片片霜凌飙。"
        ],
        "notes": "",
        "id": "487b1eead0ed1f610919ae2e5a71503a"
    },
    {
        "author": "神颖",
        "dynasty": "唐",
        "type": "诗",
        "rhythmic": "",
        "title": "宿严陵钓台",
        "preface": "",
        "paragraphs": [
            "寒谷荒台七里洲，贤人永逐水东流。",
            "独猿叫断青天月，千古冥冥潭树秋。"
        ],
        "notes": "",
        "id": "e45f44be1c29ee62e966404905a689ca"
    },
    {
        "author": "神颖",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "手边云起何时雨，笔下波生不待风。"
        ],
        "notes": "",
        "id": "966dd6e7b99635efb443f6c4de39abde"
    }
]