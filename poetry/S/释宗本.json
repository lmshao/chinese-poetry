[
    {
        "author": "释宗本",
        "dynasty": "宋",
        "type": "诗",
        "rhythmic": "",
        "title": "辞众",
        "preface": "",
        "paragraphs": [
            "本是无家客，那堪任便游。",
            "顺风加橹棹，船子下扬州。"
        ],
        "notes": "",
        "id": "53da6f58207018ac500c4d6cc9b7b053"
    },
    {
        "author": "释宗本",
        "dynasty": "宋",
        "type": "诗",
        "rhythmic": "",
        "title": "赋石鼓",
        "preface": "",
        "paragraphs": [
            "造化功成难可测，不论劫数莫穷年。",
            "如今横在孤峰上，解听希声用大千。"
        ],
        "notes": "",
        "id": "a8c3acf3fea7bd5f97ebb8bf6b234667"
    },
    {
        "author": "释宗本",
        "dynasty": "宋",
        "type": "诗",
        "rhythmic": "",
        "title": "赠李纲",
        "preface": "",
        "paragraphs": [
            "青共立，米去皮。",
            "此时节，甚光辉。"
        ],
        "notes": "",
        "id": "2c66462a4cfd44d471c733c0ed2fbbe9"
    },
    {
        "author": "释宗本",
        "dynasty": "宋",
        "type": "诗",
        "rhythmic": "",
        "title": "临终偈  其一",
        "preface": "",
        "paragraphs": [
            "百骸溃散寻常事，一物长灵识者稀。",
            "争似大梅知底意，无声三昧证缘知。"
        ],
        "notes": "",
        "id": "5a2c62ed8858418216188fb1a9b0f744"
    },
    {
        "author": "释宗本",
        "dynasty": "宋",
        "type": "诗",
        "rhythmic": "",
        "title": "临终偈  其二",
        "preface": "",
        "paragraphs": [
            "两年脾疾苦相攻，瘦骨崚嶒鹤足同。",
            "赖有真常无病者，湛然常在寂光中。"
        ],
        "notes": "",
        "id": "c4d275627f17618847db527c8922c441"
    }
]