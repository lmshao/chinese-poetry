[
    {
        "author": "释彦岑",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "今朝八月初五，好事分明为举。",
            "岭头漠漠秋云，树底鸣鸠唤雨。",
            "昨夜东海鲤鱼，吞却南山猛虎。",
            "虽然有照有用，毕竟无宾无主。",
            "唯有文殊普贤，住，住，我识得你。"
        ],
        "notes": "",
        "id": "3e2717e8a51786fed549f23a61d38fee"
    },
    {
        "author": "释彦岑",
        "dynasty": "宋",
        "type": "诗",
        "rhythmic": "",
        "title": "颂古五首  其一",
        "preface": "",
        "paragraphs": [
            "胡孙吃毛虫，乌狗上佛殿。",
            "大地雪漫漫，澄江浄如练。"
        ],
        "notes": "",
        "id": "4f07085a43ab22eb8ad284b920c2851a"
    },
    {
        "author": "释彦岑",
        "dynasty": "宋",
        "type": "诗",
        "rhythmic": "",
        "title": "颂古五首  其二",
        "preface": "",
        "paragraphs": [
            "蛮奴赤脚上皇州，卖尽奇珍跨白牛。",
            "贪著市朝人作市，又随歌舞上官楼。",
            "多意气，好风流，月冷珠帘挂玉钩。",
            "分明忘却来时路，百尺竿头辊绣毬。"
        ],
        "notes": "",
        "id": "2008c5961a0b1ef049310b249118e504"
    },
    {
        "author": "释彦岑",
        "dynasty": "宋",
        "type": "诗",
        "rhythmic": "",
        "title": "颂古五首  其三",
        "preface": "",
        "paragraphs": [
            "岣嵝峰头神禹碑，字青石赤形模奇。",
            "无目仙人才一见，便应抚掌笑嘻嘻。",
            "云暗苍龙化葛陂。"
        ],
        "notes": "",
        "id": "e67ba87629ec9af2a022f7a8aa1f6418"
    },
    {
        "author": "释彦岑",
        "dynasty": "宋",
        "type": "诗",
        "rhythmic": "",
        "title": "颂古五首  其四",
        "preface": "",
        "paragraphs": [
            "一桡打著这瞎汉，堪笑令犹行一半。",
            "竿头丝线钓鲸波，趯浪拏云犹是钝。"
        ],
        "notes": "",
        "id": "79beba0a969832b7cbd6e0651f11f8bd"
    },
    {
        "author": "释彦岑",
        "dynasty": "宋",
        "type": "诗",
        "rhythmic": "",
        "title": "颂古五首  其五",
        "preface": "",
        "paragraphs": [
            "没踪迹处莫藏身，看来端是眼中尘。",
            "全机打破系馿橛，棒头敲出玉麒麟。"
        ],
        "notes": "",
        "id": "9beab5f4379098ec164c484a1f062641"
    }
]