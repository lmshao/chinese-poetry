[
    {
        "author": "盛烈",
        "dynasty": "宋",
        "type": "诗",
        "rhythmic": "",
        "title": "送黄吟隠游吴门",
        "preface": "",
        "paragraphs": [
            "寒江买櫂催遄征，何如缓泛六桥寻鸥盟。",
            "侯门怀刺谒掌傧，何如散策孤山探梅信。",
            "吟隐豫章之耳孙，调高琢句期颛门。",
            "西江不住来西湖，唤醒晚唐诸老魂。",
            "有时吐出惊人语，定须贵杀雒京楮。",
            "脍炙人口徒属餍，还来只字不堪煮。",
            "行吟荏苒岁欲暮，束装又问吴中路。",
            "节翁旧有珠履缘，何况荐书袖无数。",
            "此行一句直万钱，十句唾手腰可缠。",
            "归来卸却扬州鹤，推敲调度权架阁。"
        ],
        "notes": "",
        "id": "7a2b82fdb4a21f4c73198d1520d45331"
    },
    {
        "author": "盛烈",
        "dynasty": "宋",
        "type": "诗",
        "rhythmic": "",
        "title": "湖天晚霞",
        "preface": "",
        "paragraphs": [
            "鲛人织出绡五色，冯夷不敢閟深泽。",
            "闯得烛龙归崦嵫，横舒几占半天碧。",
            "光绚列岑浮紫翠，琉璃倒蘸成琥珀。",
            "何当乘风掣下来，并州快剪随意划。",
            "制就诗囊百万个，分与江湖放吟客。"
        ],
        "notes": "",
        "id": "3556c019cc0e6f961291c6c3b2460fa6"
    },
    {
        "author": "盛烈",
        "dynasty": "宋",
        "type": "诗",
        "rhythmic": "",
        "title": "白发",
        "preface": "",
        "paragraphs": [
            "白发非有种，如何忽自生。",
            "尽从方寸地，莳此两三茎。",
            "场屋债犹欠，山林计未成。",
            "头颅知渐丑，羞向镜中呈。"
        ],
        "notes": "",
        "id": "6ab5f976486aafbb448268a65e3dc323"
    },
    {
        "author": "盛烈",
        "dynasty": "宋",
        "type": "诗",
        "rhythmic": "",
        "title": "午窗即事",
        "preface": "",
        "paragraphs": [
            "午困俄惊啭栗留，东风独立思悠悠。",
            "蜂搜花醴勤王事，燕拓芹巢为子谋。",
            "白发愁边添渐密，青春忙里去如流。",
            "无言猛拍栏干曲，恰喜长须荐茗瓯。"
        ],
        "notes": "",
        "id": "9d23f3153fc37900cd89c59f7747bb26"
    },
    {
        "author": "盛烈",
        "dynasty": "宋",
        "type": "诗",
        "rhythmic": "",
        "title": "同黄吟隠湖上散步",
        "preface": "",
        "paragraphs": [
            "暖翻鸭顶一川晴，喜共长堤缓辔行。",
            "落尽繁红春结局，传来太白酒寻盟。",
            "人于冷淡交偏好，句向萧闲吟倍清。",
            "鹈鴂一声林外唤，短篷归带夕阳明。"
        ],
        "notes": "",
        "id": "b92dc4f27563df92ad1541a0c3e92a6d"
    },
    {
        "author": "盛烈",
        "dynasty": "宋",
        "type": "诗",
        "rhythmic": "",
        "title": "观下湖渔者",
        "preface": "",
        "paragraphs": [
            "渔舠逗晓来相续，短笆乱割春塘渌。",
            "须留一半还诗翁，要看早晚鸳鸯浴。"
        ],
        "notes": "",
        "id": "835062de7219b188753a0a7f7e0529ef"
    },
    {
        "author": "盛烈",
        "dynasty": "宋",
        "type": "诗",
        "rhythmic": "",
        "title": "玉阆风书院偶题  其一",
        "preface": "",
        "paragraphs": [
            "塔倚翠微椽笔劲，湖吞碧落砚池宽。",
            "天然调度谁消得，不是吟家出手难。"
        ],
        "notes": "",
        "id": "1a82b4b2a9727951cb867800e122ec1e"
    },
    {
        "author": "盛烈",
        "dynasty": "宋",
        "type": "诗",
        "rhythmic": "",
        "title": "玉阆风书院偶题  其二",
        "preface": "",
        "paragraphs": [
            "岁事从他沸似糜，小窗挂起只看诗。",
            "不知那树梅先谢，一片香飞入砚池。"
        ],
        "notes": "",
        "id": "6cc8b08de18452d07a3c51e2dc5443f5"
    },
    {
        "author": "盛烈",
        "dynasty": "宋",
        "type": "诗",
        "rhythmic": "",
        "title": "堤上归  其一",
        "preface": "",
        "paragraphs": [
            "舟横别港赴鸥约，人立斜阳等燕归。",
            "心事一春拈不出，两堤杨柳又绵飞。"
        ],
        "notes": "",
        "id": "75029b128ebfe7ac3dd469162b060f09"
    },
    {
        "author": "盛烈",
        "dynasty": "宋",
        "type": "诗",
        "rhythmic": "",
        "title": "堤上归  其二",
        "preface": "",
        "paragraphs": [
            "片云筛雨过横塘，衬断苹风作晚凉。",
            "意快短檠推不照，柳边听月对啼螀。"
        ],
        "notes": "",
        "id": "0feb0918805f9fad8f4c91daa5c0c50d"
    },
    {
        "author": "盛烈",
        "dynasty": "宋",
        "type": "诗",
        "rhythmic": "",
        "title": "渔父词",
        "preface": "",
        "paragraphs": [
            "晓岸披风驾短篷，平芜烟浪几重重。",
            "鸣榔莫近荷花浦，鸥鹭早凉眠正浓。"
        ],
        "notes": "",
        "id": "6e4030fb25d795d4d5cd52cbe0090a45"
    },
    {
        "author": "盛烈",
        "dynasty": "宋",
        "type": "诗",
        "rhythmic": "",
        "title": "春兴",
        "preface": "",
        "paragraphs": [
            "泾云全放两峰青，湾柳丝金照眼明。",
            "短棹又随鸥鹭去，笙歌少处结春盟。"
        ],
        "notes": "",
        "id": "68ab633673ec8f6d3906e1bab4944480"
    },
    {
        "author": "盛烈",
        "dynasty": "宋",
        "type": "诗",
        "rhythmic": "",
        "title": "暮天即事",
        "preface": "",
        "paragraphs": [
            "东寺钟联西寺鸣，前村树末暝烟平。",
            "天涯倦翼归无限，只有鸦飞自唤名。"
        ],
        "notes": "",
        "id": "1fc53696efbb7c8083311e6f5c5ddd9d"
    },
    {
        "author": "盛烈",
        "dynasty": "宋",
        "type": "诗",
        "rhythmic": "",
        "title": "幽庭",
        "preface": "",
        "paragraphs": [
            "幽庭鸟蹴梅花片，䔩䔩因风抟复散。",
            "贪看立到昼阴移，满地苍苔遮一半。"
        ],
        "notes": "",
        "id": "2a062e683ce8f776512868956861fac0"
    },
    {
        "author": "盛烈",
        "dynasty": "宋",
        "type": "诗",
        "rhythmic": "",
        "title": "朔风",
        "preface": "",
        "paragraphs": [
            "小窗帘箔护重重，榾柮𬬻心蜕骨红。",
            "昨夜朔风能凛冽，冰花亦结砚池中。"
        ],
        "notes": "",
        "id": "8209c22e210993d90e34dd17e7e69348"
    },
    {
        "author": "盛烈",
        "dynasty": "宋",
        "type": "诗",
        "rhythmic": "",
        "title": "晚步段桥",
        "preface": "",
        "paragraphs": [
            "垂红顶上快登临，拍拍秋光满袖襟。",
            "伎痒欲吟吟未稳，两山钟里莫云深。"
        ],
        "notes": "",
        "id": "24b7bc0b1e83bd39aaf81045c9d20315"
    }
]