[
    {
        "author": "释保暹",
        "dynasty": "宋",
        "type": "诗",
        "rhythmic": "",
        "title": "江行",
        "preface": "",
        "paragraphs": [
            "渺渺沈清际，回头望即赊。",
            "幽禽飞共阔，野客泛无涯。",
            "浦暗微分树，滩遥半涨沙。",
            "今宵应有月，重得宿芦花。"
        ],
        "notes": "",
        "id": "73ee1c831ff3d6e1b53f5b86ac88bec4"
    },
    {
        "author": "释保暹",
        "dynasty": "宋",
        "type": "诗",
        "rhythmic": "",
        "title": "寄从弟",
        "preface": "",
        "paragraphs": [
            "天外迹如萍，何人慰远情。",
            "烟霄滞秋荐，水国废春耕。",
            "旅梦寒应断，吟髭白恐生。",
            "无因话消息，一雁度江城。"
        ],
        "notes": "",
        "id": "af9664e3047d4b229da57f7aac145d45"
    },
    {
        "author": "释保暹",
        "dynasty": "宋",
        "type": "诗",
        "rhythmic": "",
        "title": "金陵怀古",
        "preface": "",
        "paragraphs": [
            "石城秋月满，烟水冷萧萧。",
            "战气悲千古，歌声散六朝。",
            "萤飞宫草暗，霜白井桐凋。",
            "竟日秦淮上，思贤莫可招。"
        ],
        "notes": "",
        "id": "bc3baab46b0fd4995df4927e89aa7a39"
    },
    {
        "author": "释保暹",
        "dynasty": "宋",
        "type": "诗",
        "rhythmic": "",
        "title": "秋径",
        "preface": "",
        "paragraphs": [
            "杉竹青阴合，闲行意有凭。",
            "凉生初过雨，静极忽归僧。",
            "虫迹穿幽穴，苔痕接断棱。",
            "翻思深隐处，峰顶下层层。"
        ],
        "notes": "",
        "id": "c77026478ea6dd047e445515ce98b644"
    },
    {
        "author": "释保暹",
        "dynasty": "宋",
        "type": "诗",
        "rhythmic": "",
        "title": "宿宇昭师房",
        "preface": "",
        "paragraphs": [
            "与我难忘旧，多期宿此房。",
            "眠云归未得，静夜话空长。",
            "草际沈萤影，杉西露月光。",
            "天明共无寐，南去水茫茫。"
        ],
        "notes": "",
        "id": "2813a639b3d12f6c55fe7a1a053d3c72"
    },
    {
        "author": "释保暹",
        "dynasty": "宋",
        "type": "诗",
        "rhythmic": "",
        "title": "途次望太行山",
        "preface": "",
        "paragraphs": [
            "盘影遮空黑，愁生入望赊。",
            "高来难客路，深去断人家。",
            "翠死寒溪水，香残别洞花。",
            "今宵何处宿，山口日将斜。"
        ],
        "notes": "",
        "id": "c4b4a9870843eba44e2b96b3b95b47ff"
    },
    {
        "author": "释保暹",
        "dynasty": "宋",
        "type": "诗",
        "rhythmic": "",
        "title": "书惟凤师壁",
        "preface": "",
        "paragraphs": [
            "草径通深院，秋来心更闲。",
            "城中无旧识，门外是他山。",
            "究寂生吟思，持斋得病颜。",
            "寒宵多约我，静话出人闲。"
        ],
        "notes": "",
        "id": "18d654101cd5fece5ef19cecf819c188"
    },
    {
        "author": "释保暹",
        "dynasty": "宋",
        "type": "诗",
        "rhythmic": "",
        "title": "石席",
        "preface": "",
        "paragraphs": [
            "有状卷不得，闲斋惜夜长。",
            "坐来消暑气，睡去入秋乡。",
            "隐隐生寒骨，沈沈发冷光。",
            "何时遂深遁，移取置山房。"
        ],
        "notes": "",
        "id": "00b8d466aa7adc6c5f35c0d993fd0299"
    },
    {
        "author": "释保暹",
        "dynasty": "宋",
        "type": "诗",
        "rhythmic": "",
        "title": "重登文兆师水阁",
        "preface": "",
        "paragraphs": [
            "重来久凭栏，临水景多闲。",
            "高树下残照，寒潮平远山。",
            "夜吟长负宿，秋病几思闲。",
            "早晚离城里，从兹寄掩关。"
        ],
        "notes": "",
        "id": "5bef27a5fa0677014b87b8268b7e5417"
    },
    {
        "author": "释保暹",
        "dynasty": "宋",
        "type": "诗",
        "rhythmic": "",
        "title": "寄徐任",
        "preface": "",
        "paragraphs": [
            "乡园书久断，寒夜起归心。",
            "远路秦关外，啼猿剑树深。",
            "贫游年暗改，醉卧月空沈。",
            "几夕疏林下，相思废静吟。"
        ],
        "notes": "",
        "id": "6c9066e57d1706d23a56ce00de50845b"
    },
    {
        "author": "释保暹",
        "dynasty": "宋",
        "type": "诗",
        "rhythmic": "",
        "title": "送简上人之洛阳",
        "preface": "",
        "paragraphs": [
            "闲身无所滞，独去背春城。",
            "望越乡心断，迎嵩隐思生。",
            "野禅依树远，中饭傍泉清。",
            "相府如投刺，分题有竺卿。"
        ],
        "notes": "",
        "id": "6144f2fe76a8f93fc88104043712b59f"
    },
    {
        "author": "释保暹",
        "dynasty": "宋",
        "type": "诗",
        "rhythmic": "",
        "title": "寄白阁元贞",
        "preface": "",
        "paragraphs": [
            "一闻归白阁，更不入长安。",
            "绝顶无人上，西风彻夜寒。",
            "悬崖乘雪度，飞瀑过云看。",
            "应念驰名者，青门得路难。"
        ],
        "notes": "",
        "id": "6c3b412852a12a9cf38790e52742b436"
    },
    {
        "author": "释保暹",
        "dynasty": "宋",
        "type": "诗",
        "rhythmic": "",
        "title": "老僧",
        "preface": "",
        "paragraphs": [
            "鬓毛垂似雪，无语答闲人。",
            "拥衲坐终日，浮生知几春。",
            "乘船应梦越，提锡记游秦。",
            "半夜寒堂掩，磬声闻四邻。"
        ],
        "notes": "",
        "id": "570f922788771fbcb9bf387c69e7f346"
    },
    {
        "author": "释保暹",
        "dynasty": "宋",
        "type": "诗",
        "rhythmic": "",
        "title": "登芜城古台",
        "preface": "",
        "paragraphs": [
            "无处堪高望，城边上古台。",
            "穷秋人独立，落日雁空回。",
            "地险千峰出，霜严万木摧。",
            "迟吟不能下，满眼是尘埃。"
        ],
        "notes": "",
        "id": "4d4899d4f48e3199c604a0802329bd02"
    },
    {
        "author": "释保暹",
        "dynasty": "宋",
        "type": "诗",
        "rhythmic": "",
        "title": "寄行肇上人",
        "preface": "",
        "paragraphs": [
            "旧隐湖西寺，青青千万峰。",
            "来书度深雪，归梦断疏钟。",
            "开口与时避，论心似我慵。",
            "流年共衰鬓，昨夜又闻蛩。"
        ],
        "notes": "",
        "id": "a6d7ec1b73f5ab5832dee4fae4ec5f2b"
    },
    {
        "author": "释保暹",
        "dynasty": "宋",
        "type": "诗",
        "rhythmic": "",
        "title": "送蒋白归越",
        "preface": "",
        "paragraphs": [
            "会稽连照水，归意两何亲。",
            "山影到平地，湖光生四邻。",
            "虚窗寒对晓，孤棹远浮春。",
            "未可从耕钓，青云懒致身。"
        ],
        "notes": "",
        "id": "8425626a1a6eba290f6f1e7790b13be7"
    },
    {
        "author": "释保暹",
        "dynasty": "宋",
        "type": "诗",
        "rhythmic": "",
        "title": "书派河徐希秀才别业",
        "preface": "",
        "paragraphs": [
            "渺渺渡头路，客心难解携。",
            "半空山远近，寒日水东西。",
            "漾浦渔罾小，飞沙雁阵低。",
            "霜风起深夜，只是欠猿啼。"
        ],
        "notes": "",
        "id": "e56fd089f7eb70e0905ede3fd6ee631b"
    },
    {
        "author": "释保暹",
        "dynasty": "宋",
        "type": "诗",
        "rhythmic": "",
        "title": "秋居言怀",
        "preface": "",
        "paragraphs": [
            "默默疏林下，独知秋气浓。",
            "半生犹是客，昨夜更闻蛩。",
            "吟苦人成癖，年衰自长慵。",
            "终期拂衣去，江上有诸峰。"
        ],
        "notes": "",
        "id": "1cf4c697f978ca0860a5f47ddc8ffae8"
    },
    {
        "author": "释保暹",
        "dynasty": "宋",
        "type": "诗",
        "rhythmic": "",
        "title": "早秋闲寄宇昭",
        "preface": "",
        "paragraphs": [
            "窗虚枕簟明，微觉早凉生。",
            "深院无人语，长松滴雨声。",
            "诗来禅外得，愁入静中平。",
            "远念西林下，相思合慰情。"
        ],
        "notes": "",
        "id": "a765ed14e092523821ee8e7ae995fa22"
    },
    {
        "author": "释保暹",
        "dynasty": "宋",
        "type": "诗",
        "rhythmic": "",
        "title": "忆松江",
        "preface": "",
        "paragraphs": [
            "曾向长洲泛渺漫，沈青空阔鸟飞难。",
            "平沙杳杳夜潮落，别浦依依秋树寒。",
            "闲浸客亭浮去棹，冷淹渔屋漾垂竿。",
            "归心早晚悬帆到，是处僧楼更上看。"
        ],
        "notes": "",
        "id": "a49b9b4b301af4383e8fbaa70134cd56"
    },
    {
        "author": "释保暹",
        "dynasty": "宋",
        "type": "诗",
        "rhythmic": "",
        "title": "寄洪州新建和县张康",
        "preface": "",
        "paragraphs": [
            "远听弦歌乐部封，放衙乘醉半疏慵。",
            "家辞南越无千里，县管西山有几峰。",
            "人望废田禾影合，吏愁空狱藓痕重。",
            "孺亭应更悲前事，烟草萋萋叫夜蛩。"
        ],
        "notes": "",
        "id": "466129a232c2fb55cc0bd43a59747f6f"
    },
    {
        "author": "释保暹",
        "dynasty": "宋",
        "type": "诗",
        "rhythmic": "",
        "title": "磻溪",
        "preface": "",
        "paragraphs": [
            "不肯随波自直钩，一朝以道佐成周。",
            "后来亦有人于此，只把渔竿空白头。"
        ],
        "notes": "",
        "id": "006974877149077970052b136ded64f1"
    },
    {
        "author": "释保暹",
        "dynasty": "宋",
        "type": "诗",
        "rhythmic": "",
        "title": "送人自阙下归天柱",
        "preface": "",
        "paragraphs": [
            "却归天柱峰前去，高谢浮名似了心。",
            "林下孤灯一声磬，青猿啼断白云深。"
        ],
        "notes": "",
        "id": "acb61a1eaa383a67495fd53da4c4e721"
    },
    {
        "author": "释保暹",
        "dynasty": "宋",
        "type": "诗",
        "rhythmic": "",
        "title": "巴江秋夕",
        "preface": "",
        "paragraphs": [
            "巴水寒声去渺茫，半空云树落秋光。",
            "离人此夜和愁宿，不听啼猿亦断肠。"
        ],
        "notes": "",
        "id": "f8b0457583cd776ab2bfe16440a1f17e"
    },
    {
        "author": "释保暹",
        "dynasty": "宋",
        "type": "诗",
        "rhythmic": "",
        "title": "书杭州西湖涉公堂",
        "preface": "",
        "paragraphs": [
            "孤舟孤鹤与孤云，湖上深居自不群。",
            "高卧可能容一榻，青山西岸且平分。"
        ],
        "notes": "",
        "id": "0126e6d0e323dd4f5a04a8739444897d"
    }
]