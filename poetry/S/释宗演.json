[
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "猴王久受幽沉苦，法力冥资得上天。",
            "须信自心元是佛，灵光洞耀没中边。"
        ],
        "notes": "",
        "id": "baa5f451eac3592cf88d311b6e96c3ba"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其一",
        "preface": "",
        "paragraphs": [
            "今朝三月初十，大野和风袭袭。",
            "不用转脑回头，向此一时证入。"
        ],
        "notes": "",
        "id": "e67deb4ed137e9e6fc38dc7e2d75ef2b"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其二",
        "preface": "",
        "paragraphs": [
            "空病有为药，有病空为药。",
            "空有两俱非，药病何处著。",
            "无处著，万里秋风飞一鹗。"
        ],
        "notes": "",
        "id": "0282778810ea64878d53bb6ae6c1270d"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其三",
        "preface": "",
        "paragraphs": [
            "九旬禁足精修，今朝休夏自恣。",
            "山僧不敢自瞒，于中罪过有五。",
            "一不合说大脱空，二不合抛沙撒土。",
            "三不合将龙眼核换人眼睛，四不合毁佛谤祖。",
            "五咄，洎合错举。"
        ],
        "notes": "",
        "id": "a3413a01f1d05d43d029c71fe96c0069"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其四",
        "preface": "",
        "paragraphs": [
            "入圣超凡既有声，卧龙谁顾碧潭清。",
            "快须鼓浪兴云雨，莫负从前济物心。"
        ],
        "notes": "",
        "id": "aa73e473cc3207589083ec76cf1d030a"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其五",
        "preface": "",
        "paragraphs": [
            "今朝腊月初一，次第年穷岁毕。",
            "从教万物凋零，这个元无变易。",
            "诸禅老，知不知。",
            "孤迥迥，峭巍巍。",
            "拈来抛掷太湖里，下载清风付与谁。"
        ],
        "notes": "",
        "id": "763b620e993e25859de99d7ca5f17fae"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其六",
        "preface": "",
        "paragraphs": [
            "大川欲济须舟檝，大厦谋成必巨材。",
            "又是一年能事毕，山僧赢得笑咍咍。"
        ],
        "notes": "",
        "id": "2418770adb4c19a21c60870bfbfce1d4"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其七",
        "preface": "",
        "paragraphs": [
            "人间铄石流金，世外风高月冷。",
            "要知二无两般，须是一回自肯。",
            "镬汤炉炭横身入，剑树刀山信脚行。"
        ],
        "notes": "",
        "id": "acecbfb8580cee1ba2f3d2ffec4a2ad3"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其八",
        "preface": "",
        "paragraphs": [
            "一日一日复一日，次第年穷岁暮来。",
            "莫道东君无面目，梅花依旧雪中开。",
            "见便见，绝疑猜，灯笼沿壁上天台。"
        ],
        "notes": "",
        "id": "092e3d768fbd307f121a2d9586b531fa"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其九",
        "preface": "",
        "paragraphs": [
            "凡圣体真，犹存见隔。",
            "见存即凡，情亡即佛。"
        ],
        "notes": "",
        "id": "1fdfdf2b9d7ecb70f9846b89aeedfdf3"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其一〇",
        "preface": "",
        "paragraphs": [
            "今朝季冬朔旦，岁月不可把玩。",
            "各请打办精神，了却未了公案。",
            "有我即病生，无我即病灭。",
            "我病两俱非，万里一条铁。"
        ],
        "notes": "",
        "id": "8e3c4a4e552385be651182fab7405625"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其一一",
        "preface": "",
        "paragraphs": [
            "云门一曲子，腊月二十五。",
            "唱高和得齐，大棒揸出去。"
        ],
        "notes": "",
        "id": "47c0d3edf2bdf25daa42250b32767b7d"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其一二",
        "preface": "",
        "paragraphs": [
            "善财童子采来亲，大智文殊用得灵。",
            "今日青山端午节，不劳拈出再施呈。"
        ],
        "notes": "",
        "id": "4c34181d177542e538f7fa16b384aabc"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其一三",
        "preface": "",
        "paragraphs": [
            "今朝腊月十有五，摩那击动三通鼓。",
            "诸人不是不将来，山僧不是不分付。",
            "麻三斤，柏树子。",
            "德山歌，道吾舞。",
            "此道今人弃如土。",
            "阿呵呵，较些子，发机须是千钧弩。"
        ],
        "notes": "",
        "id": "7901a17c78ea1c2cfdf7319e1c82cbb8"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其一四",
        "preface": "",
        "paragraphs": [
            "有一语，没人知。",
            "最亲切，又希奇。",
            "晓来和露看，只欠一声啼。"
        ],
        "notes": "",
        "id": "2e6d2b64e47382b490bf9e9258a58312"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其一五",
        "preface": "",
        "paragraphs": [
            "无边不动虚空体，不拒阴阳去复来。",
            "谁道一双穷相手，未尝容易舞三台。"
        ],
        "notes": "",
        "id": "1d0b43653f187bb64e7b34485039b55c"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其一六",
        "preface": "",
        "paragraphs": [
            "张侯白，李侯黑。",
            "硬如绵，软如铁。",
            "蓦路相逢两会家，临济未是白拈贼。"
        ],
        "notes": "",
        "id": "6a6b5a7840cbce4439339c44edda1155"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其一七",
        "preface": "",
        "paragraphs": [
            "一九与二九，相逢不出手。",
            "面面各相看，人人自知有。",
            "你若野犴鸣，我便狮子吼。",
            "我若野犴鸣，你亦狮子吼。",
            "十字纵横自在行，切忌随人背后走。"
        ],
        "notes": "",
        "id": "e6c94e6ea3005bb325e4d05e63fef21e"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其一八",
        "preface": "",
        "paragraphs": [
            "摩尼珠，人不识，如来藏里亲收得。",
            "收者易，见者难。",
            "见者易，用则难。",
            "见得用得，二无两般。",
            "闲把一枝归去笛，夜深吹过汨罗湾。"
        ],
        "notes": "",
        "id": "c3516b6d90467a4a70c414ab1f43d2de"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其一九",
        "preface": "",
        "paragraphs": [
            "今朝四月一，春去无踪迹。",
            "衲僧拄杖子，依旧光黑漆。",
            "看看，旋岚偃岳而常静，江河竞注而不流。",
            "野马飘鼓而不动，日月历天而不周。",
            "尽情抛掷太湖里，下载清风孰与俦。"
        ],
        "notes": "",
        "id": "f0fdc50a9355526e9e42a06184702f86"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其二〇",
        "preface": "",
        "paragraphs": [
            "观音大士弘悲愿，千臂庄严千眼明。",
            "定慧慈威咸具足，山僧赢得不惺惺。"
        ],
        "notes": "",
        "id": "6f0bece72b0d84eb489334e6942d4074"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其二一",
        "preface": "",
        "paragraphs": [
            "今朝十月十五，有误诸人来此。",
            "山僧口似匾担，说禅烦拄杖子。",
            "一击忘所知，更不假修持。",
            "黑蛇当大路，狮子逞全威。"
        ],
        "notes": "",
        "id": "8a109aef8ca3b4d4d39db752a43a91d5"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其二二",
        "preface": "",
        "paragraphs": [
            "有句无句，如藤倚树。",
            "打破油瓮，讨甚老鼠。",
            "楖栗横担不顾人，直入千峰万峰去。"
        ],
        "notes": "",
        "id": "6801c2a5ddf4780db7fc697007cc95d5"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其二三",
        "preface": "",
        "paragraphs": [
            "无边刹境，自他不隔毫端。",
            "十世古今，始终不离当念。"
        ],
        "notes": "",
        "id": "4653f2f872815929db6faf55cda173c2"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈颂三十二首  其二四",
        "preface": "",
        "paragraphs": [
            "今朝已是三月半，到处桃花开烂熳。",
            "多少游人眼不开，灵云一见疑情断。"
        ],
        "notes": "",
        "id": "322f218139f0aa0735d2b2bcedcb787b"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "辞亦庵相招",
        "preface": "",
        "paragraphs": [
            "南北东西总亦庵，尘毛刹海悉包含。",
            "山僧已住其中矣，更欲招邀即不堪。"
        ],
        "notes": "",
        "id": "4a2b968c385179c3648c6150d0681eea"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "行者化苔脯",
        "preface": "",
        "paragraphs": [
            "琉璃田地无根草，信手拈来属老卢。",
            "不似时人开著眼，再三捞摝费工夫。"
        ],
        "notes": "",
        "id": "3a6107b1d8f1c055b06645dba097d7d3"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "与雁山车岭建接待僧",
        "preface": "",
        "paragraphs": [
            "雁山孤顶绝攀跻，当念游人困路歧。",
            "暂与化城休歇地，莫教忘却转身时。"
        ],
        "notes": "",
        "id": "00bdf33d15a7402839cc7d7e1f8eba0f"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "送定维那",
        "preface": "",
        "paragraphs": [
            "兴化当年为克宾，棒头敲出玉麒麟。",
            "遯庵放过定禅者，只要渠侬眼自明。"
        ],
        "notes": "",
        "id": "dd424abba0e0d23a54ed1d25274a5cfd"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "题石勒王见佛图澄画像",
        "preface": "",
        "paragraphs": [
            "立地成佛杀人汉，握节当胸更问谁。",
            "莫怪阿师佯瞌睡，要渠回首自知非。"
        ],
        "notes": "",
        "id": "c9d501f711645055b25b79b5f8cbc5df"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "与正弼侍者",
        "preface": "",
        "paragraphs": [
            "三应三呼亘古今，遯庵无此老婆心。",
            "痛拳热喝出门去，一听渠侬怨恨深。"
        ],
        "notes": "",
        "id": "6d044d8744353e820364290619ffaf3e"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "送元功居土归温陵",
        "preface": "",
        "paragraphs": [
            "湖山相见笑颜开，知道仁从佛国来。",
            "败阙尽情都纳了，莫言无物送君回。"
        ],
        "notes": "",
        "id": "310eba59922c3cc2d57a9914e7cebad7"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "示法震头陀",
        "preface": "",
        "paragraphs": [
            "头陀事众已多年，华藏无衣可得传。",
            "劈面三拳仁义绝，陈州人出许州门。"
        ],
        "notes": "",
        "id": "264cace2e41c17453fc6de4d0f313c68"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "一九与二九，相逢不出手。",
            "世间出世间，无剩亦无少。"
        ],
        "notes": "",
        "id": "e6c94e6ea3005bb325e4d05e63fef21e"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其一",
        "preface": "",
        "paragraphs": [
            "从前七佛仪式，庆喜何曾欠少。",
            "堪笑黄面瞿昙，无端打个之绕。"
        ],
        "notes": "",
        "id": "69ebebc9d1e8142841c4a16711aacd87"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其二",
        "preface": "",
        "paragraphs": [
            "色空明暗本无因，见见由来亦误人。",
            "见不及时犹未瞥，那知殃祟是家亲。"
        ],
        "notes": "",
        "id": "bda2409d331a061571e39d5e00b0fd5b"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其三",
        "preface": "",
        "paragraphs": [
            "相见锦江头，相携上酒楼。",
            "月阑歌笑罢，回首上扁舟。"
        ],
        "notes": "",
        "id": "62a043a7f61c6fc46cfb28c8a1c3118e"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其四",
        "preface": "",
        "paragraphs": [
            "红轮决定沉西去，未委魂灵往那方。",
            "孝子尽情宣说了，槃山无处可遮藏。",
            "藏不得，堪与人天为轨则。"
        ],
        "notes": "",
        "id": "373be94e0aa930d36b4bf358093b9dee"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其五",
        "preface": "",
        "paragraphs": [
            "一按牛吃草，一与贼过梯。",
            "早知灯是火，饭热也多时。"
        ],
        "notes": "",
        "id": "2f18720c322027d73ba88afe18635235"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其六",
        "preface": "",
        "paragraphs": [
            "棒下承当早自欺，听人饶舌固非宜。",
            "纵知佛法无多子，争似当时未问时。"
        ],
        "notes": "",
        "id": "92acfbe12b5dadb9021616b87016caff"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其七",
        "preface": "",
        "paragraphs": [
            "潭不见，龙不现，亲到龙潭须活荐。",
            "莫学承虚接响人，守株待兔亡机变。",
            "知机变，盏子扑落地，楪子成七片。"
        ],
        "notes": "",
        "id": "03e743b87b649f1842d28258f764ad00"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其八",
        "preface": "",
        "paragraphs": [
            "动弦别曲，落叶知秋。",
            "人平不语，水平不流。",
            "只因脚底无羁绊，去住纵横得自由。"
        ],
        "notes": "",
        "id": "7a2f5ddfefde2900f9b888e600b82fd4"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其九",
        "preface": "",
        "paragraphs": [
            "动弦别曲，叶落知秋。",
            "不肯子放，只肯子收。",
            "来年更有新条在，恼乱春风卒未休。"
        ],
        "notes": "",
        "id": "e56e449a94e2d6e81e72f3ed15dc52a5"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其一〇",
        "preface": "",
        "paragraphs": [
            "未离闽底已还家，才跨飞鸢又眼花。",
            "堪笑曾郎更心毒，乌藤轻放老玄沙。"
        ],
        "notes": "",
        "id": "ec6515ad899ae2739f3465f7722035b1"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其一一",
        "preface": "",
        "paragraphs": [
            "祖父田园俱属我，中间树子岂由他。",
            "连枝带叶和根拔，要见儿孙意气豪。"
        ],
        "notes": "",
        "id": "71cc55666fc8509666d3cafbc0e4f5c8"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其一二",
        "preface": "",
        "paragraphs": [
            "黑漆竹箆非触背，大地山河俱粉碎。",
            "咬人师子急反身，莫学韩獹犹逐块。"
        ],
        "notes": "",
        "id": "fc8e1a5a715c0bb7d8fa58db298ebb70"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其一三",
        "preface": "",
        "paragraphs": [
            "黄龙一唾绝迟疑，笑杀傍观又可悲。",
            "姹女已归霄汉去，呆郎犹向火边栖。"
        ],
        "notes": "",
        "id": "137a5ab388c6d33dfeb64a72a67771f5"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其一四",
        "preface": "",
        "paragraphs": [
            "白云举古，直是希奇。",
            "口堪吃饭，少有人知。",
            "诸禅老，莫迟疑，一饱自然忘百饥。"
        ],
        "notes": "",
        "id": "6173c0fd0b23c08dbc23298795f09b1f"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其一五",
        "preface": "",
        "paragraphs": [
            "山前田地卖还买，松竹清风痛自怜。",
            "堪笑梦中夸富贵，觉来那直半分钱。"
        ],
        "notes": "",
        "id": "3f7de5b309cd141df398ce9d5a26ab0d"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其一六",
        "preface": "",
        "paragraphs": [
            "大藏教文为切脚，钵啰娘义最深幽。",
            "孔门弟子无人识，碧眼胡僧暗点头。"
        ],
        "notes": "",
        "id": "1ac98df8ec0410d60343915b2ecf3a86"
    },
    {
        "author": "释宗演",
        "dynasty": "宋",
        "type": "诗",
        "rhythmic": "",
        "title": "颂古十七首  其一七",
        "preface": "",
        "paragraphs": [
            "年穷王老夜烧钱，断送难逢下水船。",
            "懵底不知身到岸，随他寒暑谩推迁。"
        ],
        "notes": "",
        "id": "8cf98ac3b9d0fc383bbfbccf7da392ef"
    }
]