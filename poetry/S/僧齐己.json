[
    {
        "author": "僧齐己",
        "dynasty": "唐",
        "type": "诗",
        "rhythmic": "",
        "title": "相和歌辞 猛虎行",
        "preface": "",
        "paragraphs": [
            "磨尔牙，错尔爪，狐莫威，兔莫狡，饮来吞噬取肠饱。",
            "横行不怕日月明，皇天产尔为生狞。"
        ],
        "notes": "",
        "id": "de6f9c402d70da27e555ba1236579c5e"
    },
    {
        "author": "僧齐己",
        "dynasty": "唐",
        "type": "诗",
        "rhythmic": "",
        "title": "相和歌辞 君子行",
        "preface": "",
        "paragraphs": [
            "圣人不生，麟龙何瑞？",
            "梧桐不高，凤皇何止？",
            "吾闻古之有君子，行藏以时，进退求己。",
            "荣必为天下荣，耻必为天下耻。"
        ],
        "notes": "",
        "id": "0b074902bfc296c2b36f771cf801b356"
    },
    {
        "author": "僧齐己",
        "dynasty": "唐",
        "type": "诗",
        "rhythmic": "",
        "title": "相和歌辞  苦寒行",
        "preface": "",
        "paragraphs": [
            "冰峰撑空寒矗矗，雪凝水冻埋海陆。",
            "杀物之性，伤人之欲。",
            "既不能断绝蒺藜荆棘之根株，又不能展凤皇麒麟之拳跼。",
            "如此则何如为和煦，为膏雨。",
            "自然天下之荣枯，融融于万户。"
        ],
        "notes": "",
        "id": "be25ece1999c609d2a45b9cabb74ce35"
    },
    {
        "author": "僧齐己",
        "dynasty": "唐",
        "type": "诗",
        "rhythmic": "",
        "title": "相和歌辞 善哉行",
        "preface": "",
        "paragraphs": [
            "大鹏刷翮谢溟渤，青云万层高突出。",
            "下视秋涛空渺弥，旧处鱼龙皆细物。",
            "人生在世何容易，眼浊心昏信生死。",
            "愿除嗜欲待身轻，携手同寻列仙事。"
        ],
        "notes": "",
        "id": "31bc3add61678e1c363efd49d9083e2b"
    },
    {
        "author": "僧齐己",
        "dynasty": "唐",
        "type": "诗",
        "rhythmic": "",
        "title": "相和歌辞 野田黄雀行",
        "preface": "",
        "paragraphs": [
            "双双野田雀，上下同饮啄。",
            "暖去栖蓬蒿，寒归傍篱落。",
            "殷勤避罗网，乍可遇雕鹗。",
            "雕鹗虽不仁，分明在寥廓。"
        ],
        "notes": "",
        "id": "3fcb74a69747294710de4950e4ac73b1"
    },
    {
        "author": "僧齐己",
        "dynasty": "唐",
        "type": "诗",
        "rhythmic": "",
        "title": "相和歌辞 采莲曲",
        "preface": "",
        "paragraphs": [
            "越江女，越江莲。",
            "齐菡萏，双婵娟。",
            "嬉游向何处？",
            "采摘且同船。",
            "浩唱发容与，清波生漪涟。",
            "时逢岛屿泊，几共鸳鸯眠。",
            "襟袖既盈溢，馨香亦相传。",
            "薄暮归去来，苎罗生碧烟。"
        ],
        "notes": "",
        "id": "b3ea9ab3de5c9677341229c725c03ecf"
    },
    {
        "author": "僧齐己",
        "dynasty": "唐",
        "type": "诗",
        "rhythmic": "",
        "title": "杂曲歌辞 升天行",
        "preface": "",
        "paragraphs": [
            "身不沈，骨不重，驱青鸾，驾白凤。",
            "幢盖飘飘入冷空，天风瑟瑟星河动。",
            "瑶阙参差阿母家，楼台戏闭凝彤霞。",
            "五三仙子乘龙车，堂前碾烂蟠桃花。",
            "回头却顾蓬山顶，一点浓岚在深井。"
        ],
        "notes": "",
        "id": "ec7afb51da8f41e1aa424f008bda1d17"
    },
    {
        "author": "僧齐己",
        "dynasty": "唐",
        "type": "诗",
        "rhythmic": "",
        "title": "杂曲歌辞 苦热行",
        "preface": "",
        "paragraphs": [
            "离宫划开赤帝怒，喝起六龙奔日驭。",
            "下土熬熬若煎煮，苍生惶惶无处处。",
            "火云峥嵘焚泬寥，东皐老农肠欲焦。",
            "何当一雨苏我苗？为君击坏歌帝尧。"
        ],
        "notes": "",
        "id": "b4338b36faf9e99b2c453ca8b8cd7504"
    },
    {
        "author": "僧齐己",
        "dynasty": "唐",
        "type": "诗",
        "rhythmic": "",
        "title": "杂曲歌辞 轻薄行",
        "preface": "",
        "paragraphs": [
            "玉鞭金镫骅骝蹏，横眉吐气如虹霓。",
            "五陵春暖芳草齐，笙歌到处花成泥。",
            "日沈月上且鬬鸡，醉来莫问天高低。",
            "伯阳道德何涕唾，仲尼礼乐徒卑栖。"
        ],
        "notes": "",
        "id": "ce574e85a2d2256e032bc1278b1ef4e7"
    },
    {
        "author": "僧齐己",
        "dynasty": "唐",
        "type": "诗",
        "rhythmic": "",
        "title": "杂曲歌辞 行路难二首 一",
        "preface": "",
        "paragraphs": [
            "行路难，君好看。",
            "惊波不在黤黮间，小人心里藏奔湍。",
            "七盘九折寒崷崪，翻车倒盖犹堪出。",
            "未似是非唇舌危，暗中潜毁平人骨。",
            "君不见楚灵均，千古沈冤湘水滨。",
            "又不见李太白，一朝却作江南客。"
        ],
        "notes": "",
        "id": "84512a6faae6c89042d6678fb119c933"
    },
    {
        "author": "僧齐己",
        "dynasty": "唐",
        "type": "诗",
        "rhythmic": "",
        "title": "杂曲歌辞 行路难二首 二",
        "preface": "",
        "paragraphs": [
            "下浸与高盘，不为行路难。",
            "是非真险恶，翻覆作峰峦。",
            "漆媿同时黑，朱慙巧处丹。",
            "令人畏相识，欲画白云看。"
        ],
        "notes": "",
        "id": "14a33090ac81b5e51e7e3e524895a332"
    },
    {
        "author": "僧齐己",
        "dynasty": "唐",
        "type": "诗",
        "rhythmic": "",
        "title": "杂曲歌辞 杨柳枝 一",
        "preface": "",
        "paragraphs": [
            "凤楼高映绿阴阴，凝碧多含雨露深。",
            "莫谓一枝柔软力，几曾牵破别离心。"
        ],
        "notes": "",
        "id": "7c6f7cdc7f4a82dc1b458f6510927b19"
    },
    {
        "author": "僧齐己",
        "dynasty": "唐",
        "type": "诗",
        "rhythmic": "",
        "title": "杂曲歌辞 杨柳枝 二",
        "preface": "",
        "paragraphs": [
            "馆娃宫畔响廊前，依托吴王养翠烟。",
            "劒去国亡台榭毁，却随红树噪秋蝉。"
        ],
        "notes": "",
        "id": "a3fba186486706f13e7095d629bbc2f2"
    },
    {
        "author": "僧齐己",
        "dynasty": "唐",
        "type": "诗",
        "rhythmic": "",
        "title": "杂曲歌辞 杨柳枝 三",
        "preface": "",
        "paragraphs": [
            "秾低似中陶潜酒，软极如伤宋玉风。",
            "多谢将军遶营种，翠中闲卓战旗红。"
        ],
        "notes": "",
        "id": "bd9ac2e466d126752b1796218c96bbe0"
    },
    {
        "author": "僧齐己",
        "dynasty": "唐",
        "type": "诗",
        "rhythmic": "",
        "title": "杂曲歌辞 杨柳枝 四",
        "preface": "",
        "paragraphs": [
            "高僧爱惜遮江寺，游子伤残露野桥。",
            "争似著行垂上苑，碧桃红杏对摇摇。"
        ],
        "notes": "",
        "id": "289a580c1bd3f1341acd887e6857c32f"
    }
]