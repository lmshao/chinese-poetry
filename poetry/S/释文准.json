[
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "十二时颂  其一",
        "preface": "",
        "paragraphs": [
            "鸡鸣丑，念佛起来懒开口。",
            "上楼敲磬两三声，惊散飞禽方丈后。"
        ],
        "notes": "",
        "id": "eece74b7989b0f07560e710133d42ba3"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "十二时颂  其二",
        "preface": "",
        "paragraphs": [
            "平旦寅，当人有道事须亲。",
            "不闻先圣有慈训，莫认狂痴作近邻。"
        ],
        "notes": "",
        "id": "b4d27985f1fab3b4f5f99e2845d7c447"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "十二时颂  其三",
        "preface": "",
        "paragraphs": [
            "日出卯，大道分明莫外讨。",
            "日月纵横在目前，逢原左右拈来草。"
        ],
        "notes": "",
        "id": "97108c2d3ce9af53ee67666b34cebe62"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "十二时颂  其四",
        "preface": "",
        "paragraphs": [
            "食时辰，更无一法可当情。",
            "千里出山云有色，一源投涧水无声。"
        ],
        "notes": "",
        "id": "e88dc9ec2e8a4fde54b54dd61bf1f2bb"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "十二时颂  其五",
        "preface": "",
        "paragraphs": [
            "禺中巳，龙象须观第一义。",
            "若向其中觅是非，见解何曾有李二。"
        ],
        "notes": "",
        "id": "f11375d61e2e609b519a88d922c9bd8f"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "十二时颂  其六",
        "preface": "",
        "paragraphs": [
            "日南午，理事相谙更相互。",
            "三门拈向灯笼头，休问他家觅归路。"
        ],
        "notes": "",
        "id": "86c78e161b296c4167cfd1dfb40388e1"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "十二时颂  其七",
        "preface": "",
        "paragraphs": [
            "日昳未，法身清浄绝方比。",
            "乾坤遐迩尽东西，千山万山翠相倚。"
        ],
        "notes": "",
        "id": "7c88d7e3d198711f5035f6a646888b32"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "十二时颂  其八",
        "preface": "",
        "paragraphs": [
            "晡时申，由来大道绝疏亲。",
            "阳和九月百花发，须信壶中别有春。"
        ],
        "notes": "",
        "id": "7b39be9c0ada2666dd7c454b88c0d362"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "十二时颂  其九",
        "preface": "",
        "paragraphs": [
            "日入酉，净室焚香孤坐久。",
            "忽然月上满东窗，照我床头瑞香斗。"
        ],
        "notes": "",
        "id": "4ab5041694876aa5850cbef0b0c73e08"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "十二时颂  其一○",
        "preface": "",
        "paragraphs": [
            "黄昏戌，楼上鸣钟已落日。",
            "行人旅店宿长途，花上游蜂罢采蜜。"
        ],
        "notes": "",
        "id": "d4e47db74b51185aed126a4619b2a26f"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "十二时颂  其一一",
        "preface": "",
        "paragraphs": [
            "人定亥，老鼠此时正无碍。",
            "忽然灯灭寝堂前，床前咬我靸鞋袋。"
        ],
        "notes": "",
        "id": "6c915e28765700cab9768465cdb99286"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "十二时颂  其一二",
        "preface": "",
        "paragraphs": [
            "半夜子，梦里分明被人使。",
            "连宵合药到天光，起来何处有白芷。"
        ],
        "notes": "",
        "id": "bbdec9a1ab5d209df9fad015f7a8f5f4"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "偈十二首  其一",
        "preface": "",
        "paragraphs": [
            "寒来暑往古今同，万别十差不碍空。",
            "昨夜铁牛头角露，满庭松栢撼秋风。"
        ],
        "notes": "",
        "id": "e08bdea9e0c9c30e9f11b9b4fbb17d29"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "偈十二首  其二",
        "preface": "",
        "paragraphs": [
            "八月九月天，白露寒露节。",
            "门外在处山，秋风落黄叶。"
        ],
        "notes": "",
        "id": "c2d34dace490685b6e9d5f3e758e174a"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "偈十二首  其三",
        "preface": "",
        "paragraphs": [
            "夜雨敛重云，晓鸿鸣寥沈。",
            "可怜祖师意，头头都漏泄。"
        ],
        "notes": "",
        "id": "f4c80eca054d3577b23e52e905d5c2b0"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "偈十二首  其四",
        "preface": "",
        "paragraphs": [
            "祖师关棙子，幽隐罕人知。",
            "不是悟心者，如何举向伊。"
        ],
        "notes": "",
        "id": "74efd2f3e2076d4bc2b04d2dee5a9ad7"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "偈十二首  其五",
        "preface": "",
        "paragraphs": [
            "高吟大笑意猖狂，潘阆骑驴出故乡。",
            "惊起暮天沙上雁，海门斜去两三行。",
            "古人道，不看经，不念佛，看经念佛是何物。",
            "自从识得转经人，龙藏圣贤都一拂。"
        ],
        "notes": "",
        "id": "1a5bbb0c306f82cfeaf6153f37ec68c9"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "偈十二首  其六",
        "preface": "",
        "paragraphs": [
            "四月人家麦正收，连绵阴雨不能休。",
            "沿溪处处生深草，饱杀南泉水牯牛。"
        ],
        "notes": "",
        "id": "71f23131b8bf8479de9342c19cdf0799"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "偈十二首  其七",
        "preface": "",
        "paragraphs": [
            "鸡鸣丑，三四五六七八九。",
            "象骨峰头木马嘶，新丰洞口石牛吼。",
            "山之前，水之后，吴道僧繇画不就。",
            "断头船子下南康，仿佛天明到湖口。"
        ],
        "notes": "",
        "id": "adb84c4123a6e6cce76e3044197b5930"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "偈十二首  其八",
        "preface": "",
        "paragraphs": [
            "大道纵横，触事现成。",
            "云开日发，水绿山青。"
        ],
        "notes": "",
        "id": "07c18fae089c237eabe078c2482a9f24"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "偈十二首  其九",
        "preface": "",
        "paragraphs": [
            "钻真珠解玉板即易，看窟笼著楔却难。",
            "月色和云白，松声带露寒。"
        ],
        "notes": "",
        "id": "1ee97b5ebef3495383b6f2c7acc22faf"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "偈十二首  其一○",
        "preface": "",
        "paragraphs": [
            "八月中秋天凉，芙蓉花发题目禅房。",
            "老胡大道分明在，不必诸方问短长。",
            "短不是短，长不是长。",
            "短长不是处，是道非思量。",
            "思量不及，文彩愈彰。",
            "秋山兮秋云片片，秋江兮秋水洋洋。",
            "风悲兰社，天澹沧浪。",
            "欲言言不及，林下好商量。"
        ],
        "notes": "",
        "id": "6e86cd593267b36cc244d6ec9c0d7747"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "偈十二首  其一一",
        "preface": "",
        "paragraphs": [
            "今朝腊月十五，切忌葛藤露布。",
            "者事直下分明，当处超佛越祖。",
            "便与么去，苦苦。",
            "寒山子能莽齿，十年归不得，忘却来时路。",
            "呵呵呵。"
        ],
        "notes": "",
        "id": "b976ed693d0e977cb46cb980fe60f6eb"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "偈十二首  其一二",
        "preface": "",
        "paragraphs": [
            "天道运行，节气频更。",
            "五日为候，十日为旬。",
            "三十日为月，十二月为年。",
            "一日一日，因循因循。",
            "五九尽，又逢春。"
        ],
        "notes": "",
        "id": "03e32568fd0b932da827805d53593403"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "颂古五首  其一",
        "preface": "",
        "paragraphs": [
            "老胡彻底老婆心，为阿难陀意转深。",
            "韩干马嘶青草渡，戴嵩牛卧绿杨阴。"
        ],
        "notes": "",
        "id": "f22fc0de9d25b04d7ccba20b6bf566a0"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "颂古五首  其二",
        "preface": "",
        "paragraphs": [
            "我手佛手，十八十九。",
            "云散月明，痴人夜走。"
        ],
        "notes": "",
        "id": "df7e166ce2cb51e9c131f37b99cb3550"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "颂古五首  其三",
        "preface": "",
        "paragraphs": [
            "我脚驴脚，放过一著。",
            "庞公笊篱，清平木杓。"
        ],
        "notes": "",
        "id": "2c9525d25537a23e9afcbde8636047bb"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "颂古五首  其四",
        "preface": "",
        "paragraphs": [
            "人人生缘，北律南禅。",
            "道吾打鼓，华亭撑船。"
        ],
        "notes": "",
        "id": "b8096ddc0351177fdd9da0862551eebb"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "颂古五首  其五",
        "preface": "",
        "paragraphs": [
            "之乎者也，衲僧鼻孔，大头向下。",
            "若也不会，问取东林王大姐。"
        ],
        "notes": "",
        "id": "a2a1943b4c0b4151a5e6dba1dbfaebd2"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "颂古五首  其六",
        "preface": "",
        "paragraphs": [
            "行路难，行路难，最难难是过台山。",
            "唯有赵州公验正，昂头掉臂总闲闲。"
        ],
        "notes": "",
        "id": "88e9a98bfcdfb6fae5f89b02f60cd65e"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "颂古五首  其七",
        "preface": "",
        "paragraphs": [
            "好笑提婆达多，入捺落十小劫波。",
            "然得三禅妙乐，吹布毛须还鸟窼。"
        ],
        "notes": "",
        "id": "a39543dbcb31a5e8a4b12d6e61015c38"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "送云侍者",
        "preface": "",
        "paragraphs": [
            "鸟窼吹布毛，老婆为侍者。",
            "今古道虽同，宾峰不然也。",
            "二月三月时，和风满天下。",
            "是处百华开，远近山如画。",
            "歧路春禽喧，高岩春水泻。",
            "头头三昧门，虚明周大野。",
            "好个真消息，书送汝归舍。",
            "衲僧末后句，嘘是何言欤。"
        ],
        "notes": "",
        "id": "466384c0e495b3a37497160abc4e603f"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "送利监收",
        "preface": "",
        "paragraphs": [
            "开眼合眼，道契寰中。",
            "东行西行，禅非物外。",
            "大仰插锹叉手，靴里动指头。",
            "南泉把镰刈茅，谁人知此意。",
            "今也道不及古，僧僧解数满肚。",
            "但寻雪月风华，失却昔年活路。",
            "不能返照回光，法界毗卢全露。",
            "阿呵阿，笑倒利头陀，风前月下啰哩啰。",
            "深夜处分诸火客，你看甚么火色。"
        ],
        "notes": "",
        "id": "c34062a2d2e4e5ae96fcd21d6f4777dd"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "自赞  其一",
        "preface": "",
        "paragraphs": [
            "我若自赞，云居罗汉。",
            "我若自毁，无主饿鬼。",
            "赞之不欣，毁之不嗔。",
            "毁誉不动，东鲁西秦。"
        ],
        "notes": "",
        "id": "34c7d7cebf7989741f8a670d09c0dab7"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "自赞  其二",
        "preface": "",
        "paragraphs": [
            "尔图我真，又求我赞。",
            "我真我赞，两重公案。",
            "家丑不外扬，己德不自谈。",
            "寄之以数，六九五十三。"
        ],
        "notes": "",
        "id": "3d947a2b4793c17f12b3c30c8e8a61af"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "自赞  其三",
        "preface": "",
        "paragraphs": [
            "我已是妄，尔更妄写。",
            "妄我妄写，两重虚假。",
            "欲传吾真，须泯见闻。",
            "声色不碍，相似十分。"
        ],
        "notes": "",
        "id": "915a2429df88752ab8e06f93cac57951"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "赠奇松头歌",
        "preface": "",
        "paragraphs": [
            "种松道者道情孤，往个茅庵事事无。",
            "屋内锄头三两柄，烟熏一只醋葫芦。",
            "问渠禅，回首指山前。",
            "问渠道，戴个篛笠去锄艸。",
            "再三再四再问渠，拍手呵呵笑欲倒。",
            "却言昔日老云门，参见睦州陈长老。"
        ],
        "notes": "",
        "id": "ecc33c29afd245143038e2e0139f6106"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "五九四十五，圣人作而万物睹。",
            "秦时𨍏轹钻头尖，汉祖殿前攀哙怒。"
        ],
        "notes": "",
        "id": "a664200faf4244d5d6e4d1563f1358f3"
    },
    {
        "author": "释文准",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "今朝腊月十，夜来天落雪。",
            "群峰极目高低白，绿竹青松难辨别。",
            "必是来年蚕麦熟，张公李公皆忻悦。",
            "皆忻悦，鼓腹讴歌笑不彻。",
            "把得云箫缭乱吹，依稀有如杨柳枝。",
            "又不觉手之舞之，足之蹈之，左之右之。"
        ],
        "notes": "",
        "id": "bd888e15a0b99793e9c70ffd6a3dc028"
    }
]