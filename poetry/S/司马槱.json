[
    {
        "author": "司马槱",
        "dynasty": "宋",
        "type": "诗",
        "rhythmic": "",
        "title": "闺怨二首  其一",
        "preface": "",
        "paragraphs": [
            "销尽轻寒不自禁，新愁唯向静中深。",
            "寻常曾入三更梦，咫尺空论万里心。",
            "人去凤帏云漠漠，雁回珠箔日沈沈。",
            "春风洞口花长在，只许刘郎一度寻。"
        ],
        "notes": "",
        "id": "1f2934ad7108f58ece728940b77fa329"
    },
    {
        "author": "司马槱",
        "dynasty": "宋",
        "type": "诗",
        "rhythmic": "",
        "title": "闺怨二首  其二",
        "preface": "",
        "paragraphs": [
            "绣帘珠箔一重重，十里香风入眼浓。",
            "镜合紫鸾来有信，云深青鸟去无踪。",
            "楚王台下寻常见，宋玉墙头取次逢。",
            "可惜好花攀折尽，飘零芳蕊付游蜂。"
        ],
        "notes": "",
        "id": "6c4d9e85949ab59a378333db6b1ecc7f"
    },
    {
        "author": "司马槱",
        "dynasty": "宋",
        "type": "诗",
        "rhythmic": "",
        "title": "和上元日游南园赏梅花",
        "preface": "",
        "paragraphs": [
            "梅簇荒台自可羞，相君爱赏忘宵游。",
            "未言美实和羹味，且荐清香泛酒瓯。"
        ],
        "notes": "",
        "id": "5eb162366f98bef4383d06153b343a88"
    },
    {
        "author": "司马槱",
        "dynasty": "宋",
        "type": "诗",
        "rhythmic": "",
        "title": "千顷山  其一",
        "preface": "",
        "paragraphs": [
            "琼叶半开童女颊，蕨芽初长小儿拳。",
            "山中云雨虽无味，何似山河走暮烟。"
        ],
        "notes": "",
        "id": "2b4f1a1b65b6ae76dcffff96418b4d79"
    },
    {
        "author": "司马槱",
        "dynasty": "宋",
        "type": "诗",
        "rhythmic": "",
        "title": "千顷山  其二",
        "preface": "",
        "paragraphs": [
            "一池春水应江潮，中起沙鸥数尺高。",
            "谁谓风云远朝市，乱山深处亦波涛。"
        ],
        "notes": "",
        "id": "7188b2529ff3ecde86277c8687d7c778"
    },
    {
        "author": "司马槱",
        "dynasty": "宋",
        "type": "诗",
        "rhythmic": "",
        "title": "千顷山  其三",
        "preface": "",
        "paragraphs": [
            "欲为龙池游，束装戒蓐食。",
            "鸡鸣天未曙，呼儿重蜡屐。",
            "萦回溯寒溪，确荦疲乱石。",
            "迢迢万丈岭，宛转苍龙脊。",
            "山高吐朝气，恍不辨咫尺。",
            "俯听雷雨声，仰逐猿猱迹。",
            "委蛇度花坞，绿静草可席。",
            "喜如出笼槛，身轻飞鸟掷。",
            "不辞双足茧，远探蛟龙客。",
            "传闻此山顶，旧有沧海色。",
            "尔来三十年，潭湫变枯荻。",
            "至今应江潮，尚浮鸥鹭集。",
            "至理竟未解，对之空太息。",
            "不如西湖游，挥篙泛瑶碧。"
        ],
        "notes": "",
        "id": "25aecd18314ef60a72396c34097b2d7d"
    },
    {
        "author": "司马槱",
        "dynasty": "宋",
        "type": "诗",
        "rhythmic": "",
        "title": "风水洞",
        "preface": "",
        "paragraphs": [
            "藤梢蔓荒寒，藓花阴空青。",
            "窈窕石窦中，两耳风雨并。",
            "初闻声萧骚，活火急铜瓶。",
            "再听逗余响，万羽起寒汀。",
            "我疑此山空，石脚连沧溟。",
            "中有蛟龙蛰，鼻息隠雷霆。",
            "又迓仙翁去，丹灶留岩扃。",
            "至今炉鼎中，水火争不停。",
            "山前老比丘，霜眉眼如萤。",
            "能传古老语，濯我耳昕醒。",
            "便欲慰尘凡，脱我随爽灵。"
        ],
        "notes": "",
        "id": "1cb20877131be0e1223e67f0e15ab6d6"
    },
    {
        "author": "司马槱",
        "dynasty": "宋",
        "type": "诗",
        "rhythmic": "",
        "title": "蜕龙洞  其一",
        "preface": "",
        "paragraphs": [
            "雷雨何时起蛰龙，苍痕夭矫石岩空。",
            "不绿嗜好寻刘累，定向人闲试叶公。"
        ],
        "notes": "",
        "id": "25e4fc970476fb6649449939da68775b"
    },
    {
        "author": "司马槱",
        "dynasty": "宋",
        "type": "诗",
        "rhythmic": "",
        "title": "蜕龙洞  其二",
        "preface": "",
        "paragraphs": [
            "梅萼春前破，松髯雨后滋。",
            "石崖鸣野鹤，竹坞窜香狸。",
            "山脚重重转，溪流泯泯迟。",
            "慇懃窥洞府，又得濯龙池。"
        ],
        "notes": "",
        "id": "ba295502d48ca1bca4fb76a24ecd98ed"
    },
    {
        "author": "司马槱",
        "dynasty": "宋",
        "type": "诗",
        "rhythmic": "",
        "title": "题清泠轩",
        "preface": "",
        "paragraphs": [
            "石冷苔生晕，风高竹度凉。",
            "道人何处去，春色半沧浪。"
        ],
        "notes": "",
        "id": "b0177d28822eabbd541dfa322353ad57"
    },
    {
        "author": "司马槱",
        "dynasty": "宋",
        "type": "诗",
        "rhythmic": "",
        "title": "游九锁",
        "preface": "",
        "paragraphs": [
            "撩花踏水细寻香，闲逐孤云入翠冈。",
            "九锁已深看更好，七人相对话应长。",
            "百年空向尘埃老，五月聊乘洞府凉。",
            "可笑潜川狂道士，未逢玉室与金堂。"
        ],
        "notes": "",
        "id": "10c691a141cbf49ef7fa3ef011503fce"
    },
    {
        "author": "司马槱",
        "dynasty": "宋",
        "type": "诗",
        "rhythmic": "",
        "title": "洛春谣",
        "preface": "",
        "paragraphs": [
            "洛阳碧水扬春风，铜驼陌上桃花红。",
            "高楼叠柳绿相向，绡帐金銮香雾浓。",
            "龙裘公子五陵客，拳毛赤兔双蹄白。",
            "金钩宝玦逐飞香，醉入花丛恼花魄。",
            "青娥皓齿列吴娼，梅粉粧成半额黄。",
            "罗屏绣幕围寒玉，帐里吹笙学凤凰。",
            "细绿围红晓烟湿，车马𬴂𬴂云栉栉。",
            "琼蕊杯深琥珀浓，鸳鸯枕镂珊瑚涩。",
            "吹龙笛，歌白纻，兰席淋漓日将暮。",
            "君不见灞陵岸上杨柳枝，青青送别伤南浦。"
        ],
        "notes": "",
        "id": "84cbcc2da66e3132c23f4867a5971534"
    },
    {
        "author": "司马槱",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "身既事十主，女亦妃九龙。"
        ],
        "notes": "",
        "id": "44e2bcc421af5eb6f7376fd8c037fad6"
    }
]