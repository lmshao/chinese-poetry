[
    {
        "author": "释妙喜",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "万仞悬崖忽放身，起来依旧却惺惺。",
            "饥餐渴饮无余事，那论昔人非昔人。"
        ],
        "notes": "",
        "id": "243a7f81ddedcdef00a8ce715c6e808f"
    },
    {
        "author": "释妙喜",
        "dynasty": "宋",
        "type": "诗",
        "rhythmic": "",
        "title": "和觉禅师赋六湛堂",
        "preface": "",
        "paragraphs": [
            "非湛非摇此法源，当机莫厌假名存。",
            "直须过量英灵汉，方入无边广大门。",
            "万境交罗元不二，六窗昼夜未尝昏。",
            "翻思庞老事无别，掷剑挥空岂有痕。"
        ],
        "notes": "",
        "id": "417f08058a01e0d509493e397f78ef64"
    },
    {
        "author": "释妙喜",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "通身一穿金锁骨，堪与人天为轨则。",
            "要识临济小厮儿，便是当年白拈贼。"
        ],
        "notes": "",
        "id": "f014cf8197f7c128fca033bf2d7e5a25"
    },
    {
        "author": "释妙喜",
        "dynasty": "宋",
        "type": "诗",
        "rhythmic": "",
        "title": "和冯济川题枯髅图",
        "preface": "",
        "paragraphs": [
            "只此形骸，即是其人。",
            "一灵皮袋，皮袋一灵。"
        ],
        "notes": "",
        "id": "2c46f57a4dcb8ff311244769811d6389"
    }
]