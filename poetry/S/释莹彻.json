[
    {
        "author": "释莹彻",
        "dynasty": "宋",
        "type": "诗",
        "rhythmic": "",
        "title": "新鶑歌",
        "preface": "",
        "paragraphs": [
            "新鶑傍簷晓更悲，孤音清吟啭柔枝。",
            "口边血出语未尽，岂是怨恨人不知。",
            "不食枯桑椹，不衔苦李花。",
            "偶然弄枢机，宛转凌烟霞。",
            "众雏飞鸣何跼促，自觇游鳞啄枯木。",
            "玄猿何事朝夜啼，白鹭长在汀洲宿。",
            "黑雕黄鹤岂不高，金笼玉钩伤羽毛。",
            "三江七泽去不得，风烟日暮生波涛。",
            "飞去来，莫上高城头，莫下空园里。",
            "城头饥乌食腥膻，空园燕雀争泥滓。",
            "愿为结舌含白云，五月六月一声不可闻。"
        ],
        "notes": "",
        "id": "20236c016afebd9c32586bb571671c34"
    }
]