[
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "清江曲  其一",
        "preface": "",
        "paragraphs": [
            "属玉双飞水满塘，菰蒲深处浴鸳鸯。",
            "白苹满棹归来晚，秋著芦花一岸霜。"
        ],
        "notes": "",
        "id": "cc80e72ef9533aa7f3df9afcbfaefe38"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "清江曲  其二",
        "preface": "",
        "paragraphs": [
            "扁舟系岸依林樾，萧萧两鬓吹华发。",
            "万事不理醉复醒，长占烟波弄明月。"
        ],
        "notes": "",
        "id": "b24d3c24a24f0198362124b3fa31c35c"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "后清江曲  其一",
        "preface": "",
        "paragraphs": [
            "层波渺渺山苍苍，轻霜陨木莲叶黄。",
            "呼儿极浦下笭箵，社瓮欲熟浮蛆香。"
        ],
        "notes": "",
        "id": "ee42ce300ce530619f010370b026709f"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "后清江曲  其二",
        "preface": "",
        "paragraphs": [
            "轻蓑淅沥鸣秋雨，日暮乘流自相语。",
            "一笛清风万事休，白鸟翩翩落烟渚。"
        ],
        "notes": "",
        "id": "1de1cc36946a212261cfc32f72db43a8"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "臞庵",
        "preface": "",
        "paragraphs": [
            "王郎臞庵摩诘诗，烟花遶舍江遶篱。",
            "石渠东观了无梦，笔床茶灶行相期。",
            "古人已往不可作，甫里顾有今天随。",
            "湾头蟹舍岂著我，请具蓑笠悬牛衣。"
        ],
        "notes": "",
        "id": "501c9164d2ef3794c5ae527397faa5b1"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "草堂",
        "preface": "",
        "paragraphs": [
            "笛弄松江明月，蓑披笠泽归云。",
            "若话青霄快活，五侯何处如君。"
        ],
        "notes": "",
        "id": "3a83de63940f6c465ca1ffc0d8a5019d"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "浮天阁  其一",
        "preface": "",
        "paragraphs": [
            "臞庵主人天与闲，回栏飞阁临沧湾。",
            "晴波渺渺雁行落，坐见万顷穿云还。",
            "百年有底付鸟翼，未暇著脚鸳鸾间。",
            "径须呼酒浇磈磊，莫遣暝色霾烟鬟。"
        ],
        "notes": "",
        "id": "c6e8daf00aaf55824a6546eba62a87c3"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "浮天阁  其二",
        "preface": "",
        "paragraphs": [
            "玉蟾飞入水晶宫，万顷琉璃碎晚风。",
            "诗就云归不知处，断山零落有无中。"
        ],
        "notes": "",
        "id": "d423c01d15249ee3496714878bfec713"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "浮天阁  其三",
        "preface": "",
        "paragraphs": [
            "秋落空江动碧虚，黄芦洲渚雁飞初。",
            "我来欲访鸱夷子，为挂西风十幅蒲。"
        ],
        "notes": "",
        "id": "d302c9da2916bd8ccbb959823805337a"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "平远堂  其一",
        "preface": "",
        "paragraphs": [
            "柳外西风六幅蒲，野塘睡鸭对舂鉏。",
            "如何唤得王摩诘，画作江南烟雨图。"
        ],
        "notes": "",
        "id": "b2629264066e3913bd3bab789221f537"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "平远堂  其二",
        "preface": "",
        "paragraphs": [
            "寒芦淅淅催秋晚，浦雨溟溟忆去年。",
            "它日未埋黄土陌，为君重赋补亡篇。"
        ],
        "notes": "",
        "id": "d93c4854f0e04e5e5bb630fb99ef6ab9"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "送举书记归天台",
        "preface": "",
        "paragraphs": [
            "卷衲下苍壁，夜光容暗投。",
            "人追道林辈，诗入杼山流。",
            "风吹蒹葭雨，雁横江汉秋。",
            "须烦紫籐杖，聊与白云留。"
        ],
        "notes": "",
        "id": "c3cec4a588f368b7afd6600344275f35"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "送天台则上人还浙东",
        "preface": "",
        "paragraphs": [
            "溪南溪北鸟啼处，树头树底梅已空。",
            "绝叹不如木上座，伴君千叠夕岚中。"
        ],
        "notes": "",
        "id": "cfbc966d0b5f1dcccb962b132e2dd5b1"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "送天台珪上人",
        "preface": "",
        "paragraphs": [
            "雨暗蒹葭浦，烟青杨柳津。",
            "有劳修月手，来访卧云人。",
            "落笔向来事，无锥今岁贫。",
            "故山何处是，落日大江滨。"
        ],
        "notes": "",
        "id": "3d16f33f629d2913383c01e4e8576d4e"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "送吕山友游天台",
        "preface": "",
        "paragraphs": [
            "床头萝月厌同攀，发兴东吴万叠间。",
            "森木已深溪上屋，瘦藤穿尽雨余山。",
            "黄梅绿李看来熟，长簟北窗谁与闲。",
            "此别故应频作恶，一樽何日慰勤艰。"
        ],
        "notes": "",
        "id": "6d62901bf1d58faaf227e317f742ddc6"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "次刘晞颜韵",
        "preface": "",
        "paragraphs": [
            "校书绝足腾飞黄，不数向来何与江。",
            "锦囊诗句随云表，十袭未启心先降。"
        ],
        "notes": "",
        "id": "6980f8f3bf008be25eb6cc649fde7a2d"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "送行",
        "preface": "",
        "paragraphs": [
            "语别既不易，况与子同生。",
            "如何携手好，忽作千里行。"
        ],
        "notes": "",
        "id": "da9f353bd3a0d4c35bc2a1ec6e8aa092"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "挽张彦知",
        "preface": "",
        "paragraphs": [
            "敌骑乘秋入，妖氛拥贼营。",
            "孤城控淮海，百口付柴荆。",
            "徒想回天力，空余恋阙情。",
            "艰难思报主，炯炯寸心明。"
        ],
        "notes": "",
        "id": "b35995f199d1b8b69f2d38e7d3c2c7cf"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "送李巨源赴洮湖陈氏馆",
        "preface": "",
        "paragraphs": [
            "蟠胸历历邺侯书，落笔奔奔走坂车。",
            "办作五言玉节信，直拚病渴马相如。"
        ],
        "notes": "",
        "id": "333e0b99e8281f15f6eb583a94dfeb0c"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "聊辍清都玉笋班，虎符犹得控荆蛮。",
            "已见五溪谈笑了，坐追九辨典刑还。"
        ],
        "notes": "",
        "id": "aa030152679901e710a6235b1e64462e"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "戏成小诗留子静兄",
        "preface": "",
        "paragraphs": [
            "秋霜一夜到枯荷，奈此江南秋色何。",
            "蕲君未作一成去，同听竹窗鸿雁过。"
        ],
        "notes": "",
        "id": "90d71f775f0c264687f898deec8c1140"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "送钱仲韶机宜南归天台",
        "preface": "",
        "paragraphs": [
            "尺五城南客，能过仲蔚居。",
            "烟霏深寂历，云树晚扶疏。",
            "老去一无著，诗成百不如。",
            "喜无招隠作，仍免绝交书。"
        ],
        "notes": "",
        "id": "c1733ae239085aa819cda485d1ae9cff"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "题张公洞",
        "preface": "",
        "paragraphs": [
            "铜棺之南山复山，扪萝绝壁藓苔斑。",
            "只今何处可容足，乞我石房云一间。"
        ],
        "notes": "",
        "id": "fc4911aaffc64b4f3fe3be6cea70c14d"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "宿飞来峰下",
        "preface": "",
        "paragraphs": [
            "吴中未历佳山水，湖上怀思去惘然。",
            "云去云归两峰寺，鸥飞鸥没夕阳天。",
            "客愁官渡落花雨，归梦下湖春水船。",
            "想得对床成夜语，何须陇月向人圆。"
        ],
        "notes": "",
        "id": "cf72465f1096498f506d5fc1d4cb1315"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "送子经归临安",
        "preface": "",
        "paragraphs": [
            "牛背行将老，鸥沙盟已寒。",
            "莼鲈付张翰，书札报任安。",
            "古学饱胸次，惊澜翻笔端。",
            "西湖千顷月，留取醉眼看。"
        ],
        "notes": "",
        "id": "72c1c56a1b383c578e4ce93b78671d0e"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "陶隠居画像赞",
        "preface": "",
        "paragraphs": [
            "蕊珠妙言，字照编简。",
            "云霾三馆，其人则远。",
            "世衰道丧，完节者鲜。",
            "临终之叹，作世和篇。"
        ],
        "notes": "",
        "id": "e2ba2086878528a3136c16403e4587cd"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "惠安寺",
        "preface": "",
        "paragraphs": [
            "沙溪烟绝雨才通，无数深红间浅红。",
            "山店落英春寂寂，青旗吹尽柳花风。"
        ],
        "notes": "",
        "id": "0dde6fb2d25c3d7a55bfa24b2d71f4c4"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "德友近在咫尺乃不相过因成小诗上呈",
        "preface": "",
        "paragraphs": [
            "十日已吹梅信风，绝怜未许一尊同。",
            "喜君不减习主簿，愧我殊非庞德公。"
        ],
        "notes": "",
        "id": "288e7620fcd09de9ca6787fcbf085967"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "德友求薝卜花栽戏作小诗代简",
        "preface": "",
        "paragraphs": [
            "问讯云萝小隠家，剡藤醉墨半欹斜。",
            "酒余落笔已殊绝，发兴不须薝卜花。"
        ],
        "notes": "",
        "id": "772c5aca3a65803be2204ed3082cf474"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "题唐颓山风漪轩",
        "preface": "",
        "paragraphs": [
            "竹阴既疏明，流泉复清驶。",
            "佳响闻山禽，凉风澹然至。",
            "幽人此安禅，阅世一嬉戏。",
            "何必周八垠，是中有能事。"
        ],
        "notes": "",
        "id": "4cc185d71e5484e032a42a95d4a47c83"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "至湖上",
        "preface": "",
        "paragraphs": [
            "沙晚水痕碧，萧萧蒲苇秋。",
            "鸿飞遵远渚，木落见沧洲。",
            "藤杖吟还倚，风帘行可休。",
            "有怀谁共语，暝色起林丘。"
        ],
        "notes": "",
        "id": "ad4b218242f6e85275e00a16779eedd4"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "赠邑令章夏",
        "preface": "",
        "paragraphs": [
            "弦歌武城宰，遗芳叹汉官。",
            "莫怀千载忧，且毕今日欢。",
            "亭午百吏散，曲肱谢喧烦。",
            "况看古锦句，落笔酬江山。"
        ],
        "notes": "",
        "id": "750ef6e0a29e30ce8c6fa9a0773102b8"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "但见金华仙伯语，笔端丘壑饱经心。"
        ],
        "notes": "",
        "id": "b3bbeac67be1c3cc152de720fb1cd7a8"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "休言贫病惟三箧，已办借书无一鸱。"
        ],
        "notes": "",
        "id": "23a0ed37800a0dbc5467b3af9f269796"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "去止书三箧，归亡酒一鸱。"
        ],
        "notes": "",
        "id": "aa6f9c3105eebb2189ff6ab5bee82143"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "惭无安世书三箧，滥得扬雄酒一鸱。"
        ],
        "notes": "",
        "id": "e8bbaf3d1102a29e5109bd9441ae9820"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "斯人活国计，不数管及萧。"
        ],
        "notes": "",
        "id": "b922b42fd9a1896fe9746dc171486338"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "惟公廊庙姿，骨相宜珥貂。"
        ],
        "notes": "",
        "id": "98ed4f6cec2af47167d8431b69d308b9"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "饱闻胸次有云梦，语作惊澜翻舌端。"
        ],
        "notes": "",
        "id": "1bc75f8f5fe19d46f95ef87b4bbb1460"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "骑鲸公子汉於菟，并驾殊非李与苏。"
        ],
        "notes": "",
        "id": "6f3dc611843941c7e952e730f7009134"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "晚喜此士来相亲，呼童汲涧濯玄云。"
        ],
        "notes": "",
        "id": "e8095c1dd4f2a9d7ce995ac5c9311c7b"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其一〇",
        "preface": "",
        "paragraphs": [
            "江南溪工琢溪玉，凄风瑟瑟江作縠。"
        ],
        "notes": "",
        "id": "fc0cd33d0ab72bb081fc11d09b7014f9"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "古屋茆茨小。"
        ],
        "notes": "",
        "id": "6c8d01bb6c1053eb1186815884cd10c7"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "慇懃今日一时开。"
        ],
        "notes": "",
        "id": "1a329d4c4a54cb0b6a4fedb05ee3b1e0"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "雨过乱蓑堆野艇，月明长笛和菱歌。"
        ],
        "notes": "",
        "id": "fa05cfaf4c33e4d275ebcef5d64e18d2"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其一四",
        "preface": "",
        "paragraphs": [
            "断崖绝壑元无主。"
        ],
        "notes": "",
        "id": "d3a985b6472240ecdead4193a8374934"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其一五",
        "preface": "",
        "paragraphs": [
            "竹里江梅寒未吐。"
        ],
        "notes": "",
        "id": "da19fb52f0f2bd9c7ecdc91a0cf273c5"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其一六",
        "preface": "",
        "paragraphs": [
            "乞得东风一杖藜。"
        ],
        "notes": "",
        "id": "866e8eacece45471aef5c68bc95af10f"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其一七",
        "preface": "",
        "paragraphs": [
            "眼底青山映寂寥。"
        ],
        "notes": "",
        "id": "8b949b29d8a57ef17ab25a3b41f093df"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其一八",
        "preface": "",
        "paragraphs": [
            "穿花却与共扶藤。"
        ],
        "notes": "",
        "id": "d38303ac5c12b6cca8f6190185abc4d5"
    },
    {
        "author": "苏庠",
        "dynasty": "宋",
        "type": "诗",
        "rhythmic": "",
        "title": "句  其一九",
        "preface": "",
        "paragraphs": [
            "迎春不负千金诺。"
        ],
        "notes": "",
        "id": "db14fd5dca5042d8670c0d303df2db01"
    },
    {
        "author": "苏庠",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "猎猎风蒲初暑过，萧然庭户秋清。",
            "野航渡口带烟横。",
            "晚山千万叠，别鹤两三声。",
            "秋水芙蓉聊荡桨，一樽同破愁城。",
            "蓼花滩上白鸥明。",
            "暮云连极浦，急雨暗长汀。"
        ],
        "notes": "",
        "id": "c546d892c4bb168e788403d2092b5a38"
    },
    {
        "author": "苏庠",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "本是白苹洲畔客，虎符卧镇江城。",
            "归来犹得趁鸥盟。",
            "柳丝摇晓市，杜若遍芳汀。",
            "莫惜飞觞仍堕帻，柳边依约莺声。",
            "水秋鲈熟正关情。",
            "只愁宣室召，未许钓船轻。"
        ],
        "notes": "",
        "id": "8477c2d5a3623c8f3ae2c4b2116fe7a3"
    },
    {
        "author": "苏庠",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "叠嶂晓埋烟雨。",
            "忽作飞花无数。",
            "整整复斜斜，来伴南枝清苦。",
            "日暮。",
            "日暮。",
            "何许云林烟树。"
        ],
        "notes": "",
        "id": "cd0800813fa01dcc8711bc29c3161c85"
    },
    {
        "author": "苏庠",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "江云叠叠遮鸳浦。",
            "江水无情留薄暮。",
            "归帆初张苇边风，客梦不禁篷背雨。",
            "渚花不解留人住。",
            "只作深愁无尽处。",
            "白沙烟树有无中，雁落沧洲何处所。"
        ],
        "notes": "",
        "id": "b6afe1a0775bc8e366f9898eacd2c6a0"
    },
    {
        "author": "苏庠",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "水榭风微玉枕凉。",
            "牙床角簟藕花香。",
            "野塘烟雨罩鸳鸯。",
            "红蓼渡头青嶂远，绿苹波上白鸥双。",
            "淋浪淡墨水云乡。"
        ],
        "notes": "",
        "id": "8322ad96e0f2d3aa35d23281d5257a4e"
    },
    {
        "author": "苏庠",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "断崖流水。",
            "香度青林底。",
            "元配骚人兰与芷。",
            "不数春风桃李。",
            "淮南丛桂小山。",
            "诗翁合得攀翻。",
            "身到十洲三岛，心游万壑千岩。"
        ],
        "notes": "",
        "id": "cbb879ff42e24ab0b275a2874dd45c6d"
    },
    {
        "author": "苏庠",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "冰勒轻飔，绿痕初涨回塘水。",
            "柳洲烟际。",
            "白鹭翘沙嘴。",
            "箬笠青蓑，未减貂蝉贵。",
            "云涛里。",
            "醉眠篷底。",
            "不属人间世。"
        ],
        "notes": "",
        "id": "52bda3a40b9302ab4b66c17fe8560333"
    },
    {
        "author": "苏庠",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "春波滟滟浮春渚。",
            "绿阴一径风兼雨。",
            "又作去年时。",
            "绿深垂蔓篱。",
            "故山归兴动。",
            "江北江南梦。",
            "白发故相欺。",
            "星星如有期。"
        ],
        "notes": "",
        "id": "de57893445c3929d3744e213d4925e9c"
    },
    {
        "author": "苏庠",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "照溪梅雪和烟堕。",
            "寒林漠漠愁烟锁。",
            "客恨渺无涯。",
            "雁来人忆家。",
            "远山疑带雨。",
            "一线云间语。",
            "霜月又婵娟。",
            "江南若个边。"
        ],
        "notes": "",
        "id": "bcbea7ff06f2a47926f2245eff5bcbfc"
    },
    {
        "author": "苏庠",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "年时忆著花前醉。",
            "而今花落人憔悴。",
            "麦浪卷晴川。",
            "杜鹃声可怜。",
            "有书无雁寄。",
            "初夏槐风细。",
            "家在落霞边。",
            "愁逢江月圆。"
        ],
        "notes": "",
        "id": "ac48df2d48531f32d149d6772ee9aea5"
    },
    {
        "author": "苏庠",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "眼中叠叠烟中树。",
            "晚云点点翻荷雨。",
            "鸥泛渚边烟。",
            "绿蒲秋满川。",
            "未成江海去。",
            "聊作林塘主。",
            "客恨阔无津。",
            "风斜白氎巾。"
        ],
        "notes": "",
        "id": "9ce0c898ec7889dac50cfd1a77720e1d"
    },
    {
        "author": "苏庠",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "短船谁泊蒹葭渚。",
            "夜深远火明渔浦。",
            "却忆槿花篱。",
            "春声穿竹溪。",
            "云山如昨好。",
            "人自垂垂老。",
            "心事有谁知。",
            "月明霜满枝。"
        ],
        "notes": "",
        "id": "a4f65eebe98a1b0e62643af7268a28fc"
    },
    {
        "author": "苏庠",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "园林寂寂春归去。",
            "濛濛柳下飞香絮。",
            "野水接云横。",
            "绿烟啼晓莺。",
            "江南鶗鴂梦。",
            "山色朝来重。",
            "小艇小湾头。",
            "苹花苹叶洲。"
        ],
        "notes": "",
        "id": "f3ba68f171f69ad7dd19ed178b541f22"
    },
    {
        "author": "苏庠",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "北风振野云平屋。",
            "寒溪淅淅流冰谷。",
            "落日送归鸿。",
            "夕岚千万重。",
            "荒坡垂斗柄。",
            "直北乡山近。",
            "何必苦言归。",
            "石亭春满枝。"
        ],
        "notes": "",
        "id": "e115705bc5b0e98061984aba4c27b2a1"
    },
    {
        "author": "苏庠",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "军书未息梅仍破。",
            "穿市溪流过。",
            "病来无处不关情。",
            "一夜鸣榔急雨、杂滩声。",
            "飘零无复还山梦。",
            "云屋春寒重。",
            "山连积水水连空。",
            "溪上青蒲短短、柳重重。"
        ],
        "notes": "",
        "id": "08fba35789cf67823197c22b5b669e90"
    },
    {
        "author": "苏庠",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "倦投林樾当诛茅。",
            "鸿雁响寒郊。",
            "溪上晚来杨柳，月露洗烟梢。",
            "霜后渚，水分槽。",
            "尚平桥。",
            "客床归梦，何必江南，门接云涛。"
        ],
        "notes": "",
        "id": "d348e54c11f44a4f3ca91bada3ed4584"
    },
    {
        "author": "苏庠",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "杖头挑得布囊行。",
            "活计有谁争。",
            "不肯侯家五鼎，碧涧一杯羹。",
            "溪上月，岭头云。",
            "不劳耕。",
            "瓮中春色，枕上华胥，便是长生。"
        ],
        "notes": "",
        "id": "7fc07db889ce84036bb229f082febd13"
    },
    {
        "author": "苏庠",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "杨柳渡，醉著青鞋归去。",
            "点点沙鸥何处所，十里菰蒲雨。",
            "抖擞向来尘土，卧看碧山云度。",
            "寄语故时猿鹤侣，未见心先许。"
        ],
        "notes": "",
        "id": "95ffd6cc715461d814ba96a0e4d13754"
    },
    {
        "author": "苏庠",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "何处所，门外冷云堆浦。",
            "竹里江梅寒未吐，茅屋疏疏雨。",
            "谁遣愁来如许，小立野塘官渡。",
            "手种凌霄今在否，柳浪迷烟渚。"
        ],
        "notes": "",
        "id": "5b8ac99399c56d171f2815a41d499131"
    },
    {
        "author": "苏庠",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "西园风暖落花时。",
            "绿阴莺乱啼。",
            "倚阑无语惜芳菲。",
            "絮飞蝴蝶飞。",
            "缘底事，减腰围。",
            "遣愁愁著眉。",
            "波连春渚暮天垂。",
            "燕归人未归。"
        ],
        "notes": "",
        "id": "4adde517a117831580acd4b6c16a42df"
    },
    {
        "author": "苏庠",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "秋入蒹葭小雁行。",
            "参差飞堕水云乡。",
            "直须银甲供春笋，且滴糟床覆羽觞。",
            "风压幕，月侵廊。",
            "江南江北夜茫茫。",
            "悬知上马啼鹃梦，一夜惊飞宝鸭香。"
        ],
        "notes": "",
        "id": "a451afe1e1239594e9b5ba176fbb8e4e"
    },
    {
        "author": "苏庠",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "梅妒晨妆雪妒轻。",
            "远山依约学眉青。",
            "樽前无复歌金缕，梦觉空馀月满林。",
            "鱼与雁，两浮沈。",
            "浅颦微笑总关心。",
            "相思恰似江南柳，一夜春风一夜深。"
        ],
        "notes": "",
        "id": "4bfacc96a5aab859925ac067586ebb05"
    },
    {
        "author": "苏庠",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "枫落河梁野水秋。",
            "澹烟衰草接郊丘。",
            "醉眠小坞黄茅店，梦倚高城赤叶楼。",
            "天杳杳，路悠悠。",
            "钿筝歌扇等闲休。",
            "灞桥杨柳年年恨，鸳浦芙蓉叶叶愁。"
        ],
        "notes": "",
        "id": "8fcfc4b0998e98ace8544b00bebcb9f2"
    }
]