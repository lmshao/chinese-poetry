[
    {
        "author": "释觉",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "是即彻底是，从来脱体先天地。",
            "非即彻底非，万别千差共一机。",
            "是也是不著，非也非不及，此时佛祖从何立。",
            "晓天霜重泄真机，一颗圆明色非色。",
            "妙体全标处，分明只自知。"
        ],
        "notes": "",
        "id": "8c42c7854358d5e4c5e8ee0303f1c548"
    },
    {
        "author": "释觉",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "仰之弥高，不隔丝毫。",
            "要津把断，佛祖难逃。",
            "钻之弥坚，真体自然。",
            "鸟啼华笑，在碧岩前。",
            "瞻之在前，非正非偏。",
            "十方坐断，威镇大千。",
            "忽焉在后，一场漏逗。",
            "堪笑云门，藏身北斗。"
        ],
        "notes": "",
        "id": "60900f26108e672dfb5d8c826b4826db"
    }
]