[
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其一",
        "preface": "",
        "paragraphs": [
            "真不立，妄本空。",
            "七凹八凸，四辟六通。",
            "松声杂雨山长静，春色带寒花自红。"
        ],
        "notes": "",
        "id": "fb018ecb681f4323053663b4fe817baf"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其二",
        "preface": "",
        "paragraphs": [
            "滴滴簷前闻不闻，镜清无舌与谁论。",
            "夜来几阵尤霶霈，欺压斜阳绿到根。"
        ],
        "notes": "",
        "id": "b2b3af07de26db7cda4f11c2ebd3389c"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其三",
        "preface": "",
        "paragraphs": [
            "空手把鉏头，男命怕罗睺。",
            "步行骑水牛，石虎生肉彪。",
            "人从桥上过，桥流水不流。",
            "羲和鞭白日，少昊行清秋。"
        ],
        "notes": "",
        "id": "ec73d898e4d6d179bacd3508e139d225"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其四",
        "preface": "",
        "paragraphs": [
            "觅之不得，不觅奚彰。",
            "戳瞎顶门，炜炜煌煌。",
            "桑畴雨过罗纨腻，麦垄风来餠饵香。"
        ],
        "notes": "",
        "id": "02e2ef0f0136e144eaa57a2865b57d7c"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其五",
        "preface": "",
        "paragraphs": [
            "开口失，闭口丧。",
            "脱白露浄，矢在弦上。"
        ],
        "notes": "",
        "id": "5c5db5817e1d99cd17bb0fb229790a95"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其六",
        "preface": "",
        "paragraphs": [
            "十二月十五，石人相耳语。",
            "梅开寒谷春，雪滴晴簷雨。",
            "太分明，何所覩，南泉不打盐官鼓。"
        ],
        "notes": "",
        "id": "439738833d786b7b33cf3c6a006fb3de"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其七",
        "preface": "",
        "paragraphs": [
            "不动本位，瑞应人间。",
            "冠群灵而首出，摄大千于毫端。",
            "万汇熙熙兮春台之乐，万邦纳纳兮磐石之安。",
            "从教戴天履地，击壤鼓腹兮不知天地之宽。"
        ],
        "notes": "",
        "id": "a84da973d7a835f02ac864faa284447e"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其八",
        "preface": "",
        "paragraphs": [
            "作者相逢，一西一东。",
            "断碑刊白字，当道种青松。"
        ],
        "notes": "",
        "id": "dc99f20a51ae15b2763fd810942baef8"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其九",
        "preface": "",
        "paragraphs": [
            "三世诸佛不知有，覆水难收。",
            "狸奴白牯却知有，头上安头。",
            "白日西沈，黄河北流。",
            "推倒门前案山子，从教坐地看扬州。"
        ],
        "notes": "",
        "id": "9cc178f653635288641de31913fcc8c8"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其一〇",
        "preface": "",
        "paragraphs": [
            "一入咸阳尽旧游，春风台榭对芳洲。",
            "非关好景留人醉，自是行人醉不休。"
        ],
        "notes": "",
        "id": "f75dd73ea55089bc57cf4d415f438d71"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其一一",
        "preface": "",
        "paragraphs": [
            "三叠秋风古调清，移商换征许谁听。",
            "周郎一顾扬鞭去，云外数峰江上青。"
        ],
        "notes": "",
        "id": "32cf38a1a11436cc531d76bc2f438231"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其一二",
        "preface": "",
        "paragraphs": [
            "天门日射黄金榜，宫殿晴薰赤羽旗。",
            "四海九州齐入贡，春风又到万年枝。"
        ],
        "notes": "",
        "id": "db8751d5129b885e37b92a604a2508b2"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其一三",
        "preface": "",
        "paragraphs": [
            "世尊不说说，正月孟春犹寒。",
            "迦叶不闻闻，二月仲春渐暄。"
        ],
        "notes": "",
        "id": "f26ef13b0984a383bf417b23a50ec5db"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其一四",
        "preface": "",
        "paragraphs": [
            "倒拈折筯搅沧溟，无限鱼龙暗里惊。",
            "一笑机关轻捩转，东湖午夜月华明。"
        ],
        "notes": "",
        "id": "8a6bbe9ee9a05a6191bcd046dff82c1a"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其一五",
        "preface": "",
        "paragraphs": [
            "终日忙忙，秀支替戾刚。",
            "那事无妨，仆谷劬秃当。",
            "不动智佛，长时七出八没。",
            "憍梵钵提，对人倒腹倾肠。"
        ],
        "notes": "",
        "id": "0bcceaf3b1c3237c0080eacd50fe1772"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其一六",
        "preface": "",
        "paragraphs": [
            "碍塞处，有通疏。",
            "看不足，绰有余。",
            "千古华山山下路，输他潘阆倒骑馿。"
        ],
        "notes": "",
        "id": "22d7b2855878a5f5a88c9d4b3ae6f8e9"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其一七",
        "preface": "",
        "paragraphs": [
            "凌霄跨灶，凌灭吾宗。",
            "危分险布，铁网千重。",
            "三更白如昼，掇转太虚空。",
            "幻智庵前觅不得，萧萧松竹引清风。"
        ],
        "notes": "",
        "id": "927666c389537a363db55026ff2ecd00"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其一八",
        "preface": "",
        "paragraphs": [
            "平常是道，不涉平常。",
            "颠来倒去，规圆矩方。",
            "林花著雨胭脂落，水荇牵风翠带长。"
        ],
        "notes": "",
        "id": "d790b7c0b088619cc5a915fab022c890"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其一九",
        "preface": "",
        "paragraphs": [
            "峰峦秀异，鹤不停机。",
            "灵木迢然，凤无依倚。"
        ],
        "notes": "",
        "id": "24e53c17e72f8d9e4b9b4234bfe77d9e"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其二〇",
        "preface": "",
        "paragraphs": [
            "孤危不立，坐断千差。",
            "有笑陪宾，无赃验贼。"
        ],
        "notes": "",
        "id": "a8ec772bdef904e100fd8468d8c3c9af"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其二一",
        "preface": "",
        "paragraphs": [
            "取不得舍不得，不可得中只么得。",
            "万籁收声兮万象自闲，秋水吞空兮秋天一色。"
        ],
        "notes": "",
        "id": "4cad69ce973cf30d5b2b6880f5d7b392"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其二二",
        "preface": "",
        "paragraphs": [
            "日复日，夜复夜。",
            "窦八布衫穿，虚空生柄欛。"
        ],
        "notes": "",
        "id": "393727d48f68c692d7446d51c65381d9"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其二三",
        "preface": "",
        "paragraphs": [
            "宽廓非外，寂寥非内。",
            "拽转虚空，须弥粉碎。",
            "土宿颔下髭须长，波斯眼深鼻孔大。"
        ],
        "notes": "",
        "id": "f0ed216df782398796251c0ee120c1a4"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其二四",
        "preface": "",
        "paragraphs": [
            "圆觉伽蓝，牛头北马头南。",
            "平等性智，七十三八十四。",
            "𫜪定牙关，四棱蹋地。"
        ],
        "notes": "",
        "id": "911fb2b75623c904576d9d3509d75f04"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其二五",
        "preface": "",
        "paragraphs": [
            "久晴还雨，禾山解打鼓。",
            "久雨还晴，普化爱摇铃。",
            "钱是足陌，物是定价，赵州直得五年分疏不下。"
        ],
        "notes": "",
        "id": "aa9486909dbb650bc4d18db3d2145e3d"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其二六",
        "preface": "",
        "paragraphs": [
            "井梧叶叶响飕飗，搅动明河万里秋。",
            "楖𣗖摩挲生远兴，白云流水共悠悠。",
            "不是寒山子，谁临古渡头。"
        ],
        "notes": "",
        "id": "e4705985e4473346ac74131cec60576e"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其二七",
        "preface": "",
        "paragraphs": [
            "一见便见，临崖浒眼。",
            "一得永得，坐井观天。"
        ],
        "notes": "",
        "id": "1cd6d9cda7af84501ba7539d5cdbef24"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其二八",
        "preface": "",
        "paragraphs": [
            "秋光杪暮，霜吹凄肃。",
            "无位真人，草眠露宿。",
            "慈云忍俊不禁，试为临风招之，式微式微胡不归。",
            "胡不归，一堂和气春熙熙。",
            "三条椽下堪自怡，东挨西倚终奚为。"
        ],
        "notes": "",
        "id": "33907e485a79130bcdae2a29b153bfa8"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其二九",
        "preface": "",
        "paragraphs": [
            "春风缓，春日暖。",
            "山鸟嘲啾，山花烂熳。",
            "达磨面壁九年，归宗拭坏双眼。",
            "诸人还会么，南山粲，白石烂。"
        ],
        "notes": "",
        "id": "cc0c5fcb6239268e9e67f4b62a6ecbb9"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其三〇",
        "preface": "",
        "paragraphs": [
            "拥之不聚，拨之不散。",
            "听之不闻，觑之不见。"
        ],
        "notes": "",
        "id": "1777685ca8ae7021ae6fa299623ae206"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其三一",
        "preface": "",
        "paragraphs": [
            "生也如是，白骼树头鱼扇子。",
            "死也如是，泥牛饮干东涧水。",
            "更待说偈，舜若多神三赤喙。",
            "讨甚巴鼻，丑恶重童无处洗。",
            "径山供尽死款，慈云也不相饶，从来生死不同条。"
        ],
        "notes": "",
        "id": "f51bae6b74ba82dbd4bbc11213f84a43"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其三二",
        "preface": "",
        "paragraphs": [
            "不慕诸圣，不重己灵。",
            "櫜弓戢矢，坐享太平。",
            "德山有棒，正好束之高阁。",
            "临济有喝，也应无处施呈。"
        ],
        "notes": "",
        "id": "806a5840fc56f82bc59c395f0979660e"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其三三",
        "preface": "",
        "paragraphs": [
            "莲开陆地，海涌鼇山。",
            "不知今夕是何夕，山林城市约同看。"
        ],
        "notes": "",
        "id": "2898c99afe094de60cd787df11ac07f3"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其三四",
        "preface": "",
        "paragraphs": [
            "閙浩浩，静悄悄。",
            "古策风高，玉壶春晓。",
            "左顾无瑕，右盼已老。"
        ],
        "notes": "",
        "id": "ec2e4427c218f948d0b9a9ee19ac013a"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其三五",
        "preface": "",
        "paragraphs": [
            "三百余会，尽是死句。",
            "娑罗树间，翻成活句。",
            "活中死，死中活，水绿山青，天宽地阔。"
        ],
        "notes": "",
        "id": "6eed4ec0d105b543967d074eaad62367"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其三六",
        "preface": "",
        "paragraphs": [
            "痴痴兀兀，乖乖厓厓。",
            "水乳和同，肝胆楚越。",
            "共倚阑干舒笑眼，四山松桂动秋风。"
        ],
        "notes": "",
        "id": "905220752834cc9d191d835f67cbfd20"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其三七",
        "preface": "",
        "paragraphs": [
            "片段悠扬点太空，卷舒无地觅行踪。",
            "业风有意相交辊，又复从龙过别峰。"
        ],
        "notes": "",
        "id": "ab46286fd94c23d52de06f58edb0bf5b"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其三八",
        "preface": "",
        "paragraphs": [
            "暗瓦霜凝寒客梦，晴窗日透借朝温。",
            "不能缄口围炉坐，敛袂空趋画戟门。",
            "堪悲堪笑不动尊，天津桥看弄胡孙。",
            "此意与谁论，长者子无裩。"
        ],
        "notes": "",
        "id": "52940059fa4dbd8f990bee3e36df5ee2"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其三九",
        "preface": "",
        "paragraphs": [
            "淮云惨淡，淮水枯竭。",
            "径山老子无言说，喝得岩厓成百裂，末后全提太亲切。",
            "笑不彻，哭不彻，憍梵钵提惊吐舌。"
        ],
        "notes": "",
        "id": "ef4315aea909b913f2f92183110b520b"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其四〇",
        "preface": "",
        "paragraphs": [
            "众毛成毬，众水成流。",
            "众人成市，众土成丘。",
            "育王聚众作夏，今夏东州，明夏西州。"
        ],
        "notes": "",
        "id": "9780ae451e9d73183ae44acab4bab517"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其四一",
        "preface": "",
        "paragraphs": [
            "霜风未老，爱景如春。",
            "空洞绝朕，弥满刹尘。",
            "今日明日，瞥喜瞥嗔，暗把风流卖与人。"
        ],
        "notes": "",
        "id": "5bda148cb5dc6218104cfe08129a0a2b"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其四二",
        "preface": "",
        "paragraphs": [
            "九日无白醪，紫萸烹茗好。",
            "今古说登高，谁踏古皇道。",
            "落叶鼓真风，黄菊说玄要。",
            "自笑太无端，相牵入荒草。"
        ],
        "notes": "",
        "id": "e230988906afe7829c404d2618e1c4a0"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其四三",
        "preface": "",
        "paragraphs": [
            "春雨如膏，春云如鹤。",
            "春草离离，春花灼灼。",
            "骑声盖色兮何太乖张，毫忽不形兮填沟塞壑。",
            "直往无前，犹欠一著。"
        ],
        "notes": "",
        "id": "3ae5de5b8739f85a4c869c366e013fa7"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其四四",
        "preface": "",
        "paragraphs": [
            "慈深愿广育圣明，首出万国之仪刑。",
            "寿崇功德无能名，妙高山色青又青。"
        ],
        "notes": "",
        "id": "a0ba25727bf9ca892868912d293d6803"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其四五",
        "preface": "",
        "paragraphs": [
            "行不到处行一步，甜瓜彻蒂甜。",
            "说不到处说一句，苦瓠连根苦。",
            "扫尽从前闲佛祖，发机须是千钧弩。"
        ],
        "notes": "",
        "id": "02d0f6ff0d54196071b0f9fbd9ef41b4"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其四六",
        "preface": "",
        "paragraphs": [
            "律非缚，禅非脱。",
            "蝴蝶梦庄周，周公制礼乐。",
            "会则事同一家，不会则万别千差。",
            "一片白云生岭上，几回开了又还遮。"
        ],
        "notes": "",
        "id": "d8bda1b29bfeeebd62dbc210350ab0df"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其四七",
        "preface": "",
        "paragraphs": [
            "春色融融，花气蒙蒙。",
            "六窗俱不钥，当处不留踪。",
            "危栏同徧倚，身在寂寥中。",
            "几欲全提先漏泄，滑唇黄鸟弄春风。"
        ],
        "notes": "",
        "id": "af46e98ef5a44232b59c999a471d041b"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其四八",
        "preface": "",
        "paragraphs": [
            "簸土扬尘，金刚正体。",
            "七颠八倒，大寂定门。",
            "排空烟嶂添愁色，著雨林花带泪痕。"
        ],
        "notes": "",
        "id": "7570aa44206448a7fc058f2506213eaa"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其四九",
        "preface": "",
        "paragraphs": [
            "见见之时，雨洗淡红桃萼嫩。",
            "见非是见，风摇浅碧柳丝轻。",
            "见犹离见，白云影里怪石露。",
            "见莫能及，流水光中古木清。"
        ],
        "notes": "",
        "id": "13821681f516ed86bb0cd0e14b2a8f75"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其五〇",
        "preface": "",
        "paragraphs": [
            "监本倔强，匙挑不上。",
            "馽空云蒂补虚空，陆地滔天翻白浪。",
            "暗中拈出定命竿，鹘眼鹰睛迷向当。",
            "老和尚为谁没齿更穿龈，从教疑杀天下人。"
        ],
        "notes": "",
        "id": "68ec7458c8c6e32455255fa276353fe8"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "偈颂五十一首  其五一",
        "preface": "",
        "paragraphs": [
            "荆棘锋刃丛，洞房丝竹里。",
            "威凤何须住碧梧，卧龙终不鉴止水。"
        ],
        "notes": "",
        "id": "76b1dc13ea457bda32350bca2a3f3e39"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "颂古十七首  其一",
        "preface": "",
        "paragraphs": [
            "乾坤虽有作，太平本无象。",
            "赫日正中天，去却修罗掌。"
        ],
        "notes": "",
        "id": "9d18ef69ec1460b8746989bef1f29ba3"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "颂古十七首  其二",
        "preface": "",
        "paragraphs": [
            "自是兵家贵伐谋，鏖锋擒敌未为优。",
            "沈沈刁斗三更月，玉帐威行紫塞秋。"
        ],
        "notes": "",
        "id": "b06a968e3a1ee29eb5183dab884bd26a"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "颂古十七首  其三",
        "preface": "",
        "paragraphs": [
            "忽看龙舟压浪飞，鼓声催促笛声悲。",
            "锦标到手还轻放，转得头来事已非。"
        ],
        "notes": "",
        "id": "fbd3160f401e15eca89b4dc88f8d081f"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "颂古十七首  其四",
        "preface": "",
        "paragraphs": [
            "故园红紫自芳菲，不在春风著意吹。",
            "待得征人重回首，枝头香雪已纷披。"
        ],
        "notes": "",
        "id": "828cf3692ccb1342b7f038bee0e14a02"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "颂古十七首  其五",
        "preface": "",
        "paragraphs": [
            "才是贪他便著他，其间半露又全遮。",
            "只今谁是傍观者，一笑何劳挂齿牙。"
        ],
        "notes": "",
        "id": "6b9715db31c691424a2669349a20079d"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "颂古十七首  其六",
        "preface": "",
        "paragraphs": [
            "吹无孔笛，和毡拍版。",
            "父子和同，冰炭相反。",
            "末上之机果若何，定州元出花瓷碗。"
        ],
        "notes": "",
        "id": "b760e9efc61ed73e711714bb91382020"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "颂古十七首  其七",
        "preface": "",
        "paragraphs": [
            "一鼓薰风至自南，再行璧月挂苍杉。",
            "锦筵公子方沈醉，白雪幽兰空再三。"
        ],
        "notes": "",
        "id": "0f71b212fdf8750f48b772b37228ba64"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "颂古十七首  其八",
        "preface": "",
        "paragraphs": [
            "咄哉古墓一狐精，化作人来耍弄人。",
            "华表未然先败也，至今无地可容身。"
        ],
        "notes": "",
        "id": "320b11ea57607c2d640c3f0935416c1c"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "颂古十七首  其九",
        "preface": "",
        "paragraphs": [
            "休论凤箭射乌巢，看取虚弓落九包。",
            "收放若为逃羿手，控弦傍助亦徒劳。"
        ],
        "notes": "",
        "id": "fdb9ec108d51e87366b8eb10392bebda"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "颂古十七首  其一〇",
        "preface": "",
        "paragraphs": [
            "两声不合共交肩，毒手才施报老拳。",
            "今日上天同碧落，明朝入地共黄泉。"
        ],
        "notes": "",
        "id": "46b26ca53d66bc39fc8b764db9925058"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "颂古十七首  其一一",
        "preface": "",
        "paragraphs": [
            "客泛灵槎犯斗牛，银河碧海暗通流。",
            "昆仑推倒无依倚，万里长空一样秋。"
        ],
        "notes": "",
        "id": "2e0f4e441a99e9b83aee554025ccbfd2"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "颂古十七首  其一二",
        "preface": "",
        "paragraphs": [
            "贾勇扬旌无大敌，看看身已陷重围。",
            "要令夺角冲关去，驾与青龙不解骑。"
        ],
        "notes": "",
        "id": "560c7acb01af8514de54ea539cf76753"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "颂古十七首  其一三",
        "preface": "",
        "paragraphs": [
            "饥人贪食良农粟，渴汉错饮蛊家水。",
            "对面还成千里遥，贼人有智过君子。"
        ],
        "notes": "",
        "id": "7ceb0ee445408fa5b29c226e8bf08a1e"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "颂古十七首  其一四",
        "preface": "",
        "paragraphs": [
            "张公屋畔尽桑麻，李老园中只种花。",
            "满目风光无限好，笑呼银盌酌流霞。"
        ],
        "notes": "",
        "id": "fe0461202dd874c2553cb42949957419"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "颂古十七首  其一五",
        "preface": "",
        "paragraphs": [
            "江面无风平似镜，转头变态互呈新。",
            "冯夷驾浪险难涉，渔父操舟妙若神。"
        ],
        "notes": "",
        "id": "2d7fb2535a859e695300350987c23625"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "颂古十七首  其一六",
        "preface": "",
        "paragraphs": [
            "叶脱风高天地秋，长江衮衮只东流。",
            "行人不折离亭柳，羌笛空吹落日愁。"
        ],
        "notes": "",
        "id": "e3bc8e29729b76c0a46ab75c29efc328"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "颂古十七首  其一七",
        "preface": "",
        "paragraphs": [
            "善战何如善用谋，孙吴兵法岂同俦。",
            "秋风古塞看形势，一样边声两样愁。"
        ],
        "notes": "",
        "id": "e806c07a83047c352bdbb31068dad82f"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "出山相赞",
        "preface": "",
        "paragraphs": [
            "入山去龙章凤质，出山来败衣勃率。",
            "更将悟底分疎，添得一场𣸩淈。"
        ],
        "notes": "",
        "id": "47bcb15878ec6cd861932bc549ed3f55"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "补陀大士赞",
        "preface": "",
        "paragraphs": [
            "海天寥泬，海岸孤绝。",
            "见得亲切，虚空钉橛。",
            "怒涛舂碎岩前月。"
        ],
        "notes": "",
        "id": "35b80e8ca08ee16bea74234536268308"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "马郎妇赞",
        "preface": "",
        "paragraphs": [
            "倩盼动婵娟，常持六万言。",
            "金沙滩上月，五欲浪中翻。"
        ],
        "notes": "",
        "id": "2ca9b681b609ec3103ae00dcabc2cb8b"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "越王感应大士赞",
        "preface": "",
        "paragraphs": [
            "海山崭绝，海涛舂撞。",
            "海风披拂，海云飘扬。",
            "仰慧日之破暗兮谁其迷照，观普门之不钥兮去不至方。",
            "感应道交，叵测叵量。",
            "越国投诚，菩提影现。",
            "我作是说，增金以黄。"
        ],
        "notes": "",
        "id": "5acef83c2dc6e2a168e3fdfff774a3e8"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "过水布袋赞",
        "preface": "",
        "paragraphs": [
            "深则厉，浅则揭。",
            "七十二汀，无风浪起。"
        ],
        "notes": "",
        "id": "aa307423428e858ddd1dc188227695ae"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "布袋赞",
        "preface": "",
        "paragraphs": [
            "兜率陀天，长汀管界。",
            "泼布袋打开，自买还自卖。",
            "眨上眉毛，败也败也。"
        ],
        "notes": "",
        "id": "4bb485b2fb0550e46a38ad2ad7ce8829"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "维摩赞",
        "preface": "",
        "paragraphs": [
            "环堵室，十笏地。",
            "咄哉维摩，病在者里。"
        ],
        "notes": "",
        "id": "7f66c39b1281b5237f0c25c0cbf38729"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "丰干寒拾赞",
        "preface": "",
        "paragraphs": [
            "来何处，去何之。",
            "与二子，何所期。",
            "虎视眈眈，阴飚凄凄。"
        ],
        "notes": "",
        "id": "f33af4991d55b3fd528af301fa565e98"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "寒山扫地赞",
        "preface": "",
        "paragraphs": [
            "横也扫，竖也扫。",
            "七佛之师，狼藉不少。"
        ],
        "notes": "",
        "id": "e41c3353e765d26b78b40507c7b765a8"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "拾得收菜滓赞",
        "preface": "",
        "paragraphs": [
            "一机不副，截断千差。",
            "瓶泻妙答，缀齿粘牙。",
            "何如在国清寺里，偷佛饭食菜滓。"
        ],
        "notes": "",
        "id": "a3cbab4e9b0af8d342bc9d42e9e37d74"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "渡芦达磨赞",
        "preface": "",
        "paragraphs": [
            "南头问，不善答。",
            "北头去，不相合。",
            "自谓踏得著，全然没交涉。",
            "无枝叶处，枝叶纵横。",
            "无风波处，风波匼匝。"
        ],
        "notes": "",
        "id": "9cceeb53e89b95a472d0a6a7dd6b2bd9"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "达磨赞",
        "preface": "",
        "paragraphs": [
            "一花移自西，五叶香灿烂。",
            "嗅蕊与寻芳，纷如蜂蝶乱。",
            "地阔天宽，难图滋蔓。"
        ],
        "notes": "",
        "id": "fdc113c76dda8ab9695906c4f809a88a"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "罗汉赞",
        "preface": "",
        "paragraphs": [
            "藕窍藏身，不形一缕。",
            "掀播风云，泽徧大地。",
            "彼其隠现大小之不同，终莫能逃乎应量之器。",
            "明眼人前，可贱可贵。"
        ],
        "notes": "",
        "id": "0de900cedd0ef6dd963957ef6d02663a"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "大慧宏智二禅师揖让图赞",
        "preface": "",
        "paragraphs": [
            "载色载笑，和气津津。",
            "半前落后，超轶绝尘。",
            "瘴面忽泽兮疾雷将奋，犀颅茁霜兮枯木生春。",
            "腹背受敌，百万买邻。",
            "相见易得好，共事难为人。"
        ],
        "notes": "",
        "id": "a3f2dc01ae94b0792179410cfe5b2e38"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "莲社图赞",
        "preface": "",
        "paragraphs": [
            "天运悠悠终典午，竞从庐阜寻归处。",
            "凿池种藕拟奚为，西山几度看悬鼓。",
            "爱酒渊明挽不来，贪佛灵运推不去。",
            "同盟二九姑置之，咄尔而今在何许。"
        ],
        "notes": "",
        "id": "337e2d4cb15f67b05b5c728c388fa1a9"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "远法师陆修静赞",
        "preface": "",
        "paragraphs": [
            "一笑相逢，悠然意消。",
            "植藩篱兮肝胆楚越，外形骸兮鹏鷃逍遥。",
            "凉襟洒洒兮何须鹤驭之风，别袖翩翩兮不见虎溪之桥。",
            "此东林六事之一兮，犹可想见其丰标。",
            "古不可挽，今不可招。",
            "火生莲花，雪长芭蕉。"
        ],
        "notes": "",
        "id": "940f995d425210c310560986813bf924"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "东山源和尚赞",
        "preface": "",
        "paragraphs": [
            "门里虫，蛊里毒。",
            "才过凌霄峰，浑家成不睦。",
            "指白为黑兮质证有头之冤，改调移声兮唱出无谱之曲。",
            "自奉川之富沙以至乎剑池，深处兮有谁共躅。",
            "何须象骨岩高，须知已展不缩。",
            "韶成九包至，樵唱一夔足。",
            "家私莫隠，全封半幅。",
            "赞之骂之，口哑舌秃。"
        ],
        "notes": "",
        "id": "0c5e2a3f36fed9224b13a483091583ad"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "顽空法师赞",
        "preface": "",
        "paragraphs": [
            "眼头生角，囊里盛锥。",
            "驾古轨辙，辟坦路达。",
            "龙藏忘筌兮揭义天之寥豁，麈尾倒握兮翻辩澜之渺弥。",
            "堂堂之陈，正正之旗。",
            "非其所是，是其所非。",
            "发老啸之韬略，茂老豁之孙枝。",
            "迨其涅槃后，有借万象舌兮其谁知之。"
        ],
        "notes": "",
        "id": "361acc561afa256fe12477d7b82108ac"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "寒谷晖法师赞",
        "preface": "",
        "paragraphs": [
            "祖庭力探，义天横截。",
            "南湖雨华，屡踞前列。",
            "鼎峙三观兮於菟元斑，区分一乘兮尾闾自泄。",
            "海阔山遥，难追轨辙。",
            "云暖谁寻寒谷春，晴宵又耿长空月。"
        ],
        "notes": "",
        "id": "db324efe757e3780efd95a26dc5a9f0d"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "汉章云法师赞",
        "preface": "",
        "paragraphs": [
            "魁梧厚厖，慈和安祥。",
            "声在江湖品目，仪表衡台学场。",
            "空假中之列三兮，一与三之不立。",
            "修多罗如标月兮，指与月之俱忘。",
            "四处提撕，四花飞扬。",
            "未老掩光，返常寂光。",
            "此其所以为柏庭之克家，云公汉章者也。"
        ],
        "notes": "",
        "id": "c177fbce96a45af0aedd80ef07b0af2f"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "云谷粹长老赞",
        "preface": "",
        "paragraphs": [
            "闲如云，虚如谷。",
            "岁晚一庵，湖山千簇。",
            "师资相忘，古灵何必拊背。",
            "动静无间，茶陵空自跌足。",
            "一味卷舌冥怀，付与松风度曲。",
            "玉几如此抑扬，也是唤么作六。"
        ],
        "notes": "",
        "id": "a199a72e2ad141b428368b9b07877a3d"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "芝岩禅师赞",
        "preface": "",
        "paragraphs": [
            "和气蔼丛芝，触著变荆棘。",
            "笑把凌霄峰信脚踏翻，直得新昌石佛额头汗出。",
            "慈云峰顶，机用纵横。",
            "凌空驾虚，从其建立。",
            "高仑苍苍，东湖羃羃。",
            "僧繇妙笔亦难传，丝毫不动成狼藉。",
            "咦。"
        ],
        "notes": "",
        "id": "7162a086fa30293721202bd1691d1dc1"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "照讲师赞",
        "preface": "",
        "paragraphs": [
            "口哆眉厖，坐如钉桩。",
            "戒香逆风，孤行凌霜。",
            "一新受经重其本，三主法社持其纲。",
            "此其所以发毫端毗尼藏，而树末世精进幢者也。"
        ],
        "notes": "",
        "id": "7e6607ff491e84b57b4b01911f62bb4a"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "南磵果法师赞",
        "preface": "",
        "paragraphs": [
            "气和色庄，襟度洋洋。",
            "雪残春嶂，月午秋江。",
            "峙凌虚金碧兮增飞来小朶之奇观，发昔人幽潜兮来典午咸和之遗芳。",
            "或见或闻，意消心降。",
            "若夫奉己淡薄，接物慈祥。",
            "不泥文字，不堕平常。",
            "此所以为北峰之克家，而于自受用三昧中，合乎性具之宗纲。"
        ],
        "notes": "",
        "id": "7a10abaa773c9847f6a436798234c46c"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "颐蒙法师赞",
        "preface": "",
        "paragraphs": [
            "癯然容仪，轩然作为。",
            "古潜清苕，珠媚蟾辉。",
            "筌忘大部兮半点不胶名相，冥通三观兮一毫不著玄微。",
            "石磵付衣，末流蓍龟。",
            "山雷山泉兮从教名𢷕，虚空解讲兮其谁知之。"
        ],
        "notes": "",
        "id": "89732b6b4fafd004f70ad7687ca0b040"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "山隠居士赞",
        "preface": "",
        "paragraphs": [
            "僧之形，人之英。",
            "何所作兮畦衣常披，何所说兮玉麈常横。",
            "世情悠悠兮若秋云之淡，胸次了了兮悬秋月之明。",
            "其禀也灵，其施也平。",
            "六窗自虚，万象自呈。",
            "斯何人欤，岂不入山林而隠，不濯沧浪而清者耶。"
        ],
        "notes": "",
        "id": "07e9bca166f0a9c33ad2482ed28e4671"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "樊路分为母陈安人请赞",
        "preface": "",
        "paragraphs": [
            "母仪慈淑，阃范持循。",
            "善行冰雪，寿骨松椿。",
            "雍容堂上兮凤霞俨俨，罗列堂下兮兰玉诜诜。",
            "厚德阴储兮留乎奕叶，和气辑睦兮浃乎乡邻。",
            "媲城东之作家兮付佛身于等幻，秉月上之迅机兮应日用而常亲。",
            "若问其中转身处，虚空揣出妙无痕。"
        ],
        "notes": "",
        "id": "ab7d8a7b07bfc512c493c1d3fe99d5e4"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "自赞",
        "preface": "",
        "paragraphs": [
            "是境不涉，逢缘不借。",
            "恶人随顺，喜人凌跨。",
            "拨千圣賸语为画处山川，笑从上发机如巾结兔马。",
            "丝糁弗容留，虚空生柄欛。",
            "只今纳败向谁，他骂不如自骂。"
        ],
        "notes": "",
        "id": "df4a41f3b9b0ea9dccf8203e964bca15"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "保福溥长老请赞",
        "preface": "",
        "paragraphs": [
            "云门普，千钧弩。",
            "蓦地一发，当阳饮羽。",
            "冤有头兮债有主。"
        ],
        "notes": "",
        "id": "9375a4ef2172bbab033766eb9ee7e72e"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "法喜泾长老请赞",
        "preface": "",
        "paragraphs": [
            "有准绳，无捉摸。",
            "开口错商量，铁蒺藜确确。",
            "日冷月热，泾清渭浊，昨夜凤巢生鸑鷟。"
        ],
        "notes": "",
        "id": "35b6f01c492ef3a1aa64069f29a5933f"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "集福鉴长老请赞",
        "preface": "",
        "paragraphs": [
            "雷轰电驰，寸毫尺厘。",
            "全机大用，放下竹篦。",
            "突出云门顾鉴，咦。"
        ],
        "notes": "",
        "id": "e1732ca76793485655dd676f82847cfb"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "明化惟长老请赞",
        "preface": "",
        "paragraphs": [
            "为无所为，益无所益。",
            "和气如春，近傍不得。",
            "有时崄处少机关，拶倒临济白拈贼。",
            "以冤报冤，其义不忒。"
        ],
        "notes": "",
        "id": "b28149927aa466f270099c2e27998b54"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "溢首座请赞",
        "preface": "",
        "paragraphs": [
            "{毛畏}{毛畏}𣯧𣯧，颙颙昂昂。",
            "强出人前，果见乖张。",
            "直如劈竹而人罕知其曲，圆如走丸而吾常用其方。",
            "闻说我宗甚奇特，当甚多年苕帚桩。",
            "明修栈道，暗渡陈仓。",
            "出语全无碑记，考贼不用证赃。",
            "敢滥称花木瓜直下儿孙，真所谓米尽到糠。",
            "个样嘴脸非惟人恶，吾亦自恶，那堪形之丹青，悬之高堂。",
            "第一分付断云，付与丙丁收藏。",
            "覆水自来收不得，从教四海沸如汤。"
        ],
        "notes": "",
        "id": "c37542d8c85d2119e2f461c7d60f739e"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "西山泳长老请赞",
        "preface": "",
        "paragraphs": [
            "馽空云蒂，补太虚缝。",
            "虽在穷相手头，却要因人发用。",
            "等闲撞著个冤家，活脱临时看拈弄。"
        ],
        "notes": "",
        "id": "c93e5507c873929e4e49b5dd00a9ab0a"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "栖真身长老请赞",
        "preface": "",
        "paragraphs": [
            "我无我，柰这个。",
            "眨得眼，话已堕。",
            "翻转面皮，放人不过。",
            "搥碎连城之璧，大肆秦人之祸。"
        ],
        "notes": "",
        "id": "025e7dce1a2cb6b31eb7b91aa9be9827"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "梨洲戒长老请赞",
        "preface": "",
        "paragraphs": [
            "相牵相引，自拈自弄。",
            "赚正因人，变灭胡种。",
            "业在其中不自知，九成韶集丹山凤。"
        ],
        "notes": "",
        "id": "53387bd5fe246b453e60ac2152129079"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "小师清默请赞",
        "preface": "",
        "paragraphs": [
            "直如钩，曲如弦。",
            "拍盲使去，罔测其然。",
            "不解深跧，强出人前。",
            "默然兮意传更待馿年。"
        ],
        "notes": "",
        "id": "8c012f18ba606f76abc9fb1a8399d3d3"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "小师清泰请赞",
        "preface": "",
        "paragraphs": [
            "瞥喜瞥嗔，没头没脑。",
            "道泰时清，生风起草。",
            "等闲相撞，黑漆竹篦劈面来。",
            "无禅可谈，三寸舌头胡乱扫。",
            "九九百百，自不知老。",
            "称为临济儿孙，顽石何曾是宝。"
        ],
        "notes": "",
        "id": "826ea1faa9c9539bc67e456e1487b522"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "小师清瑞请赞",
        "preface": "",
        "paragraphs": [
            "萎萎蕤蕤，自把不定，人多不悦。",
            "一味从空架空，知他有何所说。",
            "养子缘，迷子诀，六月炎炎飘瑞雪。"
        ],
        "notes": "",
        "id": "e2fb79d09524a08e9b1e8e1441efe334"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "寿平章秋壑师相",
        "preface": "",
        "paragraphs": [
            "稽首毗卢法身主，三身一体圆满觉。",
            "曼殊室利大智海，普贤清浄行愿门。",
            "大慈悲父观世音，信住行向地等妙。",
            "五十三位善知识，权实拥护天龙神。",
            "慈威加被俨在上，鉴兹赞祝日行空。",
            "癸酉仲秋之八日，定光金地产异人。",
            "自威音前秉正因，向灵山上受记莂。",
            "优钵孕奇时一现，昴宿腾精瑞两间。",
            "千灵嘉会当其时，君臣道合若符节。",
            "升平规模愈持重，呼吸变故常镇浮。",
            "身徇国难入重险，手扶日毂升中天。",
            "远夷缩缩惮威略，生民熙熙安袵席。",
            "嗣皇矜式尊为师，万汇仰戴恃为命。",
            "佛法流行明盛世，持世护法端有凭。",
            "二千年后视今日，二千年前等无异。",
            "如来慧命期永续，众生正信当不断。",
            "整顿乾坤大力量，安乐黎庶大福德。",
            "我此伽蓝鄮岭东，释尊舍利所镇临。",
            "即兹吉祥殊胜地，衮绣光仪立寿祠。",
            "穰穰缁侣方俨集，钟鼓梵呗何所祝。",
            "万象舌头悉称寿，宝塔显为舒瑞光。",
            "昔阿育王造佛塔，其数满八万四千。",
            "一塔该八万四千，八万四千同一塔。",
            "八万四千妙吉祥，八万四千妙殊胜。",
            "愿均吉祥与殊胜，散作寿域无边春。"
        ],
        "notes": "",
        "id": "0ff3d1436055a677286bb9a00ddb0a0a"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "题觉心居士转物轩",
        "preface": "",
        "paragraphs": [
            "两沼滟寒碧，一堂纳宽闲。",
            "高柳逢春新翠展，寒梅霁雪清香繁。",
            "好本栽培常烂熳，四序芳馨看互换。",
            "杂华境徧刹尘中，十波罗蜜更主伴。",
            "觉心隠几随彷徉，六用俱妙无可降。",
            "跏趺不语亦不默，篆烟一缕春昼长。",
            "释迦老子何所见，教谭三百皆方便。",
            "就中一处最亲切，转物不为物所转。",
            "此堂物物元无殊，随人受用有亲疎。",
            "尘尘摄入大毗卢，应笑本来物无转亦无。"
        ],
        "notes": "",
        "id": "3abf5024983b4e6fa417068963291540"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "人我担",
        "preface": "",
        "paragraphs": [
            "分人分我谩多端，一串黄金锁骨寒。",
            "善贾何曾停死货，明明担出与人看。"
        ],
        "notes": "",
        "id": "28e6a9387f2396366b1df02db29ca6b8"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "示锦屏赵高士",
        "preface": "",
        "paragraphs": [
            "真游谁管客程赊，阆苑春风几度花。",
            "若会粟中藏世界，寥阳不是玉皇家。"
        ],
        "notes": "",
        "id": "06f56db6200da9171ba90c6735f98bd7"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "性空",
        "preface": "",
        "paragraphs": [
            "万有俱该等太虚，更须拈却赵州无。",
            "如今若欲知端的，舜若新添颔下须。"
        ],
        "notes": "",
        "id": "6f004f71f194495602f0bd39a87dcf43"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "绝诠",
        "preface": "",
        "paragraphs": [
            "虚空讲得四花飞，大地山河总发机。",
            "碧眼黄头无处觅，是中元不动唇皮。"
        ],
        "notes": "",
        "id": "656d2aa88fecfd51f07ab8339d099422"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "日本仙侍者归国",
        "preface": "",
        "paragraphs": [
            "三应声中密意通，分明饭布裹春风。",
            "休论亲切不亲切，巨舶回程至海东。"
        ],
        "notes": "",
        "id": "9ab680ca7d63c4f1bd113caf46629404"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "道者复干接待",
        "preface": "",
        "paragraphs": [
            "旋营屋子嵌云山，旧日灵泉气象还。",
            "但有过门教歇去，谁云道者少机关。"
        ],
        "notes": "",
        "id": "01ca29b2936521283bb29596e2bc8f40"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "日者王振斋",
        "preface": "",
        "paragraphs": [
            "言口谈天有振斋，五行曾不涉安排。",
            "小轩对坐似无语，几度晴云过断崖。"
        ],
        "notes": "",
        "id": "41aab40c7d92a69284c158899a915cf3"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "贺大渊自资福住白云",
        "preface": "",
        "paragraphs": [
            "者边飏下舀溪杓，𨱄斧又移深处山。",
            "说与白云门外客，相逢莫作旧时看。"
        ],
        "notes": "",
        "id": "c2cce3a5b670924e269ed6b35f7e1eec"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "病中送湛侍者之京",
        "preface": "",
        "paragraphs": [
            "别我从容药鼎边，迢迢京路紫霞连。",
            "重提药病相治句，却道亲依已五年。"
        ],
        "notes": "",
        "id": "c92c390b64309f51d7a23e7fe19bda77"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "示沙弥",
        "preface": "",
        "paragraphs": [
            "维卫芳腾蔓愈滋，花花叶叶转芬披。",
            "鄮峰酷烈较些子，昙萼翻成铁蒺藜。"
        ],
        "notes": "",
        "id": "332754bf50a0a3528645568b51a6b567"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "示林侍者",
        "preface": "",
        "paragraphs": [
            "点墨如将当已长，分明白饭糁椒姜。",
            "出门相送都无说，堂下秋花自吐香。"
        ],
        "notes": "",
        "id": "9ed6108b56bfe226b7b3f1fe6a4f4da2"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "晦机",
        "preface": "",
        "paragraphs": [
            "舌上雷轰一默间，纤尘不动鼓波澜。",
            "拈花会上人无数，输与头陀一破颜。"
        ],
        "notes": "",
        "id": "7320a652756cf7ec88f3117911d93ee0"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "沙弥付衣",
        "preface": "",
        "paragraphs": [
            "鹫岭将何付饮光，十成绵密转乖张。",
            "鄮峰恁么不恁么，尺线单丝自短长。"
        ],
        "notes": "",
        "id": "4e92ed9f4c6e2857bc81e11374550b27"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "吴道人求语回庵",
        "preface": "",
        "paragraphs": [
            "东游何见便还西，觅我伽陀要指迷。",
            "领取庵头好消息，冬蔬经雨翠交畦。"
        ],
        "notes": "",
        "id": "5ec5ca9641f5d1bf73f486bbee88c9fc"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "和静照诗韵  其一",
        "preface": "",
        "paragraphs": [
            "日毂升边不计程，转头已是隔重溟。",
            "更遭尊者相勾引，瀑捣飞梁梦未醒。"
        ],
        "notes": "",
        "id": "4ff276a57b2e31ce1c6d1fb857fb17b6"
    },
    {
        "author": "释大观",
        "dynasty": "宋",
        "type": "诗",
        "rhythmic": "",
        "title": "和静照诗韵  其二",
        "preface": "",
        "paragraphs": [
            "诸方门户总经过，恼乱春风有几多。",
            "今日蒸云重覩对，丝毫不隔最誵讹。"
        ],
        "notes": "",
        "id": "51b58bd9234194e989749105e03a29a1"
    }
]