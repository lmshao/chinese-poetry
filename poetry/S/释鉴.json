[
    {
        "author": "释鉴",
        "dynasty": "宋",
        "type": "诗",
        "rhythmic": "",
        "title": "举罽宾国王问师子尊者蕴空公案颂",
        "preface": "",
        "paragraphs": [
            "尊者何曾得蕴空，罽宾徒自斩春风。",
            "桃花雨后已零落，染得一溪流水红。"
        ],
        "notes": "",
        "id": "7c90f128c5b3cd68eb9e621886cab453"
    },
    {
        "author": "释鉴",
        "dynasty": "宋",
        "type": "诗",
        "rhythmic": "",
        "title": "妙高台",
        "preface": "",
        "paragraphs": [
            "一峰何突兀，不与群峰齐。",
            "纵目乾坤窄，回头日月低。"
        ],
        "notes": "",
        "id": "0c242aaa8017e10c5fe0a605195d50f4"
    },
    {
        "author": "释鉴",
        "dynasty": "宋",
        "type": "诗",
        "rhythmic": "",
        "title": "藤龛",
        "preface": "",
        "paragraphs": [
            "萝居空未久，谁能继其踪。",
            "寥寥岩畔月，千古属和公。"
        ],
        "notes": "",
        "id": "12f01746ffd8763a92e8150c51842bf0"
    },
    {
        "author": "释鉴",
        "dynasty": "宋",
        "type": "诗",
        "rhythmic": "",
        "title": "含珠林",
        "preface": "",
        "paragraphs": [
            "风劲萧萧响，露滴个个圆。",
            "坐看西山月，浑疑堕我前。"
        ],
        "notes": "",
        "id": "3017ea81d6d8e33043eb4811667eafce"
    },
    {
        "author": "释鉴",
        "dynasty": "宋",
        "type": "诗",
        "rhythmic": "",
        "title": "黄巢墓",
        "preface": "",
        "paragraphs": [
            "图王争霸业，自古仗戈矛。",
            "英风今何在，都成一古丘。"
        ],
        "notes": "",
        "id": "cab36745a031ee2d5d58e5e040bcf5cc"
    },
    {
        "author": "释鉴",
        "dynasty": "宋",
        "type": "诗",
        "rhythmic": "",
        "title": "锦镜池",
        "preface": "",
        "paragraphs": [
            "一鉴涵虚碧，万象悉其中。",
            "重绿浮轻绿，深红闲浅红。"
        ],
        "notes": "",
        "id": "3fbb1fab77e0b1ad51d5dd3e1db41bbf"
    },
    {
        "author": "释鉴",
        "dynasty": "宋",
        "type": "诗",
        "rhythmic": "",
        "title": "入山亭",
        "preface": "",
        "paragraphs": [
            "荒芜行尽处，幽亭聊暂止。",
            "带雨策孤筇，登高从此始。"
        ],
        "notes": "",
        "id": "17f51d8cdea6eba5218be65e624884a5"
    },
    {
        "author": "释鉴",
        "dynasty": "宋",
        "type": "诗",
        "rhythmic": "",
        "title": "师子岩",
        "preface": "",
        "paragraphs": [
            "昂空势不已，踞地何雄哉。",
            "白云遮不得，依旧山头来。"
        ],
        "notes": "",
        "id": "12d881eba2be69e9a885bba12301132a"
    },
    {
        "author": "释鉴",
        "dynasty": "宋",
        "type": "诗",
        "rhythmic": "",
        "title": "听泉亭",
        "preface": "",
        "paragraphs": [
            "寒泉潄石齿，淅沥鸣瑶琴。",
            "坐来毛骨清，分明太古音。"
        ],
        "notes": "",
        "id": "2e1ae57373a3e364b0c824aa16dbca51"
    },
    {
        "author": "释鉴",
        "dynasty": "宋",
        "type": "诗",
        "rhythmic": "",
        "title": "桃花坑山",
        "preface": "",
        "paragraphs": [
            "地僻人居少，林深路转迷。",
            "桃花流水细，不异武陵溪。"
        ],
        "notes": "",
        "id": "1c4e01feab19a9d98d43f5100c2cf1d9"
    },
    {
        "author": "释鉴",
        "dynasty": "宋",
        "type": "诗",
        "rhythmic": "",
        "title": "徐凫岩",
        "preface": "",
        "paragraphs": [
            "萧然上方境，人稀知地僻。",
            "徒闻古仙人，石上有遗迹。"
        ],
        "notes": "",
        "id": "367693ea0f9fa2ec777043a89070dd4e"
    },
    {
        "author": "释鉴",
        "dynasty": "宋",
        "type": "诗",
        "rhythmic": "",
        "title": "雪窦杂咏",
        "preface": "",
        "paragraphs": [
            "特立群峰表，危然势不倾。",
            "禅心清似洗，坐看月华明。"
        ],
        "notes": "",
        "id": "33a825a09b0bc52528ee5245ff59d782"
    },
    {
        "author": "释鉴",
        "dynasty": "宋",
        "type": "诗",
        "rhythmic": "",
        "title": "乳峰庵",
        "preface": "",
        "paragraphs": [
            "崖窦乳堪啜，凝眸翠作屏。",
            "老禅初定起，山鸟自呼名。"
        ],
        "notes": "",
        "id": "4e3d56ac5d2b2d029f41ecbd6f025d0b"
    }
]