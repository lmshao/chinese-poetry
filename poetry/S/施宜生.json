[
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "赠明道人",
        "preface": "",
        "paragraphs": [
            "休论道骨与仙风，自许平生义与忠。",
            "千古已尝窥治乱，一身何足计穷通。",
            "仰天但觉心如铁，览镜犹欣发未蓬。",
            "尘世纷纷千百辈，只君双眼识英雄。"
        ],
        "notes": "",
        "id": "3437b8ff050059a202c550ff53e0dbcc"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "久坐乡关梦已迷，归来投宿旧沙溪。",
            "一天风雨龙移穴，半夜林峦鸟择栖。",
            "卖菜无人求好语，种瓜何地不成畦。",
            "男儿未老中原在，寄语鹍鸡莫浪啼。"
        ],
        "notes": "",
        "id": "3d74fe79e27f665f687785cc2f998ce5"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "严子陵钓台",
        "preface": "",
        "paragraphs": [
            "悬崖断壑少人踪，只合先生卧此中。",
            "汉业已无一抔土，钓台今是几秋风。",
            "同学刘郎已冕旒，未应换与此羊裘。",
            "子云到老不晓事，不信人间有许由。"
        ],
        "notes": "",
        "id": "252b9aaea335955641c1cea7c284066f"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "至黄州吊东坡",
        "preface": "",
        "paragraphs": [
            "文星落处天应泣，此老已知吾道穷。",
            "事业谩夸生仲达，功名犹忌死姚崇。"
        ],
        "notes": "",
        "id": "17c21d74f9719e14c409738238807a6e"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "题平沙落雁屏景",
        "preface": "",
        "paragraphs": [
            "江南江北八九月，葭芦伐尽洲渚阔。",
            "欲下未下风悠扬，影落寒潭三两行。",
            "天涯是处有菰米，如何偏爱来潇湘。"
        ],
        "notes": "",
        "id": "1c7d364d6dea4bf408f87a9b9b3d2148"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "感春",
        "preface": "",
        "paragraphs": [
            "感事伤怀谁得知，故园闲日自晖晖。",
            "江南地暖先花发，塞北天寒迟雁归。",
            "梦里江河依旧是，眼前阡陌似疑非。",
            "无愁只有双蝴蝶，解趁残红作阵飞。"
        ],
        "notes": "",
        "id": "da4bf77c37cdcefe90dc3876a949ab40"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "感钱王战台",
        "preface": "",
        "paragraphs": [
            "层层楼阁捧昭回，元是钱王旧战台。",
            "山色不随兴废去，水声长逐古今来。",
            "年光似月生还没，世事如花落又开。",
            "多少英雄无处问，夕阳行客自徘徊。"
        ],
        "notes": "",
        "id": "8a9aa9ec00619e51553a9944d214b58d"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "题将台",
        "preface": "",
        "paragraphs": [
            "梅花摘索未全开，老倦无心上将台。",
            "人在江南望江北，征鸿时送客愁来。"
        ],
        "notes": "",
        "id": "85468c9445ae9166a847c9966309fbb9"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "题壁",
        "preface": "",
        "paragraphs": [
            "君子虽穷道不穷，人生自古有飘蓬。",
            "文章笔下千堆锦，志气胸中万丈虹。",
            "大抵养龙须是海，算来栖凤莫非桐。",
            "山东宰相关西将，俯仰怀贤倚暮风。"
        ],
        "notes": "",
        "id": "6e081c7f9cb77b0dd2bdf885accec50e"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "柳",
        "preface": "",
        "paragraphs": [
            "魏王堤暗雨垂垂，还似春残欲别时。",
            "传语西风且停待，黛残黄浅不禁吹。"
        ],
        "notes": "",
        "id": "827c6b6f16a6415452ec182a77a6448e"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "无题",
        "preface": "",
        "paragraphs": [
            "唱得新翻稳贴腔，阿谁能得肯双双。",
            "天宁寺里尊前月，分擘清寒入小窗。"
        ],
        "notes": "",
        "id": "718948b3994d3bba96c03d141ab5df94"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "盆池",
        "preface": "",
        "paragraphs": [
            "盆池潋滟荫芭蕉，点水圆荷未出条。",
            "分得江湖好风景，断云飞去晚萧萧。"
        ],
        "notes": "",
        "id": "8c263e8638f3ca82ee6926e9daf680e1"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "平阳书事",
        "preface": "",
        "paragraphs": [
            "春寒窣窣透春衣，沿路看花缓辔归。",
            "穿过水云深密处，马前蝴蜨作团飞。"
        ],
        "notes": "",
        "id": "daa0f9cee0e95e6edb7696e0a84873a6"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "山谷草书",
        "preface": "",
        "paragraphs": [
            "行所当行止当止，错乱中间有条理。",
            "意溢毫摇手不知，心自书空不书纸。"
        ],
        "notes": "",
        "id": "d2540e0a12bd9993b7bcaceb1087afe3"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "社日  其一",
        "preface": "",
        "paragraphs": [
            "浊涧回湍激，青烟弄晚晖。",
            "缘随春酒熟，分与故山违。",
            "社鼓喧林莽，孤城隠翠微。",
            "山花羞未发，燕子喜先归。"
        ],
        "notes": "",
        "id": "4ae6826845f0212e5fa92659ec14856b"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "社日  其二",
        "preface": "",
        "paragraphs": [
            "割少诙谐语，分均宰制功。",
            "灵祇依古树，醉叟泥村童。",
            "万里开耕稼，三时顺雨风。",
            "行春从此乐，著意酒杯中。"
        ],
        "notes": "",
        "id": "fd772a9fc006f41e9f113d03b1449dea"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "含笑花",
        "preface": "",
        "paragraphs": [
            "百步清香透玉肌，满堂和气自心知。",
            "褰帷跛客相迎处，射雉春风得意时。"
        ],
        "notes": "",
        "id": "2c24127f4eede5eceadbcec4159cc9ff"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "只因未有良媒在，直到如今万万秋。"
        ],
        "notes": "",
        "id": "2f6949a72b3e4c9ff1e4a1ff8f9e77bf"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "朱门处处临官道，流水年年绕禁宫。"
        ],
        "notes": "",
        "id": "3b73ad35bea00ae04e7136f1d41a5df7"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "临池翕忽云雾集，舞剑浩荡波涛翻。"
        ],
        "notes": "",
        "id": "203baed10c10aed8dbfce1df231de572"
    }
]