[
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "赠明道人",
        "preface": "",
        "paragraphs": [
            "休论道骨与仙风，自许平生义与忠。",
            "千古已尝窥治乱，一身何足计穷通。",
            "仰天但觉心如铁，览镜犹欣发未蓬。",
            "尘世纷纷千百辈，只君双眼识英雄。"
        ],
        "notes": "",
        "id": "8f3bcb6d5bd7b6c423729622569491ab"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "久坐乡关梦已迷，归来投宿旧沙溪。",
            "一天风雨龙移穴，半夜林峦鸟择栖。",
            "卖菜无人求好语，种瓜何地不成畦。",
            "男儿未老中原在，寄语鹍鸡莫浪啼。"
        ],
        "notes": "",
        "id": "961f62f28836038feab9ce6aa81e8506"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "严子陵钓台",
        "preface": "",
        "paragraphs": [
            "悬崖断壑少人踪，只合先生卧此中。",
            "汉业已无一抔土，钓台今是几秋风。",
            "同学刘郎已冕旒，未应换与此羊裘。",
            "子云到老不晓事，不信人间有许由。"
        ],
        "notes": "",
        "id": "9931d0a3ada17d9312489d83e8d840a8"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "至黄州吊东坡",
        "preface": "",
        "paragraphs": [
            "文星落处天应泣，此老已知吾道穷。",
            "事业谩夸生仲达，功名犹忌死姚崇。"
        ],
        "notes": "",
        "id": "0e79b9938a63f2f3cfffa85ea485fa4f"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "题平沙落雁屏景",
        "preface": "",
        "paragraphs": [
            "江南江北八九月，葭芦伐尽洲渚阔。",
            "欲下未下风悠扬，影落寒潭三两行。",
            "天涯是处有菰米，如何偏爱来潇湘。"
        ],
        "notes": "",
        "id": "1dda58861991bb95c3908c7d76e4ee48"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "感春",
        "preface": "",
        "paragraphs": [
            "感事伤怀谁得知，故园闲日自晖晖。",
            "江南地暖先花发，塞北天寒迟雁归。",
            "梦里江河依旧是，眼前阡陌似疑非。",
            "无愁只有双蝴蝶，解趁残红作阵飞。"
        ],
        "notes": "",
        "id": "8d9a21da0cd0980e3141926ac1403d8f"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "感钱王战台",
        "preface": "",
        "paragraphs": [
            "层层楼阁捧昭回，元是钱王旧战台。",
            "山色不随兴废去，水声长逐古今来。",
            "年光似月生还没，世事如花落又开。",
            "多少英雄无处问，夕阳行客自徘徊。"
        ],
        "notes": "",
        "id": "31c2b9b29dc269aa048dd17b429e55e4"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "题将台",
        "preface": "",
        "paragraphs": [
            "梅花摘索未全开，老倦无心上将台。",
            "人在江南望江北，征鸿时送客愁来。"
        ],
        "notes": "",
        "id": "47329ed8cd25d2f1656aed30b7929a25"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "题壁",
        "preface": "",
        "paragraphs": [
            "君子虽穷道不穷，人生自古有飘蓬。",
            "文章笔下千堆锦，志气胸中万丈虹。",
            "大抵养龙须是海，算来栖凤莫非桐。",
            "山东宰相关西将，俯仰怀贤倚暮风。"
        ],
        "notes": "",
        "id": "9d0487c2f49bedcf96e2f976b54e0ce7"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "柳",
        "preface": "",
        "paragraphs": [
            "魏王堤暗雨垂垂，还似春残欲别时。",
            "传语西风且停待，黛残黄浅不禁吹。"
        ],
        "notes": "",
        "id": "138b0714f949377402ce0c9775a46f31"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "无题",
        "preface": "",
        "paragraphs": [
            "唱得新翻稳贴腔，阿谁能得肯双双。",
            "天宁寺里尊前月，分擘清寒入小窗。"
        ],
        "notes": "",
        "id": "bbee518528055db39468954fa168d810"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "盆池",
        "preface": "",
        "paragraphs": [
            "盆池潋滟荫芭蕉，点水圆荷未出条。",
            "分得江湖好风景，断云飞去晚萧萧。"
        ],
        "notes": "",
        "id": "c53426b8fa77ea03d98de4a409e0b920"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "平阳书事",
        "preface": "",
        "paragraphs": [
            "春寒窣窣透春衣，沿路看花缓辔归。",
            "穿过水云深密处，马前蝴蜨作团飞。"
        ],
        "notes": "",
        "id": "c4ba1cd4f6146878195e870a0bc71497"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "山谷草书",
        "preface": "",
        "paragraphs": [
            "行所当行止当止，错乱中间有条理。",
            "意溢毫摇手不知，心自书空不书纸。"
        ],
        "notes": "",
        "id": "e936a2b2ba736ccbf948f7d382f0feb8"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "社日  其一",
        "preface": "",
        "paragraphs": [
            "浊涧回湍激，青烟弄晚晖。",
            "缘随春酒熟，分与故山违。",
            "社鼓喧林莽，孤城隠翠微。",
            "山花羞未发，燕子喜先归。"
        ],
        "notes": "",
        "id": "b939b0b2f56739e4c7efc45546e8f9bc"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "社日  其二",
        "preface": "",
        "paragraphs": [
            "割少诙谐语，分均宰制功。",
            "灵祇依古树，醉叟泥村童。",
            "万里开耕稼，三时顺雨风。",
            "行春从此乐，著意酒杯中。"
        ],
        "notes": "",
        "id": "92fac70422418011adc579b994f9fc04"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "含笑花",
        "preface": "",
        "paragraphs": [
            "百步清香透玉肌，满堂和气自心知。",
            "褰帷跛客相迎处，射雉春风得意时。"
        ],
        "notes": "",
        "id": "82f66c3bf815654c4efc5ed6057986f0"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "只因未有良媒在，直到如今万万秋。"
        ],
        "notes": "",
        "id": "badf9600c9df21174d6904f482f8a6ea"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "朱门处处临官道，流水年年绕禁宫。"
        ],
        "notes": "",
        "id": "5f8ad4fdece93746c08c091eb3d14753"
    },
    {
        "author": "施宜生",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "临池翕忽云雾集，舞剑浩荡波涛翻。"
        ],
        "notes": "",
        "id": "1edbbaee49bbdc472f92d99adcadcc07"
    }
]