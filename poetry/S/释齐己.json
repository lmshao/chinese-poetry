[
    {
        "author": "释齐己",
        "dynasty": "宋",
        "type": "诗",
        "rhythmic": "",
        "title": "偈颂二首  其一",
        "preface": "",
        "paragraphs": [
            "荐得是，移华兼蝶至。",
            "荐得非，担泉带月归。",
            "是也好，郑州梨胜青州枣。",
            "非也好，象山路入蓬莱岛。",
            "是亦没交涉，踏著秤锤硬似铁。",
            "非亦没交涉，金刚宝剑当头截。",
            "阿呵呵，会也么，知事少时烦恼少，识人多处是非多。"
        ],
        "notes": "",
        "id": "1e9a8427e5ba4b6b76c488363aa3c534"
    },
    {
        "author": "释齐己",
        "dynasty": "宋",
        "type": "诗",
        "rhythmic": "",
        "title": "偈颂二首  其二",
        "preface": "",
        "paragraphs": [
            "渐渐鸡皮鹤发，父少而子老。",
            "看看行步𨀁蹱，疑杀木上座。",
            "直饶金玉满堂，照顾白拈贼。",
            "岂免衰残老病，正好著精彩。",
            "任汝千般快乐，渠侬合自由。",
            "无常终是到来，归堂吃茶去。",
            "唯有径路修行，依旧打之遶。",
            "但念阿弥陀佛，念得不济事。"
        ],
        "notes": "",
        "id": "d23f642fb5cee4a1494749a9ddf8aabc"
    }
]