[
    {
        "author": "释慧温",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "拶出通身是口，何妨骂雨诃风。",
            "昨夜前村猛虎，咬杀南山大虫。"
        ],
        "notes": "",
        "id": "d87c816aba37f31146dd8073c1a1280d"
    },
    {
        "author": "释慧温",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "释迦老子，四十九年坐筹帷幄。",
            "弥勒大士，九十一劫带水拖泥。",
            "凡情圣量，不能刬除。",
            "理照觉知，犹存露布。",
            "佛意祖意，如将鱼目作明珠。",
            "大乘小乘，似认橘皮为猛火。"
        ],
        "notes": "",
        "id": "41a4b18076c9614820c41f572fa2b8f0"
    },
    {
        "author": "释慧温",
        "dynasty": "宋",
        "type": "诗",
        "rhythmic": "",
        "title": "五位  其一",
        "preface": "",
        "paragraphs": [
            "正中偏，玉兔金乌落二边。",
            "丫角童儿骑黑象，三更穿过御楼前。"
        ],
        "notes": "",
        "id": "501da2446e0573821b8b06d6c40de73a"
    },
    {
        "author": "释慧温",
        "dynasty": "宋",
        "type": "诗",
        "rhythmic": "",
        "title": "五位  其二",
        "preface": "",
        "paragraphs": [
            "偏中正，过房之子初受命。",
            "金刚脚下昆仑奴，腰间也佩毗卢印。"
        ],
        "notes": "",
        "id": "059fce93f31bcceaaa359c20dc330fa4"
    },
    {
        "author": "释慧温",
        "dynasty": "宋",
        "type": "诗",
        "rhythmic": "",
        "title": "五位  其三",
        "preface": "",
        "paragraphs": [
            "正中来，无著当年访善财。",
            "瑠璃盘里藏明月，异草山华处处开。"
        ],
        "notes": "",
        "id": "37062d44dd5d82db3d62022463165339"
    },
    {
        "author": "释慧温",
        "dynasty": "宋",
        "type": "诗",
        "rhythmic": "",
        "title": "五位  其四",
        "preface": "",
        "paragraphs": [
            "兼中至，不历僧祇超十地。",
            "虽然踏著旧家乡，更须知有深深意。"
        ],
        "notes": "",
        "id": "9fe17a987c360056ecd9bfe2aa133749"
    },
    {
        "author": "释慧温",
        "dynasty": "宋",
        "type": "诗",
        "rhythmic": "",
        "title": "五位  其五",
        "preface": "",
        "paragraphs": [
            "兼中到，天寒大雪长安道。",
            "五陵才子锦袍新，马蹄乱踏琼瑶草。"
        ],
        "notes": "",
        "id": "6e81d5261fbd1a468c7ce5c72bd3004a"
    }
]