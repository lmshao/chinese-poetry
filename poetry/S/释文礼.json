[
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其一",
        "preface": "",
        "paragraphs": [
            "未曾撞入摩耶腹，两手知他甚处安。",
            "右胁出来魔境现，只堪惆怅不堪看。"
        ],
        "notes": "",
        "id": "080d31412194ace5b548e14e7072c7e7"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其二",
        "preface": "",
        "paragraphs": [
            "雪岭六年修苦行，今朝打失主人公。",
            "普天匝地无寻处，百亿分身是脱空。"
        ],
        "notes": "",
        "id": "2d846fb47db923fb715e16e54c16aef0"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其三",
        "preface": "",
        "paragraphs": [
            "策起眉毛示育王，分明佛面露堂堂。",
            "至今阿耨池中水，流落人间润八荒。"
        ],
        "notes": "",
        "id": "8710ff967c792b243bb02c8ab8cfc8b1"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其四",
        "preface": "",
        "paragraphs": [
            "贤圣中来不杀生，其家子母自团圆。",
            "阴阳造化初无迹，春在花枝特地妍。"
        ],
        "notes": "",
        "id": "6985ab62c0af9f92ae01f62fc6b2c9d6"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其五",
        "preface": "",
        "paragraphs": [
            "长汀汀上风颠子，曳杖回头等阿谁。",
            "向道那人元不在，汝须知有转身时。"
        ],
        "notes": "",
        "id": "7ecf3b7f0d5fd47b35f9aa6770f62501"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其六",
        "preface": "",
        "paragraphs": [
            "舍尽家财与己财，只将真法供如来。",
            "当初一路今何在，触目灵山翠作堆。"
        ],
        "notes": "",
        "id": "7d14681ed447e489a4f5c02522acd198"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其七",
        "preface": "",
        "paragraphs": [
            "不汝还者复是谁，残红流在钓鱼矶。",
            "日斜风定无人扫，燕子衔将水际飞。"
        ],
        "notes": "",
        "id": "8983050154ec740001aed0482b191399"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其八",
        "preface": "",
        "paragraphs": [
            "强将不识鼓唇牙，胡语如何乱得华。",
            "若使老萧皮有血，定应赶逐过流沙。"
        ],
        "notes": "",
        "id": "039d1cfee4ccc00421c12f4efa6acba3"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其九",
        "preface": "",
        "paragraphs": [
            "满头白发老岩隈，万本青松懒更栽。",
            "皮袋累他周氏女，难寻踪迹去还来。"
        ],
        "notes": "",
        "id": "6967056bfad9074db39ed9c42b534889"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其一〇",
        "preface": "",
        "paragraphs": [
            "不是风兮不是旛，将军骑马出潼关。",
            "安南塞北都归了，时复挑灯把剑看。"
        ],
        "notes": "",
        "id": "125319abfd288fed4aef30b14eb4dab2"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其一一",
        "preface": "",
        "paragraphs": [
            "即心便是佛，姮娥不画眉。",
            "才将脂粉污，妍好却成媸。"
        ],
        "notes": "",
        "id": "a981dea0b243e145550bd3a0f6ef2a5b"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其一二",
        "preface": "",
        "paragraphs": [
            "日面佛，月面佛。",
            "西岩树色含烟，东谷华光映日。",
            "仰视莫穷，俯看已老。",
            "一时分付主林神，明眼衲僧无处讨。"
        ],
        "notes": "",
        "id": "852927ffa2be5bf03a8248221660e286"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其一三",
        "preface": "",
        "paragraphs": [
            "堕脱知何处，凭君子细看。",
            "潮来无别浦，木落见他山。"
        ],
        "notes": "",
        "id": "234b35b4c5a2287aff3dd2b993bc8eb6"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其一四",
        "preface": "",
        "paragraphs": [
            "南泉捧钵入堂来，宾主分明肯自乖。",
            "莫把威音论戒腊，本无位次可差排。"
        ],
        "notes": "",
        "id": "5c49b241a018d9495279f01f4fb9a010"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其一五",
        "preface": "",
        "paragraphs": [
            "南泉水牯忘鞭索，南北东西共一家。",
            "王税及时都纳了，牧童横笛远山斜。"
        ],
        "notes": "",
        "id": "289c66f48c874a6a822658726b5aad45"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其一六",
        "preface": "",
        "paragraphs": [
            "扇子分明都破了，盐官却又索犀牛。",
            "须知侍者难开口，无可还他即便休。"
        ],
        "notes": "",
        "id": "a9264824da5549df3c19f06e9fac579b"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其一七",
        "preface": "",
        "paragraphs": [
            "薤歌声咽些声长，听得哀哀忽断肠。",
            "依旧红轮西畔没，大千无地著凄凉。"
        ],
        "notes": "",
        "id": "3ced99d8d9877e33676501495790020b"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其一八",
        "preface": "",
        "paragraphs": [
            "山忘孤峻玉忘瑕，到处仙源是我家。",
            "堪笑葛洪曾未悟，远从勾漏问丹砂。"
        ],
        "notes": "",
        "id": "65e197bd762383fe55efeb7b96694401"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其一九",
        "preface": "",
        "paragraphs": [
            "说理谈真面紫宸，鹅湖大义枉劳神。",
            "由来佛性难名邈，争似君王默契亲。"
        ],
        "notes": "",
        "id": "fb793a54eb73284603c17ff38d2d9e97"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其二〇",
        "preface": "",
        "paragraphs": [
            "作舞金牛错用心，唤人吃饭笑忻忻。",
            "黄金自有黄金价，何必和沙卖与人。"
        ],
        "notes": "",
        "id": "61dbdb1d1ce20a0b6d81e37ed8a162bb"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其二一",
        "preface": "",
        "paragraphs": [
            "看破牛皮彻底穿，到头无义亦无文。",
            "问伊遮得何人眼，梵语唐言总不分。"
        ],
        "notes": "",
        "id": "4635dda61b235de0411787b3466e47c3"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其二二",
        "preface": "",
        "paragraphs": [
            "不作青黄见，其如稻穗何。",
            "鹅王能择乳，鹞子过新罗。"
        ],
        "notes": "",
        "id": "840b3b2c2f24ff34a1cc200eaf2cb57e"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其二三",
        "preface": "",
        "paragraphs": [
            "百千诸佛居何士，崔颢曾题黄鹤楼。",
            "倒腹倾肠犹不会，长江千古自东流。"
        ],
        "notes": "",
        "id": "7f93d2706de098686c8370fc418a222d"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其二四",
        "preface": "",
        "paragraphs": [
            "天地同根物一体，大夫曾举向南泉。",
            "庭前指出花如夜，几个亲曾到槛前。"
        ],
        "notes": "",
        "id": "deed78def3beafcceefd8437886d0472"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其二五",
        "preface": "",
        "paragraphs": [
            "散席迢迢到海涯，点头桡下丧全机。",
            "父南子北今何在，月冷渔歌落钓矶。"
        ],
        "notes": "",
        "id": "f946f608d2c80100172cbdd87bfb70e3"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其二六",
        "preface": "",
        "paragraphs": [
            "若陈见面太悬殊，云水重新诳惑渠。",
            "谩说当时曾省悟，却将鱼目当明珠。"
        ],
        "notes": "",
        "id": "ee61e6198bc14029d7aefea4a0d82392"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其二七",
        "preface": "",
        "paragraphs": [
            "泥佛金佛木佛，度水度火度炉。",
            "妙体本来无处所，莫将真佛强涂糊。"
        ],
        "notes": "",
        "id": "d1631cad3ecf3b93cd769a7e74ee5f09"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其二八",
        "preface": "",
        "paragraphs": [
            "不知兀坐常轮转，空下禅床遶一遭。",
            "背面却言亏一半，老婆恶业自家招。"
        ],
        "notes": "",
        "id": "27c7b5c08c38935b75aa5a26def76e39"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其二九",
        "preface": "",
        "paragraphs": [
            "上等接人，了无回互。",
            "据坐堂堂，是何谓度。",
            "帅王用处若轩昂，为渠拽倒破禅床。"
        ],
        "notes": "",
        "id": "6a3bba21823483e255475d2740829043"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其三〇",
        "preface": "",
        "paragraphs": [
            "以此振铃伸召请，旋风连架打将来。",
            "大悲院里逻斋去，肘露皮穿可怪哉。"
        ],
        "notes": "",
        "id": "b748fca4922ce641421598330c1c83a1"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其三一",
        "preface": "",
        "paragraphs": [
            "賸噇生菜似头馿，临济堂前捉败渠。",
            "耸耳长鸣随踢踏，不知业债倩谁除。"
        ],
        "notes": "",
        "id": "edc9d4c9aadb9b4480af2e5523d73088"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其三二",
        "preface": "",
        "paragraphs": [
            "阶头放下劫初铃，相扑呼它马使名。",
            "五棒打来无雪处，却言渠不是官行。"
        ],
        "notes": "",
        "id": "4dad1fb027924e854b7c38ccf0599899"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其三三",
        "preface": "",
        "paragraphs": [
            "祸福无门口自招，三遭瞎棒打馿腰。",
            "可怜败国亡家恨，万古春风吹不消。"
        ],
        "notes": "",
        "id": "2d57429fb1f85b8b15cafde18e1d8179"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其三四",
        "preface": "",
        "paragraphs": [
            "家常添钵绕村行，蓦地一声无厌生。",
            "化主分明嫌少在，篱门掩却强惺惺。"
        ],
        "notes": "",
        "id": "ea06388d906f232f0ff494728ebed54f"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其三五",
        "preface": "",
        "paragraphs": [
            "乌藤倒挂向平田，便把羸牛痛下鞭。",
            "更说养来经五岁，始终只是老婆禅。"
        ],
        "notes": "",
        "id": "d79aa5e19a3f3b34e6397c57bf39b5fb"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其三六",
        "preface": "",
        "paragraphs": [
            "师之一字太孤危，文□□无作者知。",
            "不领韶阳提起处，且从默处认残碑。"
        ],
        "notes": "",
        "id": "44a5b4f29eadcef67118ac5ceeea2769"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其三七",
        "preface": "",
        "paragraphs": [
            "亲到龙潭已暗投，夜深谁共御街游。",
            "纸灯吹灭狼烟息，坐断中原四百州。"
        ],
        "notes": "",
        "id": "67934aefe4f5680ae10b5feeb7564f09"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其三八",
        "preface": "",
        "paragraphs": [
            "山边水边待月明，暂向人间借路行。",
            "如今还向山边去，只有湖水无行路。"
        ],
        "notes": "",
        "id": "f58de957841600edaa1f8a66d4bdbb79"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其三九",
        "preface": "",
        "paragraphs": [
            "住山境界问如何，女子双鬟鬓已皤。",
            "觌面不逢休更会，白云飞过旧山河。"
        ],
        "notes": "",
        "id": "0b28eeee7de8fa6fca0a83c06ffd91d0"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其四〇",
        "preface": "",
        "paragraphs": [
            "庵僧真实济凶人，一喝分明出差珍。",
            "莫道贼魁非别者，当头雪刃用来亲。"
        ],
        "notes": "",
        "id": "b2eb29df34f2c801b7c3a95676cdced2"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其四一",
        "preface": "",
        "paragraphs": [
            "四方八面没边疆，暴雨狂风无处藏。",
            "古庙里头休軃避，移舟别有好商量。"
        ],
        "notes": "",
        "id": "12142c60fbed2ae320e23947a0637362"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其四二",
        "preface": "",
        "paragraphs": [
            "法战场开验克宾，解施武略对将军。",
            "如何有罪全无赏，待展奇谋自策勋。"
        ],
        "notes": "",
        "id": "d58eb70776e33782b5d04a23eecd2837"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其四三",
        "preface": "",
        "paragraphs": [
            "不动蒲帆问一言，大鱼却被小鱼吞。",
            "直从意外超唇吻，始信岩头无脑门。"
        ],
        "notes": "",
        "id": "c4a6c3f464aa199bf9d7f5be94e8d2ab"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其四四",
        "preface": "",
        "paragraphs": [
            "从来六个不知音，一个全抛恶浪深。",
            "义断情忘无处觅，三千刹海冷沉沉。"
        ],
        "notes": "",
        "id": "70950642d9057d159c9741ae124adcab"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其四五",
        "preface": "",
        "paragraphs": [
            "有句无句，如藤倚树。",
            "回避无门，毒蛇当路。",
            "树倒藤枯，句归何处。",
            "明眼衲僧，一场罔措。"
        ],
        "notes": "",
        "id": "009237bb30f80b24f47104477592a7d8"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其四六",
        "preface": "",
        "paragraphs": [
            "磐陀漠漠秘苍苔，终日跏趺两鬓摧。",
            "纵使不曾呼唤著，何尝谩得阿师来。"
        ],
        "notes": "",
        "id": "83d7d56018743eef433051565377de6f"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其四七",
        "preface": "",
        "paragraphs": [
            "因我得礼你，事从叮嘱起。",
            "谁知白苹风，不在秋江里。"
        ],
        "notes": "",
        "id": "1f5ad8eb83f5b8e895f1578b62172aaf"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其四八",
        "preface": "",
        "paragraphs": [
            "读书人报来，岂在之乎者。",
            "孔子与周公，皆不及门也。"
        ],
        "notes": "",
        "id": "49a28504e84205a8de463c17e587d91c"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其四九",
        "preface": "",
        "paragraphs": [
            "天地广无边，何云藏北斗。",
            "跛脚老云门，未明三八九。"
        ],
        "notes": "",
        "id": "f8f9f3a3cbba1f795d11ceeae1ad7d04"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其五〇",
        "preface": "",
        "paragraphs": [
            "树凋叶落聊伸问，体露金风错指踪。",
            "带累儿孙无豹变，等闲落在草窠中。"
        ],
        "notes": "",
        "id": "68ce25f15cc46df49895e206d18dee4b"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其五一",
        "preface": "",
        "paragraphs": [
            "贺家湖上天华寺，一一轩窗面水开。",
            "不是闭门防俗客，爱闲能有几人来。"
        ],
        "notes": "",
        "id": "b7eed3ff64d4ad64ad9ae418b1239db8"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其五二",
        "preface": "",
        "paragraphs": [
            "大龙景物最幽妍，涧水山花照眼鲜。",
            "坚固法身何必问，风光长在劫壶先。"
        ],
        "notes": "",
        "id": "4311a8795ad1f7047aff31c83fee9fad"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂古五十三首  其五三",
        "preface": "",
        "paragraphs": [
            "白牛烹了正熙熙，皮角官中却要追。",
            "将下帽簷输纳了，灯前更鼓夜迟迟。"
        ],
        "notes": "",
        "id": "46bce7ccb0b5a227006e81030bd4b573"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "黄钟才起时，九数从头数。",
            "相将幽谷鶑啼，次第雕梁燕语。",
            "田父祭勾芒，丛祠敲社鼓。",
            "农父狎牛郎，村姑教蚕妇。",
            "光阴老尽世间人，冬至寒食一百五。"
        ],
        "notes": "",
        "id": "ebc9c84ddafdfddf74a56bf609bf3e7f"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "此力分明在不欺，不欺能有几人知。",
            "要明象兔全提句，看取升阶正笏时。"
        ],
        "notes": "",
        "id": "3908bc5dd87c0fac64a2d30100b5d09f"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "偈颂五首  其一",
        "preface": "",
        "paragraphs": [
            "震忽雷，飞闪电。",
            "夜叉头，菩萨面。"
        ],
        "notes": "",
        "id": "ea633929602f3bb56acbe46a0c892ab3"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "偈颂五首  其二",
        "preface": "",
        "paragraphs": [
            "万松关迥，九陇烟横。",
            "谷风传响，涧水流声。"
        ],
        "notes": "",
        "id": "2ffef49f849f7f3dab3c741926cc6eef"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "偈颂五首  其三",
        "preface": "",
        "paragraphs": [
            "众生本不曾迷，夜阑鸡向五更啼。",
            "诸佛本不曾悟，秋清雁度长空去。",
            "西窗昨夜月华明，凉飙已到梧桐树。"
        ],
        "notes": "",
        "id": "07d5e98a8862d0964b0b059c3aa389de"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "偈颂五首  其四",
        "preface": "",
        "paragraphs": [
            "七尺单前，一蒲团地。",
            "横亘十方，竖穷三际。"
        ],
        "notes": "",
        "id": "150950fddb0f007b37d11795ae900b4d"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "偈颂五首  其五",
        "preface": "",
        "paragraphs": [
            "夜明帘外，宝鉴台前。",
            "元无兼带，岂有偏圆。",
            "古渡无人霜月冷，芦花风静鹭鸶眠。"
        ],
        "notes": "",
        "id": "94fd476fe7b3655fc5330e3a3ed2138c"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂七贤女游尸陀林",
        "preface": "",
        "paragraphs": [
            "七珍八宝任君需，三物从来的是无。",
            "若向无中拈得出，不须见佛问何如。"
        ],
        "notes": "",
        "id": "1263ee94feebf5fc22c7f3e74cd549a4"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "颂马祖因僧问离四句绝百非",
        "preface": "",
        "paragraphs": [
            "唤起窗全曙，催归日未西。",
            "无心花里鸟，更与尽情啼。"
        ],
        "notes": "",
        "id": "8d754c86323f3526281a44d2947af582"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "六代祖师赞  其一",
        "preface": "",
        "paragraphs": [
            "咄咄胡僧，齿缺面黑。",
            "满口乡谈，无人译得。",
            "只知结果自然成，不知满地花狼藉。"
        ],
        "notes": "",
        "id": "6e609995d376d56a7623eb9db5d365fc"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "六代祖师赞  其二",
        "preface": "",
        "paragraphs": [
            "哀哉断臂，甘受欺瞒。",
            "心既不有，何处求安。",
            "寂寂少林人不见，一庭风雪夜漫漫。"
        ],
        "notes": "",
        "id": "307951e8235e5189891da4ba73a50d91"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "六代祖师赞  其三",
        "preface": "",
        "paragraphs": [
            "内外中间，觅罪不得。",
            "瞌睡醒来，眼睛突出。",
            "一从归去皖公山，直至如今没踪迹。"
        ],
        "notes": "",
        "id": "86168aa729f73bbcbe244832d81d5cea"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "六代祖师赞  其四",
        "preface": "",
        "paragraphs": [
            "破头山前，三辞诏旨。",
            "教坏小儿，卖弄唇嘴。",
            "无端又上牛头山，更与懒融说道理。"
        ],
        "notes": "",
        "id": "c048572058a3aec4f3a8b644beaa6040"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "六代祖师赞  其五",
        "preface": "",
        "paragraphs": [
            "黄梅再来，青松依旧。",
            "前身后身，一场逗漏。",
            "七百高僧总作家，唯有南能不唧𠺕。"
        ],
        "notes": "",
        "id": "e9e03dee99a39581919bef282e491243"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "六代祖师赞  其六",
        "preface": "",
        "paragraphs": [
            "倩人书偈，巧说脱空。",
            "传衣宵遁，丧尽英雄。",
            "非风旛动惟心动，依旧埋身草莽中。"
        ],
        "notes": "",
        "id": "4abf920b346c4680b0939c39cc7ff127"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "松源和尚赞",
        "preface": "",
        "paragraphs": [
            "耳根聩兀如鸱，项颈缩拗如馿，有问东却答西。",
            "未尝许可，说甚传持。",
            "临行三转语，自起一团疑。",
            "几多吞不下，背后乱针锥。",
            "咬定牙关供死款，铁牛耕破舌头皮。"
        ],
        "notes": "",
        "id": "b2976669090eb1902ad75539811e899d"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "示圆证知客",
        "preface": "",
        "paragraphs": [
            "莫年结屋傍山椒，门外荆芜没半腰。",
            "几度赚君来扣击，老无气力举藤条。"
        ],
        "notes": "",
        "id": "56bac29c10b0d1f57aeefabb7e24e043"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "寄真寂深居圆鉴浄和尚",
        "preface": "",
        "paragraphs": [
            "垦土耕烟四十年，了无禅教与人传。",
            "镢头边事谁相委，八月深居有笋鞭。"
        ],
        "notes": "",
        "id": "3b83adc5722154a592607d855e8689c5"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "天台石桥",
        "preface": "",
        "paragraphs": [
            "桥横飞涧上崔嵬，涧瀑千寻吼怒雷。",
            "五百声闻看不破，至今活葬在岩隈。"
        ],
        "notes": "",
        "id": "9a29cfeaadc3e7a590a2d6c89320b208"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "送僧归雁山",
        "preface": "",
        "paragraphs": [
            "秋来归去雁山阿，为问龙湫诺讵那。",
            "贪看高崖千丈雪，伽梨打湿竟如何。"
        ],
        "notes": "",
        "id": "ed9f35f0499fd6d97b2f75ca1dfc5477"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "送晦岩佛光法师归天竺  其一",
        "preface": "",
        "paragraphs": [
            "飏下天台故纸堆，为搜言外蒋山来。",
            "浙翁拶到无栖泊，谓实情忘撒手回。"
        ],
        "notes": "",
        "id": "505f0c775e92d8bb82db2f3dfb565126"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "送晦岩佛光法师归天竺  其二",
        "preface": "",
        "paragraphs": [
            "归去相依有鹫山，渠家一向斥前三。",
            "谁知开异来同了，圆旨如今亦厌谈。"
        ],
        "notes": "",
        "id": "33f0beb437f69ddfff9c5ee42f73c1cd"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "佛光炤公首依于梁渚今往下竺参北峰印禅师二首  其一",
        "preface": "",
        "paragraphs": [
            "送子参寻灵鹫山，诸方多是落前三。",
            "自从开异归同后，玄旨于今亦倦谈。"
        ],
        "notes": "",
        "id": "6808c4388735947488e8c28164c07088"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "佛光炤公首依于梁渚今往下竺参北峰印禅师二首  其二",
        "preface": "",
        "paragraphs": [
            "拣境分明妙药方，余之分别更须忘。",
            "晚风吹落残红片，休向枝头觅旧香。"
        ],
        "notes": "",
        "id": "e15677460f8ee34ea810139f050613d0"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "赞应庵华",
        "preface": "",
        "paragraphs": [
            "亭亭相对两苍松，不觉当门触祖翁。",
            "后代儿孙无著莫，忍听萧瑟起凄风。"
        ],
        "notes": "",
        "id": "c57ddd96981a39c30411bf61ea19ef48"
    },
    {
        "author": "释文礼",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "施为动静凭谁力。"
        ],
        "notes": "",
        "id": "11b95ba523e153aae393884ab34a7b8f"
    }
]