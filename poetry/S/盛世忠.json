[
    {
        "author": "盛世忠",
        "dynasty": "宋",
        "type": "诗",
        "rhythmic": "",
        "title": "胡苇航寄古剑",
        "preface": "",
        "paragraphs": [
            "有人尺锦长安来，远寄宝匣手自开。",
            "红云紫气灿虚室，铗中青蛇鳞生苔。",
            "诚携掌握一挥动，瞬息天地兴风雷。",
            "少年志气老益壮，惟愿圣诏下九垓。",
            "廐中我有汗血马，与汝直北清氛埃。",
            "丈夫当为国雪耻，笑指经生真不才。"
        ],
        "notes": "",
        "id": "66df07572d6ed4bd15253d46fe0aa965"
    },
    {
        "author": "盛世忠",
        "dynasty": "宋",
        "type": "诗",
        "rhythmic": "",
        "title": "柴门",
        "preface": "",
        "paragraphs": [
            "石砌苔初合，柴门手自开。",
            "日催花影转，风递竹声来。",
            "蟹眼翻茶鼎，鹅儿滟酒杯。",
            "不须忧岁计，魁芋已新栽。"
        ],
        "notes": "",
        "id": "0e003a2b7530bab82dfe86a193b7b2c8"
    },
    {
        "author": "盛世忠",
        "dynasty": "宋",
        "type": "诗",
        "rhythmic": "",
        "title": "刘常簿席上",
        "preface": "",
        "paragraphs": [
            "近授长生券，从天下绮筵。",
            "潞公专洛日，吕望佐姬年。",
            "坐语风生舌，梳头雪满肩。",
            "上思耆旧用，飞诏到林泉。"
        ],
        "notes": "",
        "id": "adc9babd348e434856a22d39ab8424aa"
    },
    {
        "author": "盛世忠",
        "dynasty": "宋",
        "type": "诗",
        "rhythmic": "",
        "title": "观棋",
        "preface": "",
        "paragraphs": [
            "争先刘与项，得势楚侵秦。",
            "本是知心友，翻成敌国人。",
            "运筹争劫杀，败局在逡巡。",
            "袖手旁观者，机深亦损神。"
        ],
        "notes": "",
        "id": "fa6aabe43feac5c9a9cc4ed281180dba"
    },
    {
        "author": "盛世忠",
        "dynasty": "宋",
        "type": "诗",
        "rhythmic": "",
        "title": "送吕东山之清漳",
        "preface": "",
        "paragraphs": [
            "君是纯阳派，神清性亦真。",
            "有诗聊遣兴，无术可医贫。",
            "富贵皆尤物，江湖易老人。",
            "置山钱足矣，客路莫因循。"
        ],
        "notes": "",
        "id": "4300dbbe4ad69a96ae92f76d32c989e4"
    },
    {
        "author": "盛世忠",
        "dynasty": "宋",
        "type": "诗",
        "rhythmic": "",
        "title": "寄藏叟僧善珍",
        "preface": "",
        "paragraphs": [
            "访友南山路，桥横古木阴。",
            "砌苔无俗迹，庭柏是禅心。",
            "旧衲连云补，新诗带月吟。",
            "同袍严戒行，别是一丛林。"
        ],
        "notes": "",
        "id": "04e04a520e76fe73b367010019ec5a2b"
    },
    {
        "author": "盛世忠",
        "dynasty": "宋",
        "type": "诗",
        "rhythmic": "",
        "title": "生涯诗",
        "preface": "",
        "paragraphs": [
            "壮岁欲飞腾，生涯亦可矜。",
            "一千余日战，三十九年僧。",
            "砚枕秋风梦，书灯夜雨澄。",
            "儒生贵知命，饮水曲吾肱。"
        ],
        "notes": "",
        "id": "e33d9300fe7c6526bc5e7ac8cec8e6fc"
    },
    {
        "author": "盛世忠",
        "dynasty": "宋",
        "type": "诗",
        "rhythmic": "",
        "title": "简贾户部",
        "preface": "",
        "paragraphs": [
            "十五年前别，相逢各老成。",
            "旧游如一梦，忽见似重生。",
            "剧饮无人敌，高谈坐客惊。",
            "诸郎尤可喜，事业短灯檠。"
        ],
        "notes": "",
        "id": "1f4fad76e12a2ebcab84aa7c1c705315"
    },
    {
        "author": "盛世忠",
        "dynasty": "宋",
        "type": "诗",
        "rhythmic": "",
        "title": "病起书院偶成",
        "preface": "",
        "paragraphs": [
            "蓄水滋兰畹，开窗近竹林。",
            "败糊黄螘哄，断简老虫侵。",
            "酒尚欺人病，诗能对客吟。",
            "晨昏一饱足，此外不关心。"
        ],
        "notes": "",
        "id": "a635b9a347e077cd0cfadb878ecd076b"
    },
    {
        "author": "盛世忠",
        "dynasty": "宋",
        "type": "诗",
        "rhythmic": "",
        "title": "秦竹溪校书清漳未回",
        "preface": "",
        "paragraphs": [
            "茅斋雅称竹方床，风过疎篱有暗香。",
            "剧饮一冬成酒病，得闲终日为诗忙。",
            "新移橘本便霜信，贪看梅花倚夕阳。",
            "相望故人三百里，十宵九梦到清漳。"
        ],
        "notes": "",
        "id": "3147ae2f279bb7186e1fcbbcf21d33e6"
    },
    {
        "author": "盛世忠",
        "dynasty": "宋",
        "type": "诗",
        "rhythmic": "",
        "title": "今是行呈刘以道",
        "preface": "",
        "paragraphs": [
            "少年湖海误加鞭，久戍归欤暂息肩。",
            "时有故山来梦里，更无愁绪到吟边。",
            "晨餐全仰数畦菜，岁计尤逋二顷田。",
            "闲倚瘦筇长啸处，此身疑是结绳前。"
        ],
        "notes": "",
        "id": "14f807a86edbf5ae0bdcede6bbca1386"
    },
    {
        "author": "盛世忠",
        "dynasty": "宋",
        "type": "诗",
        "rhythmic": "",
        "title": "塞上闻角",
        "preface": "",
        "paragraphs": [
            "刁斗城头夜月寒，一声呜咽到江干。",
            "梅花吹落浑闲事，白首征人泪暗弹。"
        ],
        "notes": "",
        "id": "463de3e8f831f02e028dd64fb0852df1"
    },
    {
        "author": "盛世忠",
        "dynasty": "宋",
        "type": "诗",
        "rhythmic": "",
        "title": "倦妆图",
        "preface": "",
        "paragraphs": [
            "睡觉春山懒更添，起来余恨锁眉尖。",
            "料应春事关心曲，怕见杨花不卷帘。"
        ],
        "notes": "",
        "id": "b293aa997673b6c55a02ee9a959a1ef4"
    },
    {
        "author": "盛世忠",
        "dynasty": "宋",
        "type": "诗",
        "rhythmic": "",
        "title": "嬾读书",
        "preface": "",
        "paragraphs": [
            "不弄丝桐不作诗，槃池叠石学儿嬉。",
            "少年读易都忘却，身似羲皇未画时。"
        ],
        "notes": "",
        "id": "a93c38ea70a3fa8ab226e8dcb6a83738"
    },
    {
        "author": "盛世忠",
        "dynasty": "宋",
        "type": "诗",
        "rhythmic": "",
        "title": "王昭君",
        "preface": "",
        "paragraphs": [
            "汉使南归绝信音，毡庭青草始知春。",
            "蛾眉却解安邦国，羞杀麒麟阁上人。"
        ],
        "notes": "",
        "id": "23772fbdf6c780155083748529a32243"
    },
    {
        "author": "盛世忠",
        "dynasty": "宋",
        "type": "诗",
        "rhythmic": "",
        "title": "胡苇航寄古剑",
        "preface": "",
        "paragraphs": [
            "有人尺锦长安来，远寄宝匣手自开。",
            "红云紫气灿虚室，铗中青蛇鳞生苔。",
            "诚携掌握一挥动，瞬息天地兴风雷。",
            "少年志气老益壮，惟愿圣诏下九垓。",
            "廐中我有汗血马，与汝直北清氛埃。",
            "丈夫当为国雪耻，笑指经生真不才。"
        ],
        "notes": "",
        "id": "66df07572d6ed4bd15253d46fe0aa965"
    },
    {
        "author": "盛世忠",
        "dynasty": "宋",
        "type": "诗",
        "rhythmic": "",
        "title": "柴门",
        "preface": "",
        "paragraphs": [
            "石砌苔初合，柴门手自开。",
            "日催花影转，风递竹声来。",
            "蟹眼翻茶鼎，鹅儿滟酒杯。",
            "不须忧岁计，魁芋已新栽。"
        ],
        "notes": "",
        "id": "0e003a2b7530bab82dfe86a193b7b2c8"
    },
    {
        "author": "盛世忠",
        "dynasty": "宋",
        "type": "诗",
        "rhythmic": "",
        "title": "刘常簿席上",
        "preface": "",
        "paragraphs": [
            "近授长生券，从天下绮筵。",
            "潞公专洛日，吕望佐姬年。",
            "坐语风生舌，梳头雪满肩。",
            "上思耆旧用，飞诏到林泉。"
        ],
        "notes": "",
        "id": "adc9babd348e434856a22d39ab8424aa"
    },
    {
        "author": "盛世忠",
        "dynasty": "宋",
        "type": "诗",
        "rhythmic": "",
        "title": "观棋",
        "preface": "",
        "paragraphs": [
            "争先刘与项，得势楚侵秦。",
            "本是知心友，翻成敌国人。",
            "运筹争劫杀，败局在逡巡。",
            "袖手旁观者，机深亦损神。"
        ],
        "notes": "",
        "id": "fa6aabe43feac5c9a9cc4ed281180dba"
    },
    {
        "author": "盛世忠",
        "dynasty": "宋",
        "type": "诗",
        "rhythmic": "",
        "title": "送吕东山之清漳",
        "preface": "",
        "paragraphs": [
            "君是纯阳派，神清性亦真。",
            "有诗聊遣兴，无术可医贫。",
            "富贵皆尤物，江湖易老人。",
            "置山钱足矣，客路莫因循。"
        ],
        "notes": "",
        "id": "4300dbbe4ad69a96ae92f76d32c989e4"
    },
    {
        "author": "盛世忠",
        "dynasty": "宋",
        "type": "诗",
        "rhythmic": "",
        "title": "寄藏叟僧善珍",
        "preface": "",
        "paragraphs": [
            "访友南山路，桥横古木阴。",
            "砌苔无俗迹，庭柏是禅心。",
            "旧衲连云补，新诗带月吟。",
            "同袍严戒行，别是一丛林。"
        ],
        "notes": "",
        "id": "04e04a520e76fe73b367010019ec5a2b"
    },
    {
        "author": "盛世忠",
        "dynasty": "宋",
        "type": "诗",
        "rhythmic": "",
        "title": "生涯诗",
        "preface": "",
        "paragraphs": [
            "壮岁欲飞腾，生涯亦可矜。",
            "一千余日战，三十九年僧。",
            "砚枕秋风梦，书灯夜雨澄。",
            "儒生贵知命，饮水曲吾肱。"
        ],
        "notes": "",
        "id": "e33d9300fe7c6526bc5e7ac8cec8e6fc"
    },
    {
        "author": "盛世忠",
        "dynasty": "宋",
        "type": "诗",
        "rhythmic": "",
        "title": "简贾户部",
        "preface": "",
        "paragraphs": [
            "十五年前别，相逢各老成。",
            "旧游如一梦，忽见似重生。",
            "剧饮无人敌，高谈坐客惊。",
            "诸郎尤可喜，事业短灯檠。"
        ],
        "notes": "",
        "id": "1f4fad76e12a2ebcab84aa7c1c705315"
    },
    {
        "author": "盛世忠",
        "dynasty": "宋",
        "type": "诗",
        "rhythmic": "",
        "title": "病起书院偶成",
        "preface": "",
        "paragraphs": [
            "蓄水滋兰畹，开窗近竹林。",
            "败糊黄螘哄，断简老虫侵。",
            "酒尚欺人病，诗能对客吟。",
            "晨昏一饱足，此外不关心。"
        ],
        "notes": "",
        "id": "a635b9a347e077cd0cfadb878ecd076b"
    },
    {
        "author": "盛世忠",
        "dynasty": "宋",
        "type": "诗",
        "rhythmic": "",
        "title": "秦竹溪校书清漳未回",
        "preface": "",
        "paragraphs": [
            "茅斋雅称竹方床，风过疎篱有暗香。",
            "剧饮一冬成酒病，得闲终日为诗忙。",
            "新移橘本便霜信，贪看梅花倚夕阳。",
            "相望故人三百里，十宵九梦到清漳。"
        ],
        "notes": "",
        "id": "3147ae2f279bb7186e1fcbbcf21d33e6"
    },
    {
        "author": "盛世忠",
        "dynasty": "宋",
        "type": "诗",
        "rhythmic": "",
        "title": "今是行呈刘以道",
        "preface": "",
        "paragraphs": [
            "少年湖海误加鞭，久戍归欤暂息肩。",
            "时有故山来梦里，更无愁绪到吟边。",
            "晨餐全仰数畦菜，岁计尤逋二顷田。",
            "闲倚瘦筇长啸处，此身疑是结绳前。"
        ],
        "notes": "",
        "id": "14f807a86edbf5ae0bdcede6bbca1386"
    },
    {
        "author": "盛世忠",
        "dynasty": "宋",
        "type": "诗",
        "rhythmic": "",
        "title": "塞上闻角",
        "preface": "",
        "paragraphs": [
            "刁斗城头夜月寒，一声呜咽到江干。",
            "梅花吹落浑闲事，白首征人泪暗弹。"
        ],
        "notes": "",
        "id": "463de3e8f831f02e028dd64fb0852df1"
    },
    {
        "author": "盛世忠",
        "dynasty": "宋",
        "type": "诗",
        "rhythmic": "",
        "title": "倦妆图",
        "preface": "",
        "paragraphs": [
            "睡觉春山懒更添，起来余恨锁眉尖。",
            "料应春事关心曲，怕见杨花不卷帘。"
        ],
        "notes": "",
        "id": "b293aa997673b6c55a02ee9a959a1ef4"
    },
    {
        "author": "盛世忠",
        "dynasty": "宋",
        "type": "诗",
        "rhythmic": "",
        "title": "嬾读书",
        "preface": "",
        "paragraphs": [
            "不弄丝桐不作诗，槃池叠石学儿嬉。",
            "少年读易都忘却，身似羲皇未画时。"
        ],
        "notes": "",
        "id": "a93c38ea70a3fa8ab226e8dcb6a83738"
    },
    {
        "author": "盛世忠",
        "dynasty": "宋",
        "type": "诗",
        "rhythmic": "",
        "title": "王昭君",
        "preface": "",
        "paragraphs": [
            "汉使南归绝信音，毡庭青草始知春。",
            "蛾眉却解安邦国，羞杀麒麟阁上人。"
        ],
        "notes": "",
        "id": "23772fbdf6c780155083748529a32243"
    }
]