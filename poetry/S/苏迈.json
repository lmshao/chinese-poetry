[
    {
        "author": "苏迈",
        "dynasty": "宋",
        "type": "诗",
        "rhythmic": "",
        "title": "夜坐联句",
        "preface": "",
        "paragraphs": [
            "清风来无边，明月翳复吐。",
            "松声满虚空，竹影侵半户。",
            "暗枝有惊鹊，坏壁鸣饥鼠。",
            "露叶耿高梧，风萤落空庑。",
            "微凉感团扇，古意歌白纻。",
            "乐哉今夕游，获此陪杖屦。",
            "传家诗律细，已自过宗武。",
            "短诗膝上成，聊以感怀祖。"
        ],
        "notes": "",
        "id": "c34d473713673d7dd05b251c27aed889"
    },
    {
        "author": "苏迈",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "熟颗无风时自落，半腮迎日鬭鲜红。"
        ],
        "notes": "",
        "id": "663ed296bae27a21415660f833158421"
    },
    {
        "author": "苏迈",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "叶随流水归何处，牛带寒鸦过晚村。"
        ],
        "notes": "",
        "id": "7ebb3114366ef1b74e0bc1ceba291bbf"
    }
]