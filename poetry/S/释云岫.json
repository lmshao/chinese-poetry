[
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "偈颂二十三首  其一",
        "preface": "",
        "paragraphs": [
            "夜半金乌出，寥寥照寰宇。",
            "两眼对青山，通身泪如雨。"
        ],
        "notes": "",
        "id": "7b4c9b6e8a30e34e55539f7829c5ea62"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "偈颂二十三首  其二",
        "preface": "",
        "paragraphs": [
            "大觉世尊，腊月八夜，子正四刻，覩明星而悟道。",
            "引得后代儿孙，夜半染皂。",
            "智门昨夜伤风，打嚏凑得恰好。"
        ],
        "notes": "",
        "id": "a79f42b09dedd1c8b805d1b928c58924"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "偈颂二十三首  其三",
        "preface": "",
        "paragraphs": [
            "久渴逢甘雨，他乡见故知。",
            "洞房花烛夜，金牓状元归。"
        ],
        "notes": "",
        "id": "0e2f156ea00a5e10fea1e184b10881fc"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "偈颂二十三首  其四",
        "preface": "",
        "paragraphs": [
            "昆仑之水易发，少林之春难芳。",
            "一臂忽断，九年顿忘。",
            "雷晕纹于象齿，花酿蜜于蜂房。",
            "派列枝分兮子孙繁碎，乌非马似兮言语文章。"
        ],
        "notes": "",
        "id": "40099cef0a720f1290267caaeeed2397"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "偈颂二十三首  其五",
        "preface": "",
        "paragraphs": [
            "半夜劈破太空，太阳正照白昼。",
            "掩却万象生铁一团，二俱列下别有商量。",
            "南海观音菩萨，端坐水月道场。"
        ],
        "notes": "",
        "id": "b55b479de3dac238010cbffd3107b14c"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "偈颂二十三首  其六",
        "preface": "",
        "paragraphs": [
            "春山叠乱青，春水漾虚碧。",
            "寥寥天地间，独立望何极。"
        ],
        "notes": "",
        "id": "0510f8ddc0e7314003ed90d6ac23589a"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "偈颂二十三首  其七",
        "preface": "",
        "paragraphs": [
            "西风凋木叶，蟋蟀啼坏墙。",
            "明月照破屋，露冷黄金床。",
            "藏经一卷，儒书一章。",
            "读不成句，书不成行，天空地阔谁商量。"
        ],
        "notes": "",
        "id": "8bca61468995774d68215b7069e4122a"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "偈颂二十三首  其八",
        "preface": "",
        "paragraphs": [
            "曙色才分鸡便唱，春风未动鸟先啼。",
            "一床胡蝶家家梦，祖意无人肯入思。"
        ],
        "notes": "",
        "id": "aaa50651f479ece99384136410fe3071"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "偈颂二十三首  其九",
        "preface": "",
        "paragraphs": [
            "左顾右盻，皆我良辅。",
            "云生兮从龙，风生兮从虎。",
            "山僧坐绳床说禅，按拄杖作主。"
        ],
        "notes": "",
        "id": "858ec02d67e0f4e75f6190f123ca30ae"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "偈颂二十三首  其一〇",
        "preface": "",
        "paragraphs": [
            "蟋蟀啼坏墙，虾蟆叫春水。",
            "时节使之然，处处聒人耳。"
        ],
        "notes": "",
        "id": "cbb4f464d653bf6737ca7c34fd1bf376"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "偈颂二十三首  其一一",
        "preface": "",
        "paragraphs": [
            "一句子，玄中玄，妙中妙。",
            "寒暑不相干，阴阳不相到，必竟如何通耗。",
            "鹭鸶立雪非同色，明月芦花不似他。"
        ],
        "notes": "",
        "id": "d7253be7ad1e879bea27fe808a505054"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "偈颂二十三首  其一二",
        "preface": "",
        "paragraphs": [
            "千岩带雪，万水生冰。",
            "今夜寒极岁极，明朝日新月新。",
            "山僧禅床角头拂子，长时间挂不犯纤尘。",
            "信手拈来，春回大地。",
            "展慈容于释迦老子，收怒气于金刚眼睛。",
            "只者一著，最妙最灵。",
            "今正是时，如何委悉，浩浩尘中寻不见，见无见处却分明。"
        ],
        "notes": "",
        "id": "9848abb510584105aa3b23bbdd8f7735"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "偈颂二十三首  其一三",
        "preface": "",
        "paragraphs": [
            "分岁家贫无可有，白牛牵出为人烹。",
            "堂中不问僧多少，一个还他一分羹。"
        ],
        "notes": "",
        "id": "e8fbc6ffa319022f020afeffca9afa2f"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "偈颂二十三首  其一四",
        "preface": "",
        "paragraphs": [
            "荡尽是非窠窟，截断葛藤露布。",
            "今日放开布袋，不要东去西去。",
            "拗折拄杖，向者里住。",
            "碧眼胡僧坐九年，心胆浑如生铁铸。"
        ],
        "notes": "",
        "id": "df5c005cc3085df8a869a18fb7ab6488"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "偈颂二十三首  其一五",
        "preface": "",
        "paragraphs": [
            "如来藏中有一常圆之月，大如车轮，冷如冰雪，犀牛扇子何曾别。",
            "怒涛推出海，恰值中秋节。",
            "若也唤作白莲花，浮出龙王宫。",
            "我道玉川子，胡说乱说。"
        ],
        "notes": "",
        "id": "1159459b8fee71da7eaa823aee8b0e9e"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "偈颂二十三首  其一六",
        "preface": "",
        "paragraphs": [
            "达磨眼睛，八斛四斗。",
            "断贯索子穿来，诸人面前抖擞，天上人间阿谁有。"
        ],
        "notes": "",
        "id": "fcef9e9079b618e703e82574c76a8777"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "偈颂二十三首  其一七",
        "preface": "",
        "paragraphs": [
            "意存言外，道在机前。",
            "求人思搭对，见面懒寒暄。",
            "古剑长埋匣，闲弓不上弦。"
        ],
        "notes": "",
        "id": "a72c2c2bd131d45642e8f8029ef428d3"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "偈颂二十三首  其一八",
        "preface": "",
        "paragraphs": [
            "流而不返名曰情，湛而不摇名曰性。",
            "灵而不昏名曰神，光而不乱名曰明。",
            "迷此四者为之凡，悟此四者为之圣。"
        ],
        "notes": "",
        "id": "ab72065e2d21935c1377e644aed5e44b"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "偈颂二十三首  其一九",
        "preface": "",
        "paragraphs": [
            "天地热如炉，万物同一煮。",
            "衲僧煮不杀，出来拍手舞。"
        ],
        "notes": "",
        "id": "ad573490f62a4fc526cd304bc7f8ad87"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "偈颂二十三首  其二〇",
        "preface": "",
        "paragraphs": [
            "海水缩，天风寒。",
            "一阳破坤，六阴生干。",
            "君子之道日长，小人之道日消。"
        ],
        "notes": "",
        "id": "0fe85e396610dc19be694cbbdb0e84bb"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "偈颂二十三首  其二一",
        "preface": "",
        "paragraphs": [
            "发生爪长常如此，筋转脉摇休问他。",
            "动静不干消长事，从教门外雪寒多。"
        ],
        "notes": "",
        "id": "0869a6d1af03fcc43c94e72d0ee52151"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "偈颂二十三首  其二二",
        "preface": "",
        "paragraphs": [
            "世尊双眼明，看天上星。",
            "智门双眼明，看天上星。",
            "智门双眼瞎，世尊双眼明。",
            "世尊双眼瞎，智门双眼明。",
            "互复二千年，彼此心不平。",
            "世尊世尊，今日谁底时节。"
        ],
        "notes": "",
        "id": "5934ff075ec188a1b6c49b2f8dcb59ce"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "偈颂二十三首  其二三",
        "preface": "",
        "paragraphs": [
            "东邨王老夜烧钱，保当新年胜旧年。",
            "三珓俱通三扣齿，太平无事乐平平。"
        ],
        "notes": "",
        "id": "ad52f2d361e7abcfba62583dc775b6b0"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "颂古十首  其一",
        "preface": "",
        "paragraphs": [
            "荷叶团团团似镜，菱角尖尖尖似锥。",
            "尀耐古人无意智，预先偷我一联诗。"
        ],
        "notes": "",
        "id": "3a8e1f32b14c6fa3b656a264c49e8870"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "颂古十首  其二",
        "preface": "",
        "paragraphs": [
            "孝满曹山脱布衣，风流输与大家儿。",
            "阿爹死了有钱使，醉酒狂歌日日嬉。"
        ],
        "notes": "",
        "id": "6c092ecc8951137180076c5ea03b6c3c"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "颂古十首  其三",
        "preface": "",
        "paragraphs": [
            "破灯盏里已无油，放去光明照九州。",
            "暴雨暴风吹灭了，光明不在旧床头。"
        ],
        "notes": "",
        "id": "165dc6eba8c040726963d0787e5bf196"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "颂古十首  其四",
        "preface": "",
        "paragraphs": [
            "有意三回遭点额，无心一跃过龙门。",
            "归来冷地思量著，痛处难忘不是恩。"
        ],
        "notes": "",
        "id": "63aa275aedf2f207ec4d72bdb49d70d2"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "颂古十首  其五",
        "preface": "",
        "paragraphs": [
            "百尺竿头亲进步，分明一哑更无增。",
            "是谁未到竿头者，也说鹏飞九万里。"
        ],
        "notes": "",
        "id": "f93bed51b520a2f7be2eb855a8b824bb"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "颂古十首  其六",
        "preface": "",
        "paragraphs": [
            "打叠行装早出门，相逢旧友且论文。",
            "归家共饮三杯酒，不觉天边日又昏。"
        ],
        "notes": "",
        "id": "783af16ebdef8fed2a6c289f629adf6c"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "颂古十首  其七",
        "preface": "",
        "paragraphs": [
            "三月春风开牡丹，道人徒说看花还。",
            "世间不是赵昌手，纵有丹青画亦难。"
        ],
        "notes": "",
        "id": "1d3abc3eb078f59747e4526b9af081d1"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "颂古十首  其八",
        "preface": "",
        "paragraphs": [
            "良医捉手病才分，妙剂投之不易论。",
            "一服听他迷闷去，三朝五日自还魂。"
        ],
        "notes": "",
        "id": "b7c8bc9a0c71ce9f2c5203e597205be9"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "颂古十首  其九",
        "preface": "",
        "paragraphs": [
            "真实问安真实答，曾无一句是虚言。",
            "可怜失却当时意，直至如今话未圆。"
        ],
        "notes": "",
        "id": "35cae25d66808180f2b17ba4fbe17841"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "颂古十首  其一〇",
        "preface": "",
        "paragraphs": [
            "有道君王传号令，频催羯鼓要花开。",
            "眼头一曲风光好，日暖鶑声出谷来。"
        ],
        "notes": "",
        "id": "55b16d92bcbbb0709390514bdc1ac2a3"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "读本师语录",
        "preface": "",
        "paragraphs": [
            "青旗斜出画桥西，杨柳飞花水满堤。",
            "一酌误人千日酒，醉埋荒冢不思归。"
        ],
        "notes": "",
        "id": "2244de6b53357d8143a517893fac4bbc"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "寄陈太傅",
        "preface": "",
        "paragraphs": [
            "种竹栽花遶屋櫩，交僧也学著偏衫。",
            "时清曾见修文日，天子旁搜到傅岩。"
        ],
        "notes": "",
        "id": "f403551ea87d07eee4cb01e1e2b56efb"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "西庵夜坐",
        "preface": "",
        "paragraphs": [
            "一室寒灯坐夜长，八千里路到梅阳。",
            "西山固不如洋屿，也道薰风殿阁凉。"
        ],
        "notes": "",
        "id": "b760462b03cab7e130339d6d4b2a352d"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "古月号",
        "preface": "",
        "paragraphs": [
            "千年桂魄不肯死，夜夜在人头上飞。",
            "每爱中庭一方白，长天万里没云时。"
        ],
        "notes": "",
        "id": "72e900207d7e5d2bd4567a7fcfdd63e1"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "题梓岩和尚吟卷",
        "preface": "",
        "paragraphs": [
            "字字不因容易得，灯花曾落五更钟。",
            "东湖浪阔瓶声远，流出一谿霜叶风。"
        ],
        "notes": "",
        "id": "51dd5ff36b842ded25f4ec8c4f4f36f5"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "悼清藏主",
        "preface": "",
        "paragraphs": [
            "修行众苦人难到，六指重来火后寻。",
            "遗恨百年消不得，一声杜宇一关心。"
        ],
        "notes": "",
        "id": "d03e9022aaec62fa4b9ca4d74e8c8726"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "秋日山行",
        "preface": "",
        "paragraphs": [
            "半坞夕阳红树叶，一邨鸡犬野人家。",
            "牧童歌笑牛羊下，太古淳风尽属他。"
        ],
        "notes": "",
        "id": "6fa737016cff7c48c32c41f93074a7a0"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "问法",
        "preface": "",
        "paragraphs": [
            "干陀国里旧城河，遥忆河边枣树花。",
            "白象系来年代远，荣枯今日事如何。"
        ],
        "notes": "",
        "id": "90b2c4a9b5b1f190ccdb729fac151004"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "金山头陀岩",
        "preface": "",
        "paragraphs": [
            "半间石屋安禅地，盖代功高不易磨。",
            "白蟒化龙归海去，山中留得老头陀。"
        ],
        "notes": "",
        "id": "fc0ff9736727021a34616ffa156a3ea1"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "鹤林寺",
        "preface": "",
        "paragraphs": [
            "夹山当日见船子，法眼无瑕亦有瑕。",
            "一棹朱泾风浪急，和根移却杜鹃花。"
        ],
        "notes": "",
        "id": "87fef09f82f15e998326b05bfc1ebbf6"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "呈中竺雪屋和尚",
        "preface": "",
        "paragraphs": [
            "重重法界华严境，烟柳满城春正深。",
            "弹指门开相见后，善财灰尽一生心。"
        ],
        "notes": "",
        "id": "165fb10c6e424b9930adff2e5327c49a"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "访友人庵居",
        "preface": "",
        "paragraphs": [
            "好山行尽眼重开，菜叶流金逐水来。",
            "莫谓闲门容易掩，松边有路不生苔。"
        ],
        "notes": "",
        "id": "74e5c7c29c14ffdc63372f824ce3be95"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "蜾蠃",
        "preface": "",
        "paragraphs": [
            "借得桑虫足子孙，声声类我祝朝昏。",
            "只因祝得浑相似，代代不能高户门。"
        ],
        "notes": "",
        "id": "5bdc61cc9615774a43333e50ec2a1639"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "蜜蜂",
        "preface": "",
        "paragraphs": [
            "生涯未足怕征科，一日园林几度过。",
            "股倦不嫌花粉重，年年只爱子孙多。"
        ],
        "notes": "",
        "id": "5c216be44f1fcc57c80e6b2a97dcf3c6"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "览明觉语",
        "preface": "",
        "paragraphs": [
            "瀑雪一千余丈白，洞庭七十二峰寒。",
            "当年若也收归藏，此录谁知是别传。"
        ],
        "notes": "",
        "id": "7b8fadb7cb87a1304bfc614b57b16eff"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "悼退岩讲主呈英宗师",
        "preface": "",
        "paragraphs": [
            "庵居曾结三年好，一住霞城会未期。",
            "见说即除天竺寺，讣闻肠断白头师。"
        ],
        "notes": "",
        "id": "c1c211fd2f4c8d51390d11028228d523"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "天宁火后",
        "preface": "",
        "paragraphs": [
            "劫火洞然俱坏了，随他去又不随他。",
            "春风吹转烧痕绿，楼阁依然有许多。"
        ],
        "notes": "",
        "id": "bb10a36f955c76e9256d98950d1710e7"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "悼灵隠性侍者",
        "preface": "",
        "paragraphs": [
            "三唤声中负不平，兴师百万欲干城。",
            "谁知菡萏峰前路，削木书名有伏兵。"
        ],
        "notes": "",
        "id": "6943f5f625fc3330000143b7ea2f43d0"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "礼浄慈自得和尚塔",
        "preface": "",
        "paragraphs": [
            "六牛图出新丰曲，妙唱难齐和转讹。",
            "慧命一丝门户重，不教衰泪落庭莎。"
        ],
        "notes": "",
        "id": "27630ed2cdb16a1363f41a85d702fbe2"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "妙高台",
        "preface": "",
        "paragraphs": [
            "上到上头天渐低，更抬一步共谁归。",
            "胸中决得平生事，松树枝间独鹤飞。"
        ],
        "notes": "",
        "id": "27aead7c60777566745e5a84c94f225f"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "读古剑和尚语送是藏主归常州",
        "preface": "",
        "paragraphs": [
            "金针锋底鸳鸯走，玉线蹊中白鹭飞。",
            "远远洞庭三万顷，春波无限绿漪漪。"
        ],
        "notes": "",
        "id": "35ed1a0671204be0b7c1c18efea1f896"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "观晦庵先生桥图",
        "preface": "",
        "paragraphs": [
            "桥上功名五十年，贪程谁肯顾危颠。",
            "世间多说行仁义，少似先生行得全。"
        ],
        "notes": "",
        "id": "fc6e3a6097014519e84b5ff89c1f7dc9"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "逢田叟",
        "preface": "",
        "paragraphs": [
            "白发翁翁住那村，隔谿烟树竹篱门。",
            "今年八十浑无力，勉强牵牛替阿孙。"
        ],
        "notes": "",
        "id": "0500d82730561f695535e41683ef633a"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "悼猫儿",
        "preface": "",
        "paragraphs": [
            "亡却花奴似子同，三年伴我寂寥中。",
            "有棺葬在青山脚，犹欠镌碑树汝功。"
        ],
        "notes": "",
        "id": "bf4396d53b11c96d5cdd921164c2a9a6"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "寄东洲和尚西磵庵居",
        "preface": "",
        "paragraphs": [
            "紫陌红尘城子里，清泉白石乱云中。",
            "一般门户无喧寂，花鸟不来心境空。"
        ],
        "notes": "",
        "id": "4b115c0313ff15c74291c9ebca1f3922"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "曹娥江泊舟二首  其一",
        "preface": "",
        "paragraphs": [
            "黄绢古碑千载事，汀花岸草旧江邨。",
            "波心夜夜见明月，疑是曹娥堕水魂。"
        ],
        "notes": "",
        "id": "301b50392d9c61699693f4fd0f711099"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "曹娥江泊舟二首  其二",
        "preface": "",
        "paragraphs": [
            "江上停舟潮未回，汉安时事入重思。",
            "野桥认得前邨路，曾读曹娥庙里碑。"
        ],
        "notes": "",
        "id": "d6449cbeb3744dea33b5e4e7b440347c"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "贺芑书记",
        "preface": "",
        "paragraphs": [
            "笔底钟王通草圣，胸中郊岛富唐吟。",
            "竺仙去后无文佛，今日喜逢僧翰林。"
        ],
        "notes": "",
        "id": "6aa6f674a0ecf575b228df1423360a69"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "会恩藏主",
        "preface": "",
        "paragraphs": [
            "因君每忆云门寺，五六年来会两番。",
            "诗句老随秋鬓老，客身闲似白云闲。"
        ],
        "notes": "",
        "id": "db5014b3771e06ea4222b1e75fc801dc"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "悼东皋友山和尚",
        "preface": "",
        "paragraphs": [
            "握空拳建东臯寺，一饭饱多云水僧。",
            "身死百年曾未减，数珠牙齿放光明。"
        ],
        "notes": "",
        "id": "38c1553705ac458f348d4c58bd3a1193"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "觉庵和尚室中举行脚明什么边事进云明一色边事庵示竹篦云者个是什么进云竹篦庵擒住痛打一顿因思前事为作一偈",
        "preface": "",
        "paragraphs": [
            "室里曾遭痛竹篦，等闲放过却成迷。",
            "思量一色明边事，好采无言答得师。"
        ],
        "notes": "",
        "id": "31b3368ac0d198773b95af57ca9fb54f"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "灵隠虚舟和尚会中三夏每室中举不是心不是佛不是物之语三年不易是时如隔罗縠看月不敢下语后移单浄慈常提此语忽蹉口自云恁么说话堕三恶道惜不复见者老和尚今作一偈记诸",
        "preface": "",
        "paragraphs": [
            "不是心兮非物佛，室中垂语最分明。",
            "三年果有留心事，塔下黄金骨尚灵。"
        ],
        "notes": "",
        "id": "5291c4b342296438e4eae8dcc80b7b7f"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "雪窦石门和尚会中一日晨粥赴堂坐久恍惚中有人曰室中有语凭谁举琴上无弦不必弹惊觉行粥至面前粥罢打鼓入室室中举举一不得举二进云室中有语凭谁举门云更有一句在进云琴上无弦不必弹门云去人不知者谓吾实答此话却是不知是寐语当时不曾说破今作一偈",
        "preface": "",
        "paragraphs": [
            "梦得惊人句可疑，室中酬话恰相宜。",
            "南泉庄上油糍供，吃著依然疗肚饥。"
        ],
        "notes": "",
        "id": "31a724fb489dd451942443118031d69f"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "遥礼乌山东叟和尚塔",
        "preface": "",
        "paragraphs": [
            "拙口无言心自知，对人垂泪湿禅衣。",
            "如今欲说当时事，塔在乌山不见师。"
        ],
        "notes": "",
        "id": "d0fc6033957f98bb7d8b6cd4ac9277d8"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "谢天童和尚相访",
        "preface": "",
        "paragraphs": [
            "长者车来草舍荣，黄童白叟悉皆惊。",
            "一香未得谢临屈，廿里松云入梦青。"
        ],
        "notes": "",
        "id": "ef7c9a07d96c8508da89b841be573fdc"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "寄大报国断岸和尚",
        "preface": "",
        "paragraphs": [
            "遥忆凤皇山里人，梦时相见亦如真。",
            "老来未尽世间事，三十九年独有身。"
        ],
        "notes": "",
        "id": "8ddb16fc8a43b17f0ee577b4babd490f"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "悼栖真古帆和尚",
        "preface": "",
        "paragraphs": [
            "高梧枝折凤皇飞，山色凝愁似死灰。",
            "惆怅暮春风雨暗，百禽多噪閙芳菲。"
        ],
        "notes": "",
        "id": "b404e274e3fbeb2718998c998e33278b"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "送人游钱塘",
        "preface": "",
        "paragraphs": [
            "一湖春水永明寺，十万人家丰乐楼。",
            "拄杖暂游休拗折，旧书山舍在明州。"
        ],
        "notes": "",
        "id": "acd0ec8fe30eadfdb3cf0c345aec87bd"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "会独木和尚",
        "preface": "",
        "paragraphs": [
            "坐致太平元是我，埋兵挑战却输君。",
            "铁浮图下曾相见，灯盏花开五夜春。"
        ],
        "notes": "",
        "id": "2233c2daa7e634a568b1f898c6ac164c"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "谢高县尹",
        "preface": "",
        "paragraphs": [
            "家家户户擎拳拜，一邑三乡无枉情。",
            "百里襟怀秋水浄，风生波浪月生明。"
        ],
        "notes": "",
        "id": "6ca4e9ff560e96b1ea0a3719e2078a4e"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "再游吴寺",
        "preface": "",
        "paragraphs": [
            "南渡吴家三冢寺，老僧死尽树重栽。",
            "遶廊行问无相识，认得冥真是旧斋。"
        ],
        "notes": "",
        "id": "481c217f8aa3296c8ea3eefbb0b3ffd2"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "送立维那游天台",
        "preface": "",
        "paragraphs": [
            "天台路上寻牛迹，瀑雪千寻带月飞。",
            "见说石桥行不得，年年春雨上苔衣。"
        ],
        "notes": "",
        "id": "948a22cf1c6e8830a8e912544f6ad0f2"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "会观藏主",
        "preface": "",
        "paragraphs": [
            "日月东西行未尽，相逢不必问如何。",
            "山间松食人应少，世上黄金梦最多。"
        ],
        "notes": "",
        "id": "0372d365968d1a5dbe57be10e367f59d"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "寄虚室和尚",
        "preface": "",
        "paragraphs": [
            "共住西山一片云，朝昏钟磬亦相闻。",
            "天台南岳当时事，彼彼情怀未得论。"
        ],
        "notes": "",
        "id": "b481bcb8f85ea9a6b0f7c31c5200dec5"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "寄育王东生和尚",
        "preface": "",
        "paragraphs": [
            "三十余年无故人，只留云外伴闲身。",
            "夜来梦入宸奎阁，户牖重开见日轮。"
        ],
        "notes": "",
        "id": "a018717e6fe2631597b2eb2377bea9f5"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "寄广恩藏山和尚",
        "preface": "",
        "paragraphs": [
            "陈年佛法无人问，黄叶堆金不转官。",
            "一卷山居诗更好，焚香只可作经看。"
        ],
        "notes": "",
        "id": "af55466ec40042221b5c5baf4c8a9b54"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "画荷花二首  其一",
        "preface": "",
        "paragraphs": [
            "三千美女学宫妆，占断薰风水一方。",
            "试问画工何处在，移来五月鉴湖凉。"
        ],
        "notes": "",
        "id": "19c83d8921d4caf80a255ba2127f6241"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "画荷花二首  其二",
        "preface": "",
        "paragraphs": [
            "高擎万柄绿参差，匹练横铺锦一机。",
            "喜对薰风描写得，秋风夜雨不敢知。"
        ],
        "notes": "",
        "id": "8ca326d22ba1919749efae20685133e1"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "夏夜",
        "preface": "",
        "paragraphs": [
            "夏夜追凉月满庭，谢家池上旧山青。",
            "自惭无物堪酬对，只把禅心伴月明。"
        ],
        "notes": "",
        "id": "870b014a364d796ec610117be2e477db"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "借意",
        "preface": "",
        "paragraphs": [
            "王谢家门子弟多，风流人物晋山河。",
            "天荒地老到今日，真本兰亭记不磨。"
        ],
        "notes": "",
        "id": "404f37daf859fd4bb5c220081b5b53df"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "闻杜鹃",
        "preface": "",
        "paragraphs": [
            "山月初明草树凉，客情无奈宿岩房。",
            "春风不肯年年歇，杜宇亡家怨亦长。"
        ],
        "notes": "",
        "id": "bb76d1043022b756ce9d7ae740029c87"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "明定",
        "preface": "",
        "paragraphs": [
            "万境无侵一念空，尽尘沙界不留踪。",
            "春风来摘杨花去，定起西山古寺钟。"
        ],
        "notes": "",
        "id": "10a386f4ec1aff6856470bebbf13802c"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "送陈学录求仕",
        "preface": "",
        "paragraphs": [
            "官冷岂知僧又冷，殷勤话别上西台。",
            "金花便是红绡扇，取得功名动地来。"
        ],
        "notes": "",
        "id": "d5ecc7b51559bb3f07f3829f9fedb467"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "次韵栯堂和尚",
        "preface": "",
        "paragraphs": [
            "万籁无声月满山，看时容易入时难。",
            "昔年闽有洪唐寨，争似云中者一关。"
        ],
        "notes": "",
        "id": "a49fa73cb2fcd785cd8efab402ccc663"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "记梦二首  其一",
        "preface": "",
        "paragraphs": [
            "兔角峥嵘出象头，六街齐打凤皇毬。",
            "乌投黑沼云将合，鹭宿银河月正秋。"
        ],
        "notes": "",
        "id": "fce38e7b6e96544a8e47748324ee3aee"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "记梦二首  其二",
        "preface": "",
        "paragraphs": [
            "十分清白旧家风，明月堂前夜正中。",
            "四十一条桥暗事，眼头只作一桥通。"
        ],
        "notes": "",
        "id": "3e683cab4e250b988921c5c96e939dd9"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "秋鶑",
        "preface": "",
        "paragraphs": [
            "红叶如花晓日晞，隔林深处叫黄鹂。",
            "听来浑似春风语，啼向西风不是时。"
        ],
        "notes": "",
        "id": "ba8127a40614aeb644ffd7218c0d757e"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "秋夜看月",
        "preface": "",
        "paragraphs": [
            "木落山空秋最多，登楼无奈月明何。",
            "老僧得句诗偏好，夜雪涨谿荞麦花。"
        ],
        "notes": "",
        "id": "b5102993d69d53e4bc9e5bf0b2b1859f"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "寄鹿苑仲章师兄",
        "preface": "",
        "paragraphs": [
            "鹤态鲐形老此骸，思君每亦寘吾怀。",
            "青灯夜榻何时得，共话百年心事乖。"
        ],
        "notes": "",
        "id": "5b274cd308aaa93de33b5a6352198118"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "寄象田昙藏主",
        "preface": "",
        "paragraphs": [
            "迢迢西望越山青，水宿山行是几程。",
            "为忆象耕遗迹事，劳心虽苦未劳形。"
        ],
        "notes": "",
        "id": "016631f2215f04b1365dd5818802c452"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "寄象山万松检察诸晜季",
        "preface": "",
        "paragraphs": [
            "丹桂联芳贵一门，往来时得细论文。",
            "青黄又见三年别，望白岩山海气昏。"
        ],
        "notes": "",
        "id": "866fa0a6667ac333f1e9ac074b49ec66"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "寄太白古林首座",
        "preface": "",
        "paragraphs": [
            "道个青山常举足，先师死后过长庚。",
            "善财不是门门现，只要南方佛法行。"
        ],
        "notes": "",
        "id": "acf56bd2c72cd4e1f096e370cbdab3f3"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "会法眷泽藏主",
        "preface": "",
        "paragraphs": [
            "话尽艰危到夜阑，灯花开落两三番。",
            "弟兄不必频相见，须发因愁易得斑。"
        ],
        "notes": "",
        "id": "ed3671e77dc91f0f8b146b0bb14d1c12"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "寄东禅宗周讲主",
        "preface": "",
        "paragraphs": [
            "四海六民皆走利，东禅讲主只谭禅。",
            "何年去住灵山寺，招我岩间看白𤠔。"
        ],
        "notes": "",
        "id": "59cb46d1c183ee6b3595177f90a28e0f"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "题紫石禅房小池",
        "preface": "",
        "paragraphs": [
            "窗前凿破十尺土，海底潜通百斛泉。",
            "柳絮化萍飞不到，眼头赢得片青天。"
        ],
        "notes": "",
        "id": "0e6fabe3f81b72b2cc3d74f16ef1fef0"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "寄同源师兄归受业",
        "preface": "",
        "paragraphs": [
            "松菊吹香满旧篱，借人屋住不如归。",
            "胸中岂是无韬略，袖手棋边看著棋。"
        ],
        "notes": "",
        "id": "86db74b2e5b60113c21285bdc25ab88f"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "寄陈掌书兼简阆朋先生",
        "preface": "",
        "paragraphs": [
            "道士家边夫子宅，灵龟山里锦云阿。",
            "烧丹果会成仙去，应笑儒冠误已多。"
        ],
        "notes": "",
        "id": "af76c5dc6339e8a1fe0dc4e52564d964"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "寄兰屋府教",
        "preface": "",
        "paragraphs": [
            "入门便有湘江意，数米幽香见屈原。",
            "萧艾若教同一色，清标不在座中看。"
        ],
        "notes": "",
        "id": "7a53465c46ed68d08224a10f4c179ce5"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "题宣侍者行卷",
        "preface": "",
        "paragraphs": [
            "曾携铁网入沧海，裹得珊瑚树一株。",
            "鶑脰湖边轻借看，十分光彩照吾庐。"
        ],
        "notes": "",
        "id": "b029069a9d74445880522ccadcc76986"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "勉日藏主书楞严",
        "preface": "",
        "paragraphs": [
            "银钩铁画胸中有，得誉多因写外书。",
            "何似回心归内典，楞严经卷著工夫。"
        ],
        "notes": "",
        "id": "53708f23fb375c9cc07ed5f0f019f404"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "答太白宗藏主",
        "preface": "",
        "paragraphs": [
            "寄我新诗富且优，松涛二十里飕飕。",
            "老来自觉舌头短，每见长篇不敢酬。"
        ],
        "notes": "",
        "id": "8efbb0fb020fadb2636f3b4735b6cc19"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "答止侍者",
        "preface": "",
        "paragraphs": [
            "何必由他不必传，只图无事过年年。",
            "谁知一枕难成梦，落日春山树树鹃。"
        ],
        "notes": "",
        "id": "608fbd76191151e4a12630fa15ca8236"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "寄象山延寿无象和尚",
        "preface": "",
        "paragraphs": [
            "瑞云山里善知识，道在东南海上行。",
            "擂鼓转航容易事，秋风八月大潮生。"
        ],
        "notes": "",
        "id": "117b3b69afe43f15aaac33774131e0d7"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "寄象田斗山和尚",
        "preface": "",
        "paragraphs": [
            "长翁留得灵苗别，不似将禾唤作禾。",
            "腊雪喜呈三度白，丰年谶在象田多。"
        ],
        "notes": "",
        "id": "dd8c87b895c38972a1a62d545016e78a"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "寄智门石心和尚",
        "preface": "",
        "paragraphs": [
            "我栽苦瓠连根苦，君种甜瓜苦更多。",
            "自是海边风土别，不因种子得来讹。"
        ],
        "notes": "",
        "id": "76da7285524d2f496fdf443b3a2ff874"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "岫家居昌国南海上安期先生炼丹之地乡曰安期忆十岁时父携至于家山嘱之曰吾死当葬此地南水上时正朝此处可以荫汝父死日奉遗言而葬焉家废后岫出家从释为僧来多病多难幸不致死今已六十二岁虽学佛无所知粗明善恶因果不堕凡愚数中实父遗言所及今作一偈以代墓志云",
        "preface": "",
        "paragraphs": [
            "千家山里阿爹坟，遥想年深草木昏。",
            "山外潮回南水上，遗言千古及儿孙。"
        ],
        "notes": "",
        "id": "7f868178e056b65f09e3c3c6f15b7e6e"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "哭昌化美父章上舍",
        "preface": "",
        "paragraphs": [
            "父德称干岂易酬，半生飞梦落侯头。",
            "一身未遂归宁志，闻讣可禁双泪流。"
        ],
        "notes": "",
        "id": "884fbf6b46e9b686a558e87aeda42b1b"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "竹所温府教",
        "preface": "",
        "paragraphs": [
            "君子居之何陋有，清虚冷澹最深幽。",
            "春风归在鞭头了，早晚龙孙又出头。"
        ],
        "notes": "",
        "id": "70b72aa31d5b0239bf4ba1e5b9901ea0"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "寄西野先生",
        "preface": "",
        "paragraphs": [
            "西野先生是旧知，六年相聚不相违。",
            "松根石上闲追忆，君子当今更有谁。"
        ],
        "notes": "",
        "id": "a2f6a1486ed613de2329d9995a7fefa1"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "寄常乐岊山和尚",
        "preface": "",
        "paragraphs": [
            "不乐不居居便乐，乐其乐也意如何。",
            "祖翁田地封疆阔，一目秋风占得多。"
        ],
        "notes": "",
        "id": "8e8cbe40f524a6c34f22c587c76ae7cb"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "寄保宁无门讲主",
        "preface": "",
        "paragraphs": [
            "锦障桃花春色里，白衣雪屋月明中。",
            "此时此意无人会，海上仙山第一峰。"
        ],
        "notes": "",
        "id": "f294dcdb50e457da0195569a2553b71b"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "题汶藏主行卷",
        "preface": "",
        "paragraphs": [
            "玲珑岩畔看云处，帢帻峰头步月时。",
            "一句庭前柏树子，何曾吟作五言诗。"
        ],
        "notes": "",
        "id": "ac4c9bfc2d99122d9c10c9124ec40dee"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "寄昌化治平和尚",
        "preface": "",
        "paragraphs": [
            "老来长忆唐昌寺，剃发染衣情未磨。",
            "万叠山高双涧急，仲宣楼上月明多。"
        ],
        "notes": "",
        "id": "fa9ed738b3774166ce34556c24a34f0a"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "百舌",
        "preface": "",
        "paragraphs": [
            "寻常多逐众禽飞，才得春风百样啼。",
            "毛羽不佳谗舌便，桃花枝上骂黄鹂。"
        ],
        "notes": "",
        "id": "a573522fe6c89f4605703c6f8f7777a6"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "寄五师北山讲主",
        "preface": "",
        "paragraphs": [
            "一书不问不相违，指迹慕归谁救迟。",
            "鶑脰湖边官驿路，舟车十里到凫矶。"
        ],
        "notes": "",
        "id": "63d6c2f75e0223aa8ad494e3b02ff2f2"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "楚心荪维那",
        "preface": "",
        "paragraphs": [
            "千载骚人沉骨冷，冰霜叶底见幽香。",
            "乾坤一种忠良气，弹压春风众草芳。"
        ],
        "notes": "",
        "id": "13a6c6395ad26493095150373924a2e3"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "答法华东洲和尚",
        "preface": "",
        "paragraphs": [
            "干戈倒用识安危，方便垂慈接个谁。",
            "每每见僧陪面笑，祖师门户放教低。"
        ],
        "notes": "",
        "id": "62970e8128537615fdf488cecd11b06b"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "答源侍者",
        "preface": "",
        "paragraphs": [
            "铁航未肯下沧海，消息无端忽寄来。",
            "六载雪山明底事，不知己眼为谁开。"
        ],
        "notes": "",
        "id": "7eb85fcfc2dee35279774e1788d58582"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "病起",
        "preface": "",
        "paragraphs": [
            "病起棱层骨数茎，尽情提挈强为生。",
            "思量袯襫当年事，道在大雄山上行。"
        ],
        "notes": "",
        "id": "4ef269a7285e954fca3214ad078332c2"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "忆钱塘",
        "preface": "",
        "paragraphs": [
            "初心未歇忆钱塘，不为闲游再渡江。",
            "自恨一生多癖病，四明山好懒开窗。"
        ],
        "notes": "",
        "id": "f05c7db4bfe0e343f64eece98b1a8981"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "与大知客",
        "preface": "",
        "paragraphs": [
            "赵州道个吃茶去，一滴何曾湿口唇。",
            "到此果能相见得，不妨全主更全宾。"
        ],
        "notes": "",
        "id": "fb68c2208a2d3793de428c458bb1a26d"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "忆母二首  其一",
        "preface": "",
        "paragraphs": [
            "胞衣瓶葬海南边，匝地鲸波到眼前。",
            "有例可攀心未稳，蒲鞋卖不直多钱。"
        ],
        "notes": "",
        "id": "4e4013c0d81f3bcaa2e99efecb75eedf"
    },
    {
        "author": "释云岫",
        "dynasty": "宋",
        "type": "诗",
        "rhythmic": "",
        "title": "忆母二首  其二",
        "preface": "",
        "paragraphs": [
            "天不高兮海不深，白云飞处定关心。",
            "蒲鞋难上时人眼，那更西风叶落金。"
        ],
        "notes": "",
        "id": "7d5e383d957876439b7ba77a472b9f8c"
    }
]