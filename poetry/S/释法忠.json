[
    {
        "author": "释法忠",
        "dynasty": "宋",
        "type": "诗",
        "rhythmic": "",
        "title": "观水磨牌文有省",
        "preface": "",
        "paragraphs": [
            "转大法轮，目前包裹。",
            "更问如何，水推石磨。"
        ],
        "notes": "",
        "id": "fd0370f46d5df3a18e74ad7fb9b1c22f"
    },
    {
        "author": "释法忠",
        "dynasty": "宋",
        "type": "诗",
        "rhythmic": "",
        "title": "讽死心禅师",
        "preface": "",
        "paragraphs": [
            "莫怪狂僧骂死心，死心结夏破丛林。",
            "丛林明眼如相委，此话须教播古今。"
        ],
        "notes": "",
        "id": "dac88fed53f021d5a2b20ff1683966af"
    },
    {
        "author": "释法忠",
        "dynasty": "宋",
        "type": "诗",
        "rhythmic": "",
        "title": "示寂颂",
        "preface": "",
        "paragraphs": [
            "六十六年，游梦幻中。",
            "浩歌归去，撒手长空。"
        ],
        "notes": "",
        "id": "df6c98b8b3575c57bec562fa86a70f79"
    },
    {
        "author": "释法忠",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "张公吃酒李公醉，子细思量不思议。",
            "李公醉醒问张公，恰使张公无好气。",
            "无好气，不如归家且打睡。"
        ],
        "notes": "",
        "id": "9c23b918bb74962bfd80e9ceac3d18ac"
    },
    {
        "author": "释法忠",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "今朝正月半，有事为君断。",
            "切忌两眼睛，被他灯火换。"
        ],
        "notes": "",
        "id": "0cc5af2a08ca52bf9689f1a58670278c"
    },
    {
        "author": "释法忠",
        "dynasty": "宋",
        "type": "诗",
        "rhythmic": "",
        "title": "颂古三首  其一",
        "preface": "",
        "paragraphs": [
            "秤锤落井，只有秤衡。",
            "两两相忆，分物不平。",
            "方始取出乎锤，忽又失却秤衡。",
            "始去邻家借觅，衡上不曾钉星。",
            "休休，重者从他重，轻者从他轻。"
        ],
        "notes": "",
        "id": "fd87f91594702961d5163b0a9e146af9"
    },
    {
        "author": "释法忠",
        "dynasty": "宋",
        "type": "诗",
        "rhythmic": "",
        "title": "颂古三首  其二",
        "preface": "",
        "paragraphs": [
            "柳恽江头赏白苹，小风吹处晓烟轻。",
            "渔翁坐钓秋亭月，翻忆苕溪说性情。"
        ],
        "notes": "",
        "id": "f9fb449a30553f7de1f227ae558d3e20"
    },
    {
        "author": "释法忠",
        "dynasty": "宋",
        "type": "诗",
        "rhythmic": "",
        "title": "颂古三首  其三",
        "preface": "",
        "paragraphs": [
            "二月春光景气浮，少年公子御街游。",
            "银床踞坐倾杯乐，三个孩童打马毬。"
        ],
        "notes": "",
        "id": "e3010049c4d6809908103d13deaeea97"
    },
    {
        "author": "释法忠",
        "dynasty": "宋",
        "type": "诗",
        "rhythmic": "",
        "title": "颂古五首  其一",
        "preface": "",
        "paragraphs": [
            "马驹蹴踏非驴事，要使儿孙脚下行。",
            "三日耳聋犹可怪，谩劳灼卜听虚声。"
        ],
        "notes": "",
        "id": "5b0ee5f44bfb25a2247f0f32a50db06b"
    },
    {
        "author": "释法忠",
        "dynasty": "宋",
        "type": "诗",
        "rhythmic": "",
        "title": "颂古五首  其二",
        "preface": "",
        "paragraphs": [
            "谛观五百生前事，不昧何如不落亲。",
            "因果历然殊可怕，人人尽道野狐精。"
        ],
        "notes": "",
        "id": "c32c46cabe54e8c17bec2d2477d1ceec"
    },
    {
        "author": "释法忠",
        "dynasty": "宋",
        "type": "诗",
        "rhythmic": "",
        "title": "颂古五首  其三",
        "preface": "",
        "paragraphs": [
            "展开两手当时说，大义流通满世间。",
            "莫谓入荒田不拣，而今到处草漫漫。"
        ],
        "notes": "",
        "id": "2d3639c8311db71b8167f72d420fc241"
    },
    {
        "author": "释法忠",
        "dynasty": "宋",
        "type": "诗",
        "rhythmic": "",
        "title": "颂古五首  其四",
        "preface": "",
        "paragraphs": [
            "曾到不曾到，且吃一杯茶。",
            "待客只如此，冷淡是僧家。"
        ],
        "notes": "",
        "id": "2ac9a717e14edb6d5d5561dca28a1756"
    },
    {
        "author": "释法忠",
        "dynasty": "宋",
        "type": "诗",
        "rhythmic": "",
        "title": "颂古五首  其五",
        "preface": "",
        "paragraphs": [
            "新妇骑驴阿家牵，草里寻常万万千。",
            "谁在后兮谁在先，不须特地苦加鞭。"
        ],
        "notes": "",
        "id": "a1b4d05d5bfc12e1c919284a156ad0d8"
    }
]