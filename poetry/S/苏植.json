[
    {
        "author": "苏植",
        "dynasty": "宋",
        "type": "诗",
        "rhythmic": "",
        "title": "岁在辛酉改元嘉泰庚伏之末拉亲友姚述之鲜长源黎元实逃暑南岩讲河朔故事也聪山主从游竟日因摘东坡山谷诗句集成四章题石壁以纪行",
        "preface": "",
        "paragraphs": [
            "江山松柏深复深，清风一榻抵千金。",
            "人间热恼无处洗，借我一庵聊洗心。",
            "世上功名何日是，我生百事常随缘。",
            "吟哦相对忌三伏，歌罢曲肱还醉眠。",
            "水边林下逢衲子，我亦来追六月凉。",
            "传得黄州新句法，茗搜文字响枯肠。",
            "作个生涯终未是，谁能铁里鬭铮铮。",
            "相看领会一谈胜，山自白云江自横。"
        ],
        "notes": "",
        "id": "df6a3405267c563205f74f43fcaed5fd"
    }
]