[
    {
        "author": "释道和",
        "dynasty": "宋",
        "type": "诗",
        "rhythmic": "",
        "title": "偈三首  其一",
        "preface": "",
        "paragraphs": [
            "一二三，四五六，碧眼胡僧数不足。",
            "泥牛入海过新罗，木马追风到天竺。",
            "天竺茫茫何处寻，补陀岩上问观音。",
            "普贤拍手呵呵笑，归去来兮秋水深。"
        ],
        "notes": "",
        "id": "c2eba80d03090112fec0493233e17b47"
    },
    {
        "author": "释道和",
        "dynasty": "宋",
        "type": "诗",
        "rhythmic": "",
        "title": "偈三首  其二",
        "preface": "",
        "paragraphs": [
            "观身实相，观佛亦然。",
            "这里见得，黄面瞿昙。",
            "隠身无地，其或渺漫。",
            "不分照顾，眉毛鼻孔。"
        ],
        "notes": "",
        "id": "a6519760fc5de59a3123a5d213e4849b"
    },
    {
        "author": "释道和",
        "dynasty": "宋",
        "type": "诗",
        "rhythmic": "",
        "title": "偈三首  其三",
        "preface": "",
        "paragraphs": [
            "欲渡巨海，必假方舟。",
            "橹棹俱全，风帆两便。",
            "夜观星月，昼视云山。",
            "万里之遥，一瞬可到。",
            "人心尽畏波涛险，未必被涛险似心。"
        ],
        "notes": "",
        "id": "41e91aeda1163ba8bfb065ed39dff577"
    },
    {
        "author": "释道和",
        "dynasty": "宋",
        "type": "诗",
        "rhythmic": "",
        "title": "题永明智觉寿禅师顶相",
        "preface": "",
        "paragraphs": [
            "慧日峰高秋色冷，钱塘江静月华明。",
            "寒光一烁周沙界，笔下看来未十成。"
        ],
        "notes": "",
        "id": "7c25cf3c4ba2967ad8c4b77221e33fae"
    }
]