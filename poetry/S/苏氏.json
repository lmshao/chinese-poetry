[
    {
        "author": "苏氏",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "乡人嫁娶重母党，虽我不肯将安云。"
        ],
        "notes": "",
        "id": "acc4beceebc46303cf926b55f3b0ac42"
    },
    {
        "author": "苏氏",
        "dynasty": "宋",
        "type": "词",
        "rhythmic": "万年欢",
        "title": "",
        "preface": "",
        "paragraphs": [
            "日暖霜红，画戟门开，锦筵歌振梁尘。",
            "正是慈闱熙熙，庆诞佳辰。",
            "象服鱼轩灿烂，喜高年、福禄长新。",
            "承颜处，朱紫相将，更兼华胄诜诜。",
            "家声未论王谢，有禁中颇牧，江左机云。",
            "雁字鸳行，雍容高步金门。",
            "况有子孙侍列，拥阶庭、玉洁兰薰。",
            "持芳醑，满酌瑶觞，竞祝遐寿千春。"
        ],
        "notes": "",
        "id": "cf4539db248fa9f82952150897924c4d"
    },
    {
        "author": "苏氏",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "一夜东风穿绣户，融融暖应佳时。",
            "春来何处最先知。",
            "平明堤上柳。",
            "染遍郁金枝。",
            "姊妹嬉游时节近，今朝应怨来迟。",
            "凭谁说与到家期。",
            "玉钗头上胜，留待远人归。"
        ],
        "notes": "",
        "id": "5805d7d104da4dcfcb002c60b651f9cf"
    },
    {
        "author": "苏氏",
        "dynasty": "宋",
        "type": "词",
        "rhythmic": "更漏子",
        "title": "",
        "preface": "",
        "paragraphs": [
            "小阑干，深院宇。",
            "依旧当时别处。",
            "朱户锁，玉楼空。",
            "一帘霜日红。",
            "弄珠江，何处是，望断碧云无际。",
            "凝泪眼，出重城。",
            "隔溪羌笛声。"
        ],
        "notes": "",
        "id": "a8381e2e8668b8ac4c241f236f50cc74"
    },
    {
        "author": "苏氏",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "孤馆深沈，晓寒天气。",
            "解鞍独自阑干倚。",
            "暗香浮动月黄昏，落梅风送沾衣袂。",
            "待写红笺，凭谁与寄。",
            "先教觅取嬉游地。",
            "到家正是早春时，小桃花下拼沈醉。"
        ],
        "notes": "",
        "id": "ca3a962121c3d1ef7c84e052380a8845"
    },
    {
        "author": "苏氏",
        "dynasty": "宋",
        "type": "词",
        "rhythmic": "长寿乐",
        "title": "",
        "preface": "",
        "paragraphs": [
            "微寒应候。",
            "望日远六远，阶蓂初秀。",
            "爱景欲挂扶桑，漏残银箭，杓回瑶斗。",
            "庆高闳此际，掌上一颗明珠剖。",
            "有令容淑德，归逢佳偶。",
            "到如今，昼锦满堂贵胄。",
            "荣耀，久步禁，一一金章绿绶。",
            "更值棠棣连阴，虎符熊轼，夹河分守。",
            "况青云咫尺，朝暮入承明后*看彩衣争献，兰盈玉酎。",
            "祝千龄，共指松椿比寿。"
        ],
        "notes": "",
        "id": "703d3c9b4a025d5c50893817f1f1d440"
    },
    {
        "author": "苏氏",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "星移斗转，玉蟾西下，渐觉东郊向晓。",
            "马嘶人语隔霜林，望千里、长安古道。",
            "珠宫姊妹，相逢方信，别后十分瘦了。",
            "上林归去正花时，争奈向、花前又老。"
        ],
        "notes": "",
        "id": "aa61645ef1cf0904501c1ccd433726fd"
    }
]