[
    {
        "author": "释仲安",
        "dynasty": "宋",
        "type": "诗",
        "rhythmic": "",
        "title": "颂古四首  其一",
        "preface": "",
        "paragraphs": [
            "法王法令没周遮，一片虚凝绝点瑕。",
            "槌下不开诸圣眼，几多骐骥困盐车。"
        ],
        "notes": "",
        "id": "fddfb65fde92dc01b40710fa2528f2b3"
    },
    {
        "author": "释仲安",
        "dynasty": "宋",
        "type": "诗",
        "rhythmic": "",
        "title": "颂古四首  其二",
        "preface": "",
        "paragraphs": [
            "百丈堂前辨野狐，紫罗帐里撒真珠。",
            "谁家别馆池塘里，一对鸳鸯水上浮。"
        ],
        "notes": "",
        "id": "e09724d5382bd844624dbc876dd2ad24"
    },
    {
        "author": "释仲安",
        "dynasty": "宋",
        "type": "诗",
        "rhythmic": "",
        "title": "颂古四首  其三",
        "preface": "",
        "paragraphs": [
            "一段风光画不成，洞房深处畅予情。",
            "频呼小玉元无事，只要檀郎认得声。"
        ],
        "notes": "",
        "id": "bdfe1412f2ee0a49b3e143cd2f61d8b7"
    },
    {
        "author": "释仲安",
        "dynasty": "宋",
        "type": "诗",
        "rhythmic": "",
        "title": "颂古四首  其四",
        "preface": "",
        "paragraphs": [
            "解劈当胸箭，因何只半人。",
            "为从途路晓，所以不全身。"
        ],
        "notes": "",
        "id": "8e07d8c5614519696dc6c383e4b1ffbb"
    }
]