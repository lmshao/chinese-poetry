[
    {
        "author": "苏良",
        "dynasty": "宋",
        "type": "诗",
        "rhythmic": "",
        "title": "咸淳乙丑良月同张彭二寅契游七星岩因以纪胜",
        "preface": "",
        "paragraphs": [
            "杖屦追随入翠蓬，玲珑一窍彻心胸。",
            "山罗斗宿英灵萃，地镇龙潜气势雄。",
            "碑藓犹涵周子泽，涧松仍有老包风。",
            "岁寒共约吾三友，要把清规踵二翁。"
        ],
        "notes": "",
        "id": "0c46340a332c9cae7126e61d6b3a18a1"
    },
    {
        "author": "苏良",
        "dynasty": "宋",
        "type": "诗",
        "rhythmic": "",
        "title": "再咏星岩",
        "preface": "",
        "paragraphs": [
            "曾闻娲氏补天漏，也记春秋石陨星。",
            "却讶端岩星错落，何时漂坠数峰青。"
        ],
        "notes": "",
        "id": "07b7a0100de70dad854a68324626c758"
    },
    {
        "author": "苏良",
        "dynasty": "宋",
        "type": "诗",
        "rhythmic": "",
        "title": "钓鼇台",
        "preface": "",
        "paragraphs": [
            "汗漫孤槎到海滨，荒阡触目尽忧薰。",
            "休粮未遇赤松子，采蕨终惭孤竹君。",
            "甚欲去寻东道主，只愁见谕北山文。",
            "秋风吹动归与兴，又隔扶胥一片云。"
        ],
        "notes": "",
        "id": "4493de92b3ad493fcbbe8b729f5b4237"
    },
    {
        "author": "苏良",
        "dynasty": "宋",
        "type": "诗",
        "rhythmic": "",
        "title": "竹隠精舍",
        "preface": "",
        "paragraphs": [
            "千古仪型竹隠堂，此身虽晦道弥光。",
            "轩裳不入山林梦，尘土难侵冰雪肠。",
            "清影雅宜梅共瘦，高风堪与菊同芳。",
            "斯文一派流传远，羞把庭槐祝二郎。"
        ],
        "notes": "",
        "id": "d12fb1f3d04a13adcd16840b62f51ce4"
    }
]