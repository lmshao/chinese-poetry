[
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一",
        "preface": "",
        "paragraphs": [
            "不落化门，扫除露布。",
            "拟觅行踪，铁蛇横卧。"
        ],
        "notes": "",
        "id": "0b5d872b2617acc4ce9e09f174453c3d"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其二",
        "preface": "",
        "paragraphs": [
            "世尊三昧，迦叶不知。",
            "迦叶三昧，阿难不知。",
            "只今礼拜烧香，且道是何三昧。"
        ],
        "notes": "",
        "id": "2141c792e5c8ab5928aaadcdd35f3859"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其三",
        "preface": "",
        "paragraphs": [
            "提持也提持不起，绝毫绝厘。",
            "抖擞也抖擞不下，如山如岳。",
            "恶，抹过小塘袈裟角。"
        ],
        "notes": "",
        "id": "19bb8e18cb76c96e5c9b06f5a09640d6"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其四",
        "preface": "",
        "paragraphs": [
            "目前机，向上著。",
            "掉臂因行，倾湫倒岳，须弥灯王踏不著。"
        ],
        "notes": "",
        "id": "718d8ccc4dfb18cae9b84c79ce311333"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其五",
        "preface": "",
        "paragraphs": [
            "思大一条脊梁硬似铁，被草绳轻轻一绊绊倒，至今草窠里头出头没。"
        ],
        "notes": "",
        "id": "38c521ee84ef81f586cee487b11fdd73"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其六",
        "preface": "",
        "paragraphs": [
            "释迦不出世，秤尾无星。",
            "达磨不西来，尺头有寸。",
            "峭巍巍处平坦垣，平坦坦处峭巍巍。"
        ],
        "notes": "",
        "id": "a49970542c880359ab517b52cc93ed96"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其七",
        "preface": "",
        "paragraphs": [
            "杨岐眼里睛，临济顶中髓。",
            "一不成，二不是。",
            "点著不来，白云万里。"
        ],
        "notes": "",
        "id": "6e380e5cd336c8fbb8c2e7d325a5cd32"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其八",
        "preface": "",
        "paragraphs": [
            "森罗及万象，一法之所印。",
            "昼见日，夜见星。",
            "松本直，棘本曲，如何是一法。",
            "一冬二冬，叉手当胸。"
        ],
        "notes": "",
        "id": "eee8544e0170f58716112874392a17bb"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其九",
        "preface": "",
        "paragraphs": [
            "错错，六载草绳空自缚。",
            "了了，开得眼来天大晓。",
            "古今天地，古今日月，古今星辰。",
            "剑去久矣，切忌刻舟。"
        ],
        "notes": "",
        "id": "7f35325b5d3f87b24f782f53b742a58e"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一〇",
        "preface": "",
        "paragraphs": [
            "马腹馿胎辊过来，通身满面是尘埃，谩将香水年年洗。",
            "有人续得末后句，许你亲见释迦老子。"
        ],
        "notes": "",
        "id": "8049d4a293681cea6de55724a8e3f87c"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一一",
        "preface": "",
        "paragraphs": [
            "大无外，小无内。",
            "南来北来，东倒西擂。",
            "不著佛求，不著法求。",
            "山中九十日，云外几千年。"
        ],
        "notes": "",
        "id": "a5a89900f8c51c46c43a5ee475ec3d53"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一二",
        "preface": "",
        "paragraphs": [
            "难难，几何般。",
            "易易，直下是。",
            "也不难，也不易。",
            "常忆江南二三月，鹧鸪啼在深花里。"
        ],
        "notes": "",
        "id": "6d4290d601c3f61c58ae274e34c01dc6"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一三",
        "preface": "",
        "paragraphs": [
            "八月十五，月圆当户。",
            "撩起便行，掀翻露布。",
            "长空云暗雨漫漫，一段光明无著处。"
        ],
        "notes": "",
        "id": "e0b761be4a1752d983f190df84906256"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一四",
        "preface": "",
        "paragraphs": [
            "捻聚也在我，放开也在我。",
            "三九二十七，菩提涅槃，真如解脱。"
        ],
        "notes": "",
        "id": "bf72155d2ee75f3737339eaccb650093"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一五",
        "preface": "",
        "paragraphs": [
            "巢知风，穴知雨。",
            "衲僧未学先知，浄慈不敢相许。",
            "发机须是千钧弩。"
        ],
        "notes": "",
        "id": "05512058d3afc1a5e3f318c0ef5e11c6"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一六",
        "preface": "",
        "paragraphs": [
            "说法不应机，总是非时语。",
            "长至令辰，天清地宁。"
        ],
        "notes": "",
        "id": "f8bff9a28ff6085963b66953f26dd86f"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一七",
        "preface": "",
        "paragraphs": [
            "说不到处，一句是一句。",
            "行不到处，一步是一步。",
            "行到说到，一状领过。",
            "缺齿老臊胡，嵩山破灶堕。"
        ],
        "notes": "",
        "id": "ff4c29d6d63623048058d2ed1b049f10"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一八",
        "preface": "",
        "paragraphs": [
            "若唤作拄杖子，埋没己灵。",
            "不唤作拄杖子，辜负先圣。"
        ],
        "notes": "",
        "id": "9723c705534d1f413d1e079248bff5c6"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一九",
        "preface": "",
        "paragraphs": [
            "元正新改旦，举则旧公案。",
            "料掉没交涉，闰年春色晚。"
        ],
        "notes": "",
        "id": "10f6b76785d725560b009db49a413720"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其二〇",
        "preface": "",
        "paragraphs": [
            "欲见太平，须拨乱乾坤。",
            "欲求知己，须掀翻海岳。",
            "浄慈没者闲工夫，端坐受供养，施主长安乐。"
        ],
        "notes": "",
        "id": "982449ac281b367e95ae8a0e8a7ea5c3"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其二一",
        "preface": "",
        "paragraphs": [
            "大尽小尽，三年一闰。",
            "全提半提，眼上安眉。",
            "有誵讹，没巴鼻。",
            "放过一著，落在第二。"
        ],
        "notes": "",
        "id": "cdf1b3e8bf01b0c742c60d94ec24a4d2"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其二二",
        "preface": "",
        "paragraphs": [
            "马祖升堂，百丈卷席。",
            "浄慈看来，寸不如尺。"
        ],
        "notes": "",
        "id": "2c3461e63ab4947680722dcb7b202855"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其二三",
        "preface": "",
        "paragraphs": [
            "群阴剥尽，一阳来复。",
            "拄杖子随乡入俗，六六不成三十六。"
        ],
        "notes": "",
        "id": "2206dc2a0b6828fbc8d41a40ce8c4a8e"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其二四",
        "preface": "",
        "paragraphs": [
            "昨夜送残年，今朝贺新岁。",
            "无量法门，百千三昧，又是从头起。"
        ],
        "notes": "",
        "id": "d3c90435d46d3fd8f7f535bb8f656801"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其二五",
        "preface": "",
        "paragraphs": [
            "果满菩提圆，花开世界起。",
            "为复神通妙用，为复法尔如然。",
            "将谓春归无觅处，不知移向此中来。"
        ],
        "notes": "",
        "id": "9a45e5fe8921b77c5d5a83961d35f239"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其二六",
        "preface": "",
        "paragraphs": [
            "才有所重，便成窠臼。",
            "山僧只管打开，诸人只管坐断。",
            "暂时安在暗窗前，明日与君重计算。"
        ],
        "notes": "",
        "id": "ccdb9885ed6b3d339e5854116fae95a8"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其二七",
        "preface": "",
        "paragraphs": [
            "新年佛法有，一举四十九。",
            "新年佛法无，东壁挂葫芦。",
            "今日重关还巨辟，几多春色满江湖。"
        ],
        "notes": "",
        "id": "e93523ca5aad5301203a5e7cc92dd8e1"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其二八",
        "preface": "",
        "paragraphs": [
            "四月八日生，二月半入灭。",
            "虽然生灭元空，正是全提时节，珊瑚枝枝撑著月。"
        ],
        "notes": "",
        "id": "67f1b88852e00fd44a7d9774af4043ec"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其二九",
        "preface": "",
        "paragraphs": [
            "云门行棒，不可放过。",
            "香山礼拜，放过不可。",
            "从来献佛，不在香多。"
        ],
        "notes": "",
        "id": "604ef779bc56c5b7ef88b3869943fdfe"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其三〇",
        "preface": "",
        "paragraphs": [
            "丛林纪纲，衲僧巴鼻。",
            "词锋若差，乡关万里。"
        ],
        "notes": "",
        "id": "aa96343a10755cf579a57f3bfb2234ea"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其三一",
        "preface": "",
        "paragraphs": [
            "未举步前踏著，未开口前道著。",
            "道著踏著，四海浪平，百川潮落。"
        ],
        "notes": "",
        "id": "cb75d52d5bc58caab50982cdbc18c8c9"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其三二",
        "preface": "",
        "paragraphs": [
            "富贵却易，雪中断却娘生臂。",
            "贫穷却难，觅心无处更何安。",
            "难难，夜来风色紧，孤客已先寒。"
        ],
        "notes": "",
        "id": "c04c484a179f6e1bda128fcf92c76ef6"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其三三",
        "preface": "",
        "paragraphs": [
            "一法若有，山河大地平沈。",
            "万法若无，森罗万像显焕。",
            "旧岁今宵去，去去实不去。",
            "新年明日来，来来实不来。",
            "一法万法，新年旧年。",
            "大地全收，千差一举。",
            "绝去来，没回互。",
            "回时更相涉，不尔依位住。"
        ],
        "notes": "",
        "id": "0c7526d9af5600da81ef04aa90ef96c8"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其三四",
        "preface": "",
        "paragraphs": [
            "云从龙，风从虎，圣人作而万物覩。",
            "须弥槌，虚空鼓，而以音声为佛事。"
        ],
        "notes": "",
        "id": "71f6cde938b7ee53cf0b8888d947c237"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其三五",
        "preface": "",
        "paragraphs": [
            "百灯千灯，从一灯起。",
            "有处动地放光，无处放光动地。",
            "问讯灯明如来，惯打者般行市。"
        ],
        "notes": "",
        "id": "4715908d2096860286826a82c7a07d2e"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其三六",
        "preface": "",
        "paragraphs": [
            "五日不升堂，三八不入室。",
            "供是众人办，饭是借米吃。"
        ],
        "notes": "",
        "id": "c14ab17cbc7911de28b39c64e9c34dea"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其三七",
        "preface": "",
        "paragraphs": [
            "炎炎普热，纷纷下雪。",
            "百丈耳聋，黄檗吐舌。"
        ],
        "notes": "",
        "id": "98270ef5063bd6c75e95dabab63712e4"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其三八",
        "preface": "",
        "paragraphs": [
            "新年头，旧年尾。",
            "第一句下明宗旨，三世诸佛不知有。",
            "是第二句，貍奴白牯却知有。"
        ],
        "notes": "",
        "id": "fc3bdd881ef44d8c5435fcb558ac8218"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其三九",
        "preface": "",
        "paragraphs": [
            "风潇潇，雨潇潇。",
            "黑漫漫，明皎皎。",
            "过去灯明佛，面皮厚多少。"
        ],
        "notes": "",
        "id": "5eb92db5b26f104beaa4f3779ded32d8"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其四〇",
        "preface": "",
        "paragraphs": [
            "向下转去，谁不知有。",
            "向上转去，如十日并照。"
        ],
        "notes": "",
        "id": "ce90ce58330d3cc6a96d4ac36a826168"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其四一",
        "preface": "",
        "paragraphs": [
            "六祖不会，谁云卞璧无瑕颣。",
            "达磨不识，生铁蒺藜当面掷。",
            "碓捣磨磨，风吹日炙，无位真人汗滴滴。"
        ],
        "notes": "",
        "id": "6a0b7e247523cc0d05dbe05874424f79"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其四二",
        "preface": "",
        "paragraphs": [
            "唯一坚密身，一切尘中现。",
            "近见不如远闻，千闻不如一见。",
            "西风一阵来，落叶两三片。"
        ],
        "notes": "",
        "id": "d67c035c72463d25d147e2c4846dfa94"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其四三",
        "preface": "",
        "paragraphs": [
            "青天白日，閙市人多。",
            "鸟道玄途，龙门客少。",
            "目前机，顶门窍，一语不来，三十年后。"
        ],
        "notes": "",
        "id": "12f4739c69eae8707ba54f7917889c90"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其四四",
        "preface": "",
        "paragraphs": [
            "用东山暗号，虎头戴角出荒草。",
            "唱少林一曲，六六不成三十六。",
            "看不足，听不足，断弦须是鸾胶续。"
        ],
        "notes": "",
        "id": "f0cf0458f3ad51b6f0f315e2efeb9721"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其四五",
        "preface": "",
        "paragraphs": [
            "日南长至，第一义谛。",
            "未举先行，讨甚巴鼻。",
            "鲇鱼上竹竿，一日一万里。"
        ],
        "notes": "",
        "id": "2013631f0f51ef8ad66d200e045542bf"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其四六",
        "preface": "",
        "paragraphs": [
            "十字街头，大圆觉海。",
            "逐色随声，家风落頼。",
            "讨甚西天样子，一任东倒西擂。"
        ],
        "notes": "",
        "id": "d1fff82aa1786073fabd1706db8060c8"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其四七",
        "preface": "",
        "paragraphs": [
            "九旬过半，见成公案。",
            "明眼衲僧，打叠不办。",
            "万寿枣子浑仑吞，打鼓普请诸人看。",
            "看看，睦州担板。"
        ],
        "notes": "",
        "id": "482416cc71f350f282b25d6804ad9e72"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其四八",
        "preface": "",
        "paragraphs": [
            "祖师不来，曹溪路上生深棘。",
            "善财别后，楼阁门前草自青。",
            "直下穿过髑髅，换却眼睛。",
            "欲入洪波里，须是弄潮人。"
        ],
        "notes": "",
        "id": "182bbad730880e467d2a013eb93d9218"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其四九",
        "preface": "",
        "paragraphs": [
            "钟声才动鼓声催，看取如今是甚时。",
            "閙浩浩中静悄悄，须臾小立是便宜。"
        ],
        "notes": "",
        "id": "f32e4483ce9e1a2a289b1d2435ce3183"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其五〇",
        "preface": "",
        "paragraphs": [
            "善行无辙迹，善系无绳缚。",
            "二大老突出本分钳锤，不劳余刃。",
            "丛林后世，追风捕影。",
            "要见古人，远之远矣。"
        ],
        "notes": "",
        "id": "f6b061fc7c8dafc3fce80015c1c3f619"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其五一",
        "preface": "",
        "paragraphs": [
            "识得一，万事毕，上下四维无等匹。",
            "张公醉倒街头，元是李公吃酒，置之莫问。",
            "拽占波国与新罗国鬭额，是何境界。",
            "举头天外看，谁是我般人。"
        ],
        "notes": "",
        "id": "3637a0fa04af82f91b2efa4096a3d9dd"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其五二",
        "preface": "",
        "paragraphs": [
            "真正举扬，人荒道绝。",
            "随家丰俭，尺短寸长。",
            "衲僧门下有价数，没商量。",
            "一夜落花雨，满城流水香。"
        ],
        "notes": "",
        "id": "1ff88a8d1edcdd2335675593844aeb0d"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其五三",
        "preface": "",
        "paragraphs": [
            "尽山河大地，只作一句道却。",
            "普使有情无情，同向句下明宗。"
        ],
        "notes": "",
        "id": "78b0adf90fb22210043c4cf182cc53b9"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其五四",
        "preface": "",
        "paragraphs": [
            "从上以来，无不知有，因甚被渠一把把定。",
            "不把定，裂破重关，行摩竭令。"
        ],
        "notes": "",
        "id": "abd5163cdfbabee920cb80f56878074d"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其五五",
        "preface": "",
        "paragraphs": [
            "千圣头边，星移斗换。",
            "八面绝遮拦，打鼓普请看。"
        ],
        "notes": "",
        "id": "5bdf4db27c910f269cc356cae9e21ac2"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其五六",
        "preface": "",
        "paragraphs": [
            "过去一年复一年，未来一日是一日。",
            "拶到力尽神疲，依旧正好著力。"
        ],
        "notes": "",
        "id": "fc0e6bbc3247c9d34832370f96f21071"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其五七",
        "preface": "",
        "paragraphs": [
            "默默，无上菩提从此得。",
            "了了，金鸡一拍扶桑晓。",
            "衲僧门下，二俱漏逗。"
        ],
        "notes": "",
        "id": "4e864512b000adebd9649a3d30319da0"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其五八",
        "preface": "",
        "paragraphs": [
            "不用低头，思量难得。",
            "物有定价，钱是足陌。"
        ],
        "notes": "",
        "id": "adced472b14102dde0ab341cb87548f7"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其五九",
        "preface": "",
        "paragraphs": [
            "菊花开时是重阳，又言九日是重阳。",
            "西风无帽落，西风索索。",
            "南山何处是，南山苍苍。",
            "恁么也得，不恁么也得。",
            "仰面不见天，低头不见地。",
            "谁知远烟浪，别有好商量。"
        ],
        "notes": "",
        "id": "08afe142a3f4784ca8339c95605f8c38"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其六〇",
        "preface": "",
        "paragraphs": [
            "适间从僧堂中来，人人如白衣拜相。",
            "少间从法堂下去，个个如昼锦还乡。"
        ],
        "notes": "",
        "id": "42184361bf6f5203a4ec1cc6af9b9a2e"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其六一",
        "preface": "",
        "paragraphs": [
            "天地与我同根，万物与我一体。",
            "竖四横三，横三竖四。",
            "全无巴鼻，讨甚巴鼻，阳气发时无硬地。"
        ],
        "notes": "",
        "id": "fadb8b5a691b7ebfedd46a76c2f2303e"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其六二",
        "preface": "",
        "paragraphs": [
            "河清海晏，天平地成，佛手遮不得。",
            "凿井而饮，耕田而食，帝力何有哉。"
        ],
        "notes": "",
        "id": "cfe311779ddfc17b09837a950c3d3227"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其六三",
        "preface": "",
        "paragraphs": [
            "雪窦雪寒，雪山雪寒。",
            "悟与未悟时，大地铁一团，不妨北斗面南看。"
        ],
        "notes": "",
        "id": "649c4485d8cb27884643e09381b4d619"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其六四",
        "preface": "",
        "paragraphs": [
            "含珠林上碧崔嵬，曾入仁皇梦里来。",
            "今日恩从九天下，无边刹海走风雷。"
        ],
        "notes": "",
        "id": "6daf835a735fbcae4fe25f662668e656"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其六五",
        "preface": "",
        "paragraphs": [
            "达磨九年面壁，不敢正眼觑著。",
            "神光三拜而立，至竟何曾踏著。",
            "觑著踏著，彩石渡头看，陈年断贯索。"
        ],
        "notes": "",
        "id": "a50ca31e24b7660d64fe0a0d0fb1dc6c"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其六六",
        "preface": "",
        "paragraphs": [
            "说心说性，说玄说妙，雪窦者里是小家恶口。",
            "学佛学法，学禅学道，诸人分上是鹘突布衫。",
            "秦不收，汉不管。",
            "闲来石上从头数，得到清平有几人。"
        ],
        "notes": "",
        "id": "e21a4035a3f414a7a4df2b2cc55041e2"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其六七",
        "preface": "",
        "paragraphs": [
            "贞女不著嫁时衣，好儿不使分时财。",
            "只如一夏九十日，切忌坐在者里。"
        ],
        "notes": "",
        "id": "73fa756d684a7e4247aa5a5cf8993e82"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其六八",
        "preface": "",
        "paragraphs": [
            "一番两番新雨过，前村后村年已熟。",
            "试问蒲团上打坐，何如催人打禾谷。"
        ],
        "notes": "",
        "id": "f80bb7a7e3d2738001b1b84ac9ca5774"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其六九",
        "preface": "",
        "paragraphs": [
            "难难，几何般。",
            "时节难，道路难。",
            "贫穷布施难，富贵学道难。",
            "难难，达磨不会，大难大难。"
        ],
        "notes": "",
        "id": "f2ddfd8abde78c1cd562185231684b0d"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其七〇",
        "preface": "",
        "paragraphs": [
            "物理有代谢，时节不相饶。",
            "西家君子道长，东家小人道消。"
        ],
        "notes": "",
        "id": "3fb099ba0635ff12291050f69c3244c8"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其七一",
        "preface": "",
        "paragraphs": [
            "了了了，家近扶桑最先照。",
            "知知知，一双红杏换消梨。",
            "莫莫莫，金鸡啄破瑠璃壳。",
            "住住住，凤栖不在梧桐树。",
            "过者四重关了，五里牌在郭门外。"
        ],
        "notes": "",
        "id": "406f67c1e893bb5322a7f99b9c9304a5"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其七二",
        "preface": "",
        "paragraphs": [
            "客从远方来，遗我径寸璧。",
            "中有四个字，字字无人识。",
            "且道是甚么字，天子万年。"
        ],
        "notes": "",
        "id": "b67d9239a2171120ba92d99343e8b16c"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其七三",
        "preface": "",
        "paragraphs": [
            "放出焦尾大虫，咬杀南山猛虎。",
            "动地号悲风，白日无行路。",
            "笑中摆手出长安，拶得虚空筋骨露，流水落花拦不住。"
        ],
        "notes": "",
        "id": "26b10be7c98010b7c619039772b722b2"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其七四",
        "preface": "",
        "paragraphs": [
            "天平地平，河满井满。",
            "临济口门窄，德山棒头短。",
            "铁蒺藜，黄金弹。",
            "直下来也，急著眼看。"
        ],
        "notes": "",
        "id": "7f34e5c56f28cdf2b7224b6dfbe5bd43"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其七五",
        "preface": "",
        "paragraphs": [
            "二千年前旧公案，九十日夏过一半。",
            "雪窦道得十成，犹亏一半。",
            "诸人全身担荷，未搆一半。",
            "灵利汉不赴两头不住中间。"
        ],
        "notes": "",
        "id": "035dbce27b5f2db0bd3e3ce2102a8aaf"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其七六",
        "preface": "",
        "paragraphs": [
            "咄咄咄，力□希。",
            "大慈知处，雪窦不知。",
            "雪窦知处，大慈不知。"
        ],
        "notes": "",
        "id": "a3a2d27bab400679764fe686d26c837a"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其七七",
        "preface": "",
        "paragraphs": [
            "极小同大，极大同小。",
            "官路行人少，私酒醉人多。",
            "风前三三两两，不妨水云自若。"
        ],
        "notes": "",
        "id": "4a8b9e4787c41a3e62ead3da45112417"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其七八",
        "preface": "",
        "paragraphs": [
            "飞雪亭前水，妙高声顶云。",
            "云有出山势，水无投涧声。"
        ],
        "notes": "",
        "id": "c1e3d0d40eab3389e956abc4ce21a11c"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其七九",
        "preface": "",
        "paragraphs": [
            "你若坐时我须立，我若立时你须坐。",
            "黄面老瞿昙，透者些不过。"
        ],
        "notes": "",
        "id": "6540266b67830282c905bddc473b649a"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其八〇",
        "preface": "",
        "paragraphs": [
            "用毗卢正印，揭仲尼日月。",
            "一字不著画，八字无两丿。"
        ],
        "notes": "",
        "id": "a79156b68f47549b53433bec1d47bfd9"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其八一",
        "preface": "",
        "paragraphs": [
            "善言言者，言所不能言。",
            "善迹迹者，迹所不能迹。",
            "明眼衲僧，撞墙撞壁。"
        ],
        "notes": "",
        "id": "d09b5f1f7b8ad5f2cae3428f22a829df"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其八二",
        "preface": "",
        "paragraphs": [
            "大机圆应，大用现前。",
            "斩新日月，特地乾坤，知恩方解报恩。"
        ],
        "notes": "",
        "id": "525ab7b96e5238e008bfbf32a96eea10"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其八三",
        "preface": "",
        "paragraphs": [
            "多子塔前，平分半座。",
            "险崖句里，水泄不通，风从虎兮云从龙。"
        ],
        "notes": "",
        "id": "9b7973e71803fb12cfa55598b718014f"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其八四",
        "preface": "",
        "paragraphs": [
            "五月五，天中节。",
            "尽大地人，无不向门头户底呪土书符。",
            "育王门下，身心一如，身外无余。",
            "四明山色开画图。"
        ],
        "notes": "",
        "id": "d9252dbc6f30d436cbaeb732ec8cbab5"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其八五",
        "preface": "",
        "paragraphs": [
            "人间九月又九日，善财去后无消息。",
            "何止门前草自青，黄花满地成狼藉。",
            "六祖不会，达磨不识。",
            "大藏小藏，尽从者里流出。"
        ],
        "notes": "",
        "id": "ab99215c38ce074708cc8b71ba5d161b"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其八六",
        "preface": "",
        "paragraphs": [
            "入山还出山，铁壁复铁壁。",
            "衲僧门下，不消一击。",
            "黄面瞿昙，散宅亡家。",
            "尽大地人，眼横鼻直。"
        ],
        "notes": "",
        "id": "11c93c810e81701ba6ac90a473b6416c"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其八七",
        "preface": "",
        "paragraphs": [
            "六殊胜地，无越此山极殊胜。",
            "八吉祥中，唯有今朝最吉祥。",
            "于殊胜中显殊胜，于吉祥中显吉祥。",
            "万年千载寿，一瓣九天香。"
        ],
        "notes": "",
        "id": "e557821bb8043ca066434d5d4f71c360"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其八八",
        "preface": "",
        "paragraphs": [
            "控佛祖大机，廓人天正眼，便恁么去。",
            "入得育王门，要见育王人，远之又远。",
            "试看海上明公秀，何似堂中首座简。"
        ],
        "notes": "",
        "id": "465e988116e9eaef4b2091bf9a2228b8"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其八九",
        "preface": "",
        "paragraphs": [
            "牛头横说竖说，不知有向上关棙。",
            "兴化在大觉棒下，见临济先师于黄檗处吃棒底道理。",
            "狮子咬人，韩獹遂块。"
        ],
        "notes": "",
        "id": "5e36c7e7bfebe154b49a8ae6c0c069db"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其九〇",
        "preface": "",
        "paragraphs": [
            "雪峰辊毬，秘魔擎杈。",
            "德山行棒，临济下喝，诸大老何用许多气力。",
            "山僧寻常只是因风吹火，今日失利。"
        ],
        "notes": "",
        "id": "3aa3fdfa5e5e986a4175d8381b36d71e"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其九一",
        "preface": "",
        "paragraphs": [
            "行罗汉慈，破劫贼故。",
            "行菩萨慈，安众生故。",
            "行如来慈，续慧命故。",
            "行平等慈，又且如何。",
            "岭云海月俱耕徧，拽耙拕犁卒未休。"
        ],
        "notes": "",
        "id": "2a2c19e31cfd5355b4f2db42e76a135f"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其九二",
        "preface": "",
        "paragraphs": [
            "达磨面壁，云门念七。",
            "玉本无瑕，雕文丧德。"
        ],
        "notes": "",
        "id": "19caf16ac5d4c645286a5a947df142cc"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其九三",
        "preface": "",
        "paragraphs": [
            "画龙看头，画蛇看尾。",
            "雪山冷坐六年，此处无金二两。",
            "少林面壁九年，俗人沽酒三升。",
            "向道莫行山下路，果然猿呌断肠声。"
        ],
        "notes": "",
        "id": "38b7c784795388f2f65b98b05d55a203"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其九四",
        "preface": "",
        "paragraphs": [
            "南屏山高，西湖水急。",
            "还闻偃溪水声么，从者里入。"
        ],
        "notes": "",
        "id": "1d8b601bd93c96cbacdd49cb00a5a8fa"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其九五",
        "preface": "",
        "paragraphs": [
            "坐断天下人舌头，诸佛不知。",
            "捩转天下人鼻孔，达磨不识。",
            "人天俨临，皇帝有𠡠。"
        ],
        "notes": "",
        "id": "4af31478b4983f715e542810d7326175"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其九六",
        "preface": "",
        "paragraphs": [
            "建立法幢，扶持法社。",
            "左之右之，风流儒雅。",
            "全卷全舒珠走盘，正法眼藏增高价。"
        ],
        "notes": "",
        "id": "7f1860f65213179dfa83470898210b0d"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其九七",
        "preface": "",
        "paragraphs": [
            "彩仪仙仗五云间，只作先皇旧日看。",
            "莫道空余弓剑在，威风凛凛逼人寒。"
        ],
        "notes": "",
        "id": "347f3446d245f7e200b03a72c8a3fa43"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其九八",
        "preface": "",
        "paragraphs": [
            "吾佛广大华藏海，法随法行随建立。",
            "此宝华王狮子座，上有宝盖从天垂。",
            "古来宝积长者子，手持此盖同供佛。",
            "佛以智慧威神力，一一宝盖合为一。",
            "南山去天尺五近，王城不异毗耶城。",
            "彼时心即此时心，以此庄严作佛事。",
            "彩幢宝旛杂金碧，间见层出生光辉。",
            "犹如微风吹萎花，而复更雨新好者。",
            "仰观三千大千界，于此盖中悉充徧。",
            "一一世界既亦尔，线蹊针孔无不然。",
            "岂止一佛与二佛，尽十方佛现其中。",
            "广长舌相炽然说，万法一法靡不周。",
            "皇上心与佛心通，皇上寿与南山齐。",
            "无负此恩与此盖，臣心有如此山尔。"
        ],
        "notes": "",
        "id": "25c9ddb9824601c3fb48977fba490784"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其九九",
        "preface": "",
        "paragraphs": [
            "如来禅祖师意，一不成二不是。",
            "直下拶得行，转得身吐得气。",
            "又何待鼇山店上，古佛庙前，方始瞥地。"
        ],
        "notes": "",
        "id": "299e854f5e721036ba9a6328bb3a7107"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一〇〇",
        "preface": "",
        "paragraphs": [
            "十字街头石幢子，无你遮护处。",
            "一声江上侍郎来，无你回避处。",
            "衲僧家朝出暮入，脚前脚后也须子细。",
            "忽然筑著磕著，浄慈拄杖别有分付。"
        ],
        "notes": "",
        "id": "fb6202df99e32f1a2144c80f227a5e8d"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一〇一",
        "preface": "",
        "paragraphs": [
            "六年冷坐，九年面壁。",
            "碓捣东南，磨推西北。"
        ],
        "notes": "",
        "id": "70206e5bec3b58a6cbb63a21160eb3f8"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一〇二",
        "preface": "",
        "paragraphs": [
            "风不鸣条，雨不破块。",
            "尘尘刹刹全彰，总是大人境界。",
            "北极高照南山外。"
        ],
        "notes": "",
        "id": "3809b7f87d23ba91962c902fde904358"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一〇三",
        "preface": "",
        "paragraphs": [
            "税阇黎用影身术，老曹山用缚虎机。",
            "且道那里是他吃酒处。"
        ],
        "notes": "",
        "id": "24d93d8fd48c03c80df98f9ccd38c081"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一〇四",
        "preface": "",
        "paragraphs": [
            "人有南北，道无南北。",
            "上中下座，虚空逼塞。",
            "其中有一人半人肯去，说甚开粥相待。",
            "南山别甑炊香，未为分外。"
        ],
        "notes": "",
        "id": "272e78d6bfb4891bf4223776d232a1d2"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一〇五",
        "preface": "",
        "paragraphs": [
            "写王公符，用商君令。",
            "师多鬼乱，药多病甚。"
        ],
        "notes": "",
        "id": "dc7e31f8e1657c30b09feb1d60def879"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一〇六",
        "preface": "",
        "paragraphs": [
            "閙市无人，龙门有客。",
            "漆桶相揩，浑无轨则。",
            "一时辊入草窠中，尽西湖之西，北山之北。",
            "山上鲤鱼，南山白额。"
        ],
        "notes": "",
        "id": "6eb6de6161b9e005d7b51bbc3a0af8d6"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一〇七",
        "preface": "",
        "paragraphs": [
            "一法若有，脱罗笼处万象平沉。",
            "万法若无，没遮护时红尘满地。",
            "如孤云行空，如寒月即水。",
            "拟从于此觅云山，何啻白云千万里。"
        ],
        "notes": "",
        "id": "4c42ac780bfeb3bfe8304fbe4dfdfa34"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一〇八",
        "preface": "",
        "paragraphs": [
            "水清月现，动随影转。",
            "水清月不现，背手新罗箭。",
            "踏翻水碗便行，堕在解脱深坑。",
            "三大老，总似闭目中秋坐。",
            "只知第二月，如何是第一月。"
        ],
        "notes": "",
        "id": "2a1a4ad9bb7007f1f43e921be5588c48"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一〇九",
        "preface": "",
        "paragraphs": [
            "相逢不拈出，犹是东山左边底。",
            "举意便知有，又是方庵外边事。",
            "南山快便难逢，声东击西。",
            "持方入圆，贵要诸人知有。",
            "一点成龙两处全，何如兄弟添十字。"
        ],
        "notes": "",
        "id": "c609cd61c1503586b616ff98abcd6a48"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一一〇",
        "preface": "",
        "paragraphs": [
            "九日已无黄栗糕，十日依然有黄菊。",
            "何须九日记重阳，黄花开时意自足。",
            "东篱若谓见南山，鹞子已过新罗国。"
        ],
        "notes": "",
        "id": "5145cc9d130eaf7526c2ca8f973abf9e"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一一一",
        "preface": "",
        "paragraphs": [
            "日南长至，吉无不利。",
            "冻破泥团，花开碓嘴。"
        ],
        "notes": "",
        "id": "63dc30a31f8982a533e6c3d4375d16b3"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一一二",
        "preface": "",
        "paragraphs": [
            "祖师意，百草头。",
            "衲僧眼，拄杖头。",
            "得路塞路，看楼打楼，须知众穴一毫收。"
        ],
        "notes": "",
        "id": "15257619fee74eb85c33415939fb6e1f"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一一三",
        "preface": "",
        "paragraphs": [
            "大辩若讷，大巧若拙。",
            "如说而行，如行而说。",
            "只如行说不到时如何，潇洒谿山，一天风月。"
        ],
        "notes": "",
        "id": "e31288df2fc111c6b3c77d3b8a9b1690"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一一四",
        "preface": "",
        "paragraphs": [
            "唱新丰曲，风清古格。",
            "声前转调入无生，恰应云门腊月拍。",
            "无影树下，古渡头边。",
            "要知东谷末后句子，须待洞水逆流。"
        ],
        "notes": "",
        "id": "635d99825d176f7c502acd4699a5ec76"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一一五",
        "preface": "",
        "paragraphs": [
            "世事悠悠，不如山丘。",
            "卧藤萝下，块石枕头。"
        ],
        "notes": "",
        "id": "df1b6c976ff237a0ab5ee40c80d9deff"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一一六",
        "preface": "",
        "paragraphs": [
            "忽地晴天霹雳声，禹门三级浪滂澎。",
            "几多头角成龙去，𫚥蟹徒劳努眼睛。"
        ],
        "notes": "",
        "id": "e182505e981bd0fd2af6e2f1340f8270"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一一七",
        "preface": "",
        "paragraphs": [
            "一句语具三玄门，一玄门具三要路。",
            "直下重重透彻，许你纵横十字。"
        ],
        "notes": "",
        "id": "1cb3ace30bc82f022a43a74ec4b0faae"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一一八",
        "preface": "",
        "paragraphs": [
            "一升三合，拄杖头边。",
            "万水千山，草鞋跟底。",
            "未言先领，谁家灶里无烟。",
            "撩起便行，是处井中有水。",
            "莫道空来又空去，许多途路不相辜。"
        ],
        "notes": "",
        "id": "036c29bfa6fe6c472d08667aa107f675"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一一九",
        "preface": "",
        "paragraphs": [
            "花添锦上几重重，针劄将来不露锋。",
            "佛手分明遮不得，盖天盖地显吾宗。"
        ],
        "notes": "",
        "id": "5fcad964b2424b81f9f9dcca01b727a2"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一二〇",
        "preface": "",
        "paragraphs": [
            "朝看东南，暮看西北。",
            "一见便见，一得永得。",
            "灵云谩道见桃花，临济未是白拈贼。"
        ],
        "notes": "",
        "id": "a318e3dc48b036bf87ba52949487199a"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一二一",
        "preface": "",
        "paragraphs": [
            "秘魔擎杈，鲁祖面壁。",
            "官路不行，拗曲作直。",
            "一日不作，一日不食。"
        ],
        "notes": "",
        "id": "d5ed1e4e14b0608a3051ae7d911aaa6f"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一二二",
        "preface": "",
        "paragraphs": [
            "目前机，量外事。",
            "巢知风，穴知雨。",
            "百炼钢，千钧弩。",
            "拟不拟，箭后路。"
        ],
        "notes": "",
        "id": "c16a6170552fc18b4668f9d5b5da0ebc"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一二三",
        "preface": "",
        "paragraphs": [
            "世界恁么热，今日何似昨日。",
            "庭柯一叶落，前秋不觉后秋。",
            "通方达士未举先知，不是俊流徒劳啗啄。"
        ],
        "notes": "",
        "id": "12c9d6f6c9dbf9c319ce7f6229386955"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一二四",
        "preface": "",
        "paragraphs": [
            "拨开若耶谿上云，高挂峨嵋峰顶月。",
            "大用不存轨则，瞎人何止一城。",
            "无毫发间，无前后际。",
            "只今吴越令行，恼乱春风未已。"
        ],
        "notes": "",
        "id": "6b612e90ccae6d15884a5ccb41281978"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一二五",
        "preface": "",
        "paragraphs": [
            "有则水里月，无则形名兆。",
            "即此是达磨眼睛，亦谓之衲僧顶门窍。"
        ],
        "notes": "",
        "id": "033997742d3aec9bfa2a96480c8e4d79"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一二六",
        "preface": "",
        "paragraphs": [
            "东去西去，脚头脚尾没回互。",
            "南来北来，铁壁银山尽豁开。",
            "拟即失，动即乖。",
            "试看杨岐跨馿，何似玄沙斫牌。"
        ],
        "notes": "",
        "id": "162db8bd9083342243128d3e5d5594f1"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一二七",
        "preface": "",
        "paragraphs": [
            "吾佛舒广长舌相，不即此座亦不离。",
            "尔时宝积诸长者，持七宝盖而献佛。",
            "如庵道人道机熟，今亦即色以明心。",
            "攒花簇锦出新好，而以组绣作佛事。",
            "一一针孔一世界，一一花叶一如来。",
            "森罗万象影重重，莫不一法之所印。",
            "此座非高亦非广，此被非阔亦非狭。",
            "舒即大千悉弥满，收入微尘不迫窄。",
            "譬如随色摩尼珠，是被光明亦如是。",
            "昼夜常转如是轮，须弥灯王为作证。"
        ],
        "notes": "",
        "id": "fc4f901175d0fcf842651ce7dad417f9"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一二八",
        "preface": "",
        "paragraphs": [
            "燃无尽灯，示无尽意。",
            "藕丝窍里逗须弥，蟭螟眼中放夜市。"
        ],
        "notes": "",
        "id": "bf77ce4e3c10e2d90ca5b4c3926f44e0"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一二九",
        "preface": "",
        "paragraphs": [
            "一句绝离微，浑仑无缝罅。",
            "善财七日寻觅不得，赵州五年分疎不下。",
            "灵山今日，快便难逢，为通一线。",
            "六月卖松风，人间恐无价。"
        ],
        "notes": "",
        "id": "d45dc7ea20cef3299036ce0c8fcae493"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一三〇",
        "preface": "",
        "paragraphs": [
            "云门以势欺人，雪窦抑强扶弱。",
            "捡点将来，总是外道见解。"
        ],
        "notes": "",
        "id": "a246408716b091de60efd4e75de91674"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一三一",
        "preface": "",
        "paragraphs": [
            "灵山又见一夏，不说陈年旧话。",
            "青州衫重七斤，庐陵米作么价。"
        ],
        "notes": "",
        "id": "67a3546f4e3aba6eef9c6f059d2a9407"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一三二",
        "preface": "",
        "paragraphs": [
            "海外同归用亦同，灵山有此两云峰。",
            "万人丛里高标上，只贵重论盖代功。"
        ],
        "notes": "",
        "id": "a26d055e91616c2291e24e1cdeccbe3c"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一三三",
        "preface": "",
        "paragraphs": [
            "圆处圆还缺，缺处缺还圆。",
            "人争看今日，月只是常年。",
            "南泉拂袖便行，鼓山拂袖归众。",
            "说甚衲僧门下，直是重处偏坠，薄处先穿。"
        ],
        "notes": "",
        "id": "a69cd769afd77c1b1e8832937a003d96"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一三四",
        "preface": "",
        "paragraphs": [
            "一年复一年，一冬复一冬。",
            "海水知天寒，枯桑知天风。"
        ],
        "notes": "",
        "id": "5661ae2e6847042d3e8cf42973c7a990"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一三五",
        "preface": "",
        "paragraphs": [
            "智门莲花，赵州庭柏。",
            "不用低头，思量难得。"
        ],
        "notes": "",
        "id": "a6060a416b2b409af33ce8ded9afbe18"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一三六",
        "preface": "",
        "paragraphs": [
            "吾本来兹土，传法救迷情。",
            "面皮厚多少，一花开五叶，结果自然成。"
        ],
        "notes": "",
        "id": "cf79f772542a769f856371579f1ad451"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一三七",
        "preface": "",
        "paragraphs": [
            "文殊为众竭力，世尊满口含霜。",
            "千言万语无人会，又逐流鶑过短墙。"
        ],
        "notes": "",
        "id": "0b9796598baa7d24b44b6fe32bbc2018"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一三八",
        "preface": "",
        "paragraphs": [
            "机轮活脱走珠盘，妙处都卢在笔端。",
            "竖起依然还放下，灵锋宝剑倚天寒。"
        ],
        "notes": "",
        "id": "05c87238551df4440956e1a4b43f8d5e"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一三九",
        "preface": "",
        "paragraphs": [
            "四月十五，灵山直举。",
            "捻聚处放开，放开处捻聚。"
        ],
        "notes": "",
        "id": "fe602d0e938903de31836893197d4b9c"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一四〇",
        "preface": "",
        "paragraphs": [
            "佛子住此地，踏著依前不相似。",
            "即是佛受用，切忌唤钟而作瓮。",
            "经行及坐卧，常在于其中。",
            "鹤有九臯难翥翼，马无千里谩追风。"
        ],
        "notes": "",
        "id": "0858881d9b0e51068daf458ec4e519f8"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂一百四十二首  其一四一",
        "preface": "",
        "paragraphs": [
            "天寒人寒，风动旛动。",
            "与么与么，大难大难。",
            "一二三四五，放待冷来看。"
        ],
        "notes": "",
        "id": "ca9cbb55b27d673591c6798653880fad"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂十八首  其一",
        "preface": "",
        "paragraphs": [
            "乘流而行，过径即止，犹是时人升降处。",
            "只今脚后脚前，通汝活路。"
        ],
        "notes": "",
        "id": "33382a0b7a27d227b41b09a4ef9a0529"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂十八首  其二",
        "preface": "",
        "paragraphs": [
            "捻聚放开，放开捻聚。",
            "黄面瞿昙，无回避处。"
        ],
        "notes": "",
        "id": "7e6c4e058a01328a6c47212d271872a2"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂十八首  其三",
        "preface": "",
        "paragraphs": [
            "一缕烟盖天盖地，一滴水为雨为霖，谁见龙王宫殿深。"
        ],
        "notes": "",
        "id": "8f0a0b11884aeedee443ae6e4462804e"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂十八首  其四",
        "preface": "",
        "paragraphs": [
            "者里是吾父翁券内事，纵横杀活，妙在不传。",
            "赵州亲见老南泉。"
        ],
        "notes": "",
        "id": "be21d67857e70fad2a6243ff096ee4de"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂十八首  其五",
        "preface": "",
        "paragraphs": [
            "挂域中日月，立方外乾坤。",
            "从至尊至贵中得来，向无欲无依中流出。",
            "云行雨施，三草二木。"
        ],
        "notes": "",
        "id": "8d0345f2188ad486ecb8b9f328b94b8f"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂十八首  其六",
        "preface": "",
        "paragraphs": [
            "法王法令，头正尾正。",
            "只如世尊便下座时如何，路入桃源深更深。"
        ],
        "notes": "",
        "id": "b862c8a490f65ea244af414376624f0b"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂十八首  其七",
        "preface": "",
        "paragraphs": [
            "一有多种，二无两般。",
            "花根本艳，虎体元斑。"
        ],
        "notes": "",
        "id": "d807277ba0b40e430def1f787d5103dd"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂十八首  其八",
        "preface": "",
        "paragraphs": [
            "天生有大福德人，与佛同时同现瑞。",
            "是知心与佛心同，母仪天下同化育。",
            "如春及物春无迹，如月印水月无痕。",
            "天人中来道机熟，应身摩耶显慈力。",
            "与天同寿福元元，万年密赞无为治。",
            "山林演此无为法，是亦名为报恩者。"
        ],
        "notes": "",
        "id": "13b38cf8c255076c3e405f37e4e1bd84"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂十八首  其九",
        "preface": "",
        "paragraphs": [
            "和气祥光霭九垓，新阳端自日边回。",
            "龙峰高处君恩重，先放花从铁树开。"
        ],
        "notes": "",
        "id": "650ad10c02d27d24db5d91cb2d647fe1"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂十八首  其一〇",
        "preface": "",
        "paragraphs": [
            "大小黄面瞿昙老，了了了时何曾了。",
            "因忆明星出现时，夜来霜重知多少。"
        ],
        "notes": "",
        "id": "d0fddf7f0c88f50eafccaad847973d51"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂十八首  其一一",
        "preface": "",
        "paragraphs": [
            "雪峰据令而行，者僧分疏不下。",
            "雪窦不曾与人葛藤，径山道得也得也。"
        ],
        "notes": "",
        "id": "de9b07b26d9336a23a5411c8ec8d3348"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂十八首  其一二",
        "preface": "",
        "paragraphs": [
            "德山但知草偃风行，不觉通身泥水。",
            "者僧只见谿回路转，不知身在桃源。",
            "径山与么批判，一任诸方捡责。"
        ],
        "notes": "",
        "id": "7439b278a6c15b44ca3354496c63006a"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂十八首  其一三",
        "preface": "",
        "paragraphs": [
            "落頼家风，今日重举。",
            "草本多同，西天此土。"
        ],
        "notes": "",
        "id": "59aea0684b2b572eabb3c72f0c65c658"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂十八首  其一四",
        "preface": "",
        "paragraphs": [
            "分圆照灯，下炎天雪，活弄南山鼈鼻蛇。",
            "验尽英灵，提得藕丝牵玉象，不存途辙。",
            "只么横身异类行，踏断石桥成两截。"
        ],
        "notes": "",
        "id": "e23717aaab81a05a643679405352a88e"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂十八首  其一五",
        "preface": "",
        "paragraphs": [
            "看锢{酉喿}，著生铁。",
            "因甚云门心肝五脏，被者僧一搂搂尽。"
        ],
        "notes": "",
        "id": "0998add6dbc1138888780bb13d22bcf7"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂十八首  其一六",
        "preface": "",
        "paragraphs": [
            "人间八月二十五，洞山此日离查渡。",
            "棒头敲出玉麒麟，江西湖南便与么。",
            "径山閙里飏碌砖，谁道今人不如古。"
        ],
        "notes": "",
        "id": "9948f4c7207ad163db2548e19b18de19"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂十八首  其一七",
        "preface": "",
        "paragraphs": [
            "谿上烟波远，壶中日月长。",
            "谁知冷灰里，九转透瓶香。"
        ],
        "notes": "",
        "id": "768bb7c43872ec307d281368b113bd88"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "偈颂十八首  其一八",
        "preface": "",
        "paragraphs": [
            "以蜡人为验，病翼栖芦。",
            "以铁弹子为验，困鳞止泺。",
            "径山不然，一箭双雕落。"
        ],
        "notes": "",
        "id": "7a43606fe5d7f9165f087aae69be7410"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "种竹",
        "preface": "",
        "paragraphs": [
            "香严活葬在南阳，知是所知忘未忘。",
            "猛虎不应餐伏肉，听教风雨细商量。"
        ],
        "notes": "",
        "id": "fd43be5b52dcceb894c4b567574d6e87"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "送僧归蜀",
        "preface": "",
        "paragraphs": [
            "曾经巴峡听啼猿，万想千思举不全。",
            "一万里风吹梦转，月明人上锦江船。"
        ],
        "notes": "",
        "id": "717da3b56c5de8f15f4648a0223b6b94"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "送昭书记归径山",
        "preface": "",
        "paragraphs": [
            "错下凌霄恨不忘，百城烟水漫茫茫。",
            "思量六十蒿枝拂，铁打心肝也断肠。"
        ],
        "notes": "",
        "id": "b2745cd1318473a9c79ce1bb17e4ba1d"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "看潮",
        "preface": "",
        "paragraphs": [
            "怒雷声撼海门秋，知是几家人上楼。",
            "眼眼尽随波浪转，全潮端的属谁收。"
        ],
        "notes": "",
        "id": "4c8b7392a5003d423f83c7419b4c1588"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "褙语录",
        "preface": "",
        "paragraphs": [
            "路不賷粮笑复歌，三更月下入无何。",
            "太平谁整闲戈甲，王库初无如是刀。"
        ],
        "notes": "",
        "id": "a5192db683de90a288fcef8ec547c054"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "送愚庵和尚赴资福",
        "preface": "",
        "paragraphs": [
            "十分消息在竿头，片甲纤鳞未足收。",
            "怪得一番浮子动，西湖明月上金钩。"
        ],
        "notes": "",
        "id": "7d95fef173a951b4b17d081c7c094f36"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "古剑",
        "preface": "",
        "paragraphs": [
            "干戈罢却复何言，六国风清令不传。",
            "犹有当时太平意，尘埋三尺髑髅前。"
        ],
        "notes": "",
        "id": "1e4979a118ef5992a6861246ddcfce45"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "花翁",
        "preface": "",
        "paragraphs": [
            "传来五叶到渠侬，略露些儿便不同。",
            "自是普通年远事，莫将一样看春风。"
        ],
        "notes": "",
        "id": "83c9a5a6f2a2ed1d7f0102ab2eee3bd7"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "送祖上人归蜀",
        "preface": "",
        "paragraphs": [
            "只因月下瓮吞蛇，赢得南来两眼花。",
            "换手槌胸应有日，知他死款属谁家。"
        ],
        "notes": "",
        "id": "b0925c973f724338a4723abf2fba3253"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "送布袋像与妙峰和尚",
        "preface": "",
        "paragraphs": [
            "百千诸佛竖降旗，大法犹悬一缕丝。",
            "问讯率陀老慈氏，只是恰是下生时。"
        ],
        "notes": "",
        "id": "1dc4bacdee08132521fbd1562dfa0c23"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "放牛",
        "preface": "",
        "paragraphs": [
            "呜咿声断笛横时，满目春风不自知。",
            "脚后脚前者些子，入渠群队听渠疑。"
        ],
        "notes": "",
        "id": "b660e9efbc51f2941fc78b5c7184d51d"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "拜大梅常禅师塔",
        "preface": "",
        "paragraphs": [
            "声前借路谩经过，望却梅林自倒戈。",
            "八十四人屙漉漉，阿师犹更带誵讹。"
        ],
        "notes": "",
        "id": "5c9ff6ad0a3bfcd4637442f37eb958c9"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "上安晚郑丞相为免坟地",
        "preface": "",
        "paragraphs": [
            "黄檗山中话裴相，独龙冈上忆舒王。",
            "相公留得谿边寺，千古佳名在郑乡。"
        ],
        "notes": "",
        "id": "98189f82f859ce0a19cd92222555423c"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "送僧归蜀",
        "preface": "",
        "paragraphs": [
            "脱得南方馿马群，相逢无法可呈君。",
            "看侬百衲袈裟上，半是吴云半楚云。"
        ],
        "notes": "",
        "id": "471f8926baca0bafbbe31de4e1638410"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "赠蜀相士蓑衣道人",
        "preface": "",
        "paragraphs": [
            "梦入东南万里余，阅人多处定何如。",
            "绿蓑又裹春风去，未必黄金换得渠。"
        ],
        "notes": "",
        "id": "6f0e9be09676ac126e235c4ec18cd93d"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "送兰与樗寮张寺丞",
        "preface": "",
        "paragraphs": [
            "绿叶丛丛间紫茎，芳心细细为谁倾。",
            "不如去入芝兰室，凑得仙家一段清。"
        ],
        "notes": "",
        "id": "cb920c16ddb0ec86810351d1937607bf"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "无梦",
        "preface": "",
        "paragraphs": [
            "为人彻困有谁知，眨得眼来话已迟。",
            "满地如今正閙在，听渠寐语住何时。"
        ],
        "notes": "",
        "id": "486d0b1749fe8bbc5c772347d68b6266"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "宿天衣偶成",
        "preface": "",
        "paragraphs": [
            "过雁曾无影可留，不妨寒水向东流。",
            "千峰一夜撑空立，旧事惊翻尽底休。"
        ],
        "notes": "",
        "id": "6f731207edeef0f716a86b0884f5e665"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "觉海诸善友整经",
        "preface": "",
        "paragraphs": [
            "好风晴日满谿山，又到桃源尽处还。",
            "流水落花拦不住，几多春色在人间。"
        ],
        "notes": "",
        "id": "486547a413833846f291a8770ec5f3a4"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "剑关",
        "preface": "",
        "paragraphs": [
            "吹毛不动定誵讹，徧地茫茫尽倒戈。",
            "但见清风生阃外，知恩终少负恩多。"
        ],
        "notes": "",
        "id": "e9ba5533264678f9aff63da4bffc85f2"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "无闻",
        "preface": "",
        "paragraphs": [
            "老胡密语已乖张，迦叶何曾解覆藏。",
            "口耳到君俱丧尽，又还家丑外边扬。"
        ],
        "notes": "",
        "id": "d5790d983d1bb3315ef8416c2928a501"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "虚舟",
        "preface": "",
        "paragraphs": [
            "一从桡下失关津，寂寞空横断岸滨。",
            "夜夜芦花照明月，可怜不见谢家人。"
        ],
        "notes": "",
        "id": "b497b29a51b10c819b11eab3681f98fd"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "送林上人归湖南",
        "preface": "",
        "paragraphs": [
            "无端活业尽平沉，只为当时错用心。",
            "归路又从湖畔过，水深不似恨深深。"
        ],
        "notes": "",
        "id": "836545000313ddad4c4315a06bf90b7a"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "送无言和尚赴枫林",
        "preface": "",
        "paragraphs": [
            "祸兮不入慎家门，除是知恩解报恩。",
            "只用五峰曾中底，要人吐了要人吞。"
        ],
        "notes": "",
        "id": "2e521f639d2cb2a26048acfd4ce68cac"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "月岩",
        "preface": "",
        "paragraphs": [
            "光非照境境非存，恁么曾来二十年。",
            "话到乖崖峭壁处，令人特地忆南泉。"
        ],
        "notes": "",
        "id": "d074b3be82f0ca2de12e0e614a521c85"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "示头陀过灵隠",
        "preface": "",
        "paragraphs": [
            "头颅如雪困风波，未到灵山未倒戈。",
            "百万人中笑花眼，元来犹有此头陀。"
        ],
        "notes": "",
        "id": "087e3e1079ba325021be42601907f62e"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "赠书华严",
        "preface": "",
        "paragraphs": [
            "南询曾不涉途程，写尽山云海月情。",
            "放笔看来亲到处，一场特地又愁生。"
        ],
        "notes": "",
        "id": "8f474b6af8044654d6a66476ebc6ecc0"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "上履斋吴丞相  其一",
        "preface": "",
        "paragraphs": [
            "合从龙首便黄扉，尽谓登庸十载迟。",
            "自是袖中霖雨手，肯令勋业颂臯夔。"
        ],
        "notes": "",
        "id": "5fadd2612ca5548f02ee17d503b01441"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "上履斋吴丞相  其二",
        "preface": "",
        "paragraphs": [
            "一新更化改弦初，人语驩声蔼道途。",
            "僧自深禅湖上寺，不知身世在唐虞。"
        ],
        "notes": "",
        "id": "bea7feffe899cc688492408fda8b3103"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "答日本国丞相令公",
        "preface": "",
        "paragraphs": [
            "人言千里本同风，何似如今一信通。",
            "万浪千波浑不涉，新罗元在海门东。"
        ],
        "notes": "",
        "id": "cc7914ddb679241345f3459abb28c8e3"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "坏庵",
        "preface": "",
        "paragraphs": [
            "壁倒篱坍第二筹，扶持不起转风流。",
            "只因一句随他语，未到吾宗扫土休。"
        ],
        "notes": "",
        "id": "c96007c937841d808c18131724321f99"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "上秋壑贾丞相  其一",
        "preface": "",
        "paragraphs": [
            "宇宙全归掌握中，玄机制胜不言功。",
            "人将富范张韩比，何异丹青绘太空。"
        ],
        "notes": "",
        "id": "cfe703b9b0003af2e7bcce1d6ce66ee0"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "上秋壑贾丞相  其二",
        "preface": "",
        "paragraphs": [
            "力挽天河洗甲兵，争如谈笑净胡尘。",
            "山东名竝山西重，历数从来有几人。"
        ],
        "notes": "",
        "id": "b6ba2bf0cadafce98878b54f429a4145"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "赵居士施丹结万人缘",
        "preface": "",
        "paragraphs": [
            "透瓶九转有余香，阅世情忘有未忘。",
            "一万人缘何日了，明朝烟水又茫茫。"
        ],
        "notes": "",
        "id": "edfd4df652c064dada64ab248f87ad67"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "送一彻二公再参无际和尚",
        "preface": "",
        "paragraphs": [
            "两公未见无际前，谓从本有成话堕。",
            "两公既见无际后，谓是不同成两个。",
            "明知见与未见时，苍龙终不澄潭卧。",
            "云岩晚归玲珑岩，老儿家有弥天祸。",
            "口皮边禅惯卖弄，动辄引人入荒草。",
            "不知两公竟何意，春风又问东南道。",
            "贫思旧债济北馿，再欲一顿憨作么。",
            "当时失却一只眼，赋过关门夹山老。",
            "后三十年有话在，珍重此行休放过。"
        ],
        "notes": "",
        "id": "7fd29d1aea7063ac2751c2a911914b9a"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "送东山源和尚归闽",
        "preface": "",
        "paragraphs": [
            "寻思六十蒿枝拂，如何再得一顿吃。",
            "此是临济住后时，黄檗棒头痛的的。",
            "寻思昔日曾行脚，未离南方已先错。",
            "此是天平住后时，西院清风顿销铄。",
            "此时人是彼时人，去时路是来时路。",
            "老源胸中只自知，却道古人恰相似。",
            "二月江湖春水生，拈得乌藤先我行。",
            "得大愚力黄檗力，且听住后真消息。"
        ],
        "notes": "",
        "id": "f142dbb06f1079dcf9cda78e4521a75c"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "释迦佛赞",
        "preface": "",
        "paragraphs": [
            "不即此座，成等正觉。",
            "不离此座，成等正觉。",
            "入雪山，悟明星，知之者必谓以慈示人。",
            "开空花，结空果，不知者将谓实有此作。",
            "皇天无亲，惟德是辅，此亦名言不及处。",
            "借水献花，不可当面讳却。"
        ],
        "notes": "",
        "id": "5acd48f990035f38d10faea31047e744"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "出山相赞",
        "preface": "",
        "paragraphs": [
            "逾重城为何事，悟明星自欺谩。",
            "试问出山，何似入山。",
            "含元殿里，犹觅长安。"
        ],
        "notes": "",
        "id": "592b7c8b1606f9f44bea7070b95ead7a"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "维摩赞",
        "preface": "",
        "paragraphs": [
            "机不可触，病不可医。",
            "说黄道黑，引蔓牵枝。",
            "要见众生不病时。"
        ],
        "notes": "",
        "id": "6cd058578629949edc93fc600e0b0638"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "观音赞",
        "preface": "",
        "paragraphs": [
            "大士真慈念群生，有如慈母忆其子。",
            "尽尘毛刹世界海，一一具此一念中。",
            "惟此一念不退转，如子得母亦复然。",
            "眼声耳色互三昧，情与无情同证入。",
            "有能不作实证想，当知此相亦非实。",
            "忽若子母不相知，大士实相常现前。"
        ],
        "notes": "",
        "id": "31ce8ee9625d029ff89e693b18c2c63f"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "血书心经为圆相赞",
        "preface": "",
        "paragraphs": [
            "色何从眼，声不到耳。",
            "耳色眼声，血滴滴地。",
            "出乎尔，反乎尔，全身不在圈里。"
        ],
        "notes": "",
        "id": "aaeb2157ad3772dabe9abf25c07f57d5"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "师子国相赞",
        "preface": "",
        "paragraphs": [
            "十方国土中，应身何彼此。",
            "春在花，月在水。",
            "要令当处不留情，好看翻身狮子子。"
        ],
        "notes": "",
        "id": "8078ed38ef6531609839b2459edc16fb"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "水石上相赞  其一",
        "preface": "",
        "paragraphs": [
            "明月下，磐石上。",
            "以心中眼，观身外相。",
            "六根互用示慈门，无风平地生波浪。"
        ],
        "notes": "",
        "id": "7708fb7c997be28e9fc5f7bcef7060da"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "水石上相赞  其二",
        "preface": "",
        "paragraphs": [
            "月印长江，风号万籁。",
            "随流入流，无在不在。",
            "百千三昧一毫头，贵价精神贱价卖。"
        ],
        "notes": "",
        "id": "c99e2ec171bfe7293d9c527d391b35f7"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "鱼篮相赞",
        "preface": "",
        "paragraphs": [
            "风吹两鬓萧萧起，全身已是拖泥水。",
            "何人领取钩头意，明明不在鱼篮里。"
        ],
        "notes": "",
        "id": "7951efa1d918c6215446e4339a863840"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "布袋像赞",
        "preface": "",
        "paragraphs": [
            "牙关咬定，行又行不上。",
            "布袋紧靠，放又放不下。",
            "知他里许，有甚兜率内院底。",
            "十字街头，辽天索价。"
        ],
        "notes": "",
        "id": "bfe9bfe65b06e80df37be4f512c0544a"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "四睡图赞",
        "preface": "",
        "paragraphs": [
            "睡时递相枕藉，醒后互相热谩。",
            "笑中有刃，用处多奸。",
            "看来人斑，宁可虎斑。"
        ],
        "notes": "",
        "id": "e7ddc15255384c5a53d7de7d8940ee2b"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "韦驮天变相赞",
        "preface": "",
        "paragraphs": [
            "横两腕中杵，现堆云里身。",
            "权中示权处，依旧是天人。"
        ],
        "notes": "",
        "id": "2b0277bc5d6db00846d67421ca9eb153"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "达磨赞  其一",
        "preface": "",
        "paragraphs": [
            "趁得江头航折苇，听教后面风波起。",
            "不负梁王所问来，只有此心如此水。"
        ],
        "notes": "",
        "id": "91a7b01a3758302abe576451b4b4750d"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "达磨赞  其二",
        "preface": "",
        "paragraphs": [
            "对梁王突出全机，赚神光错礼三拜。",
            "熊耳月照嵩山云，填沟塞壑无人会。"
        ],
        "notes": "",
        "id": "e0578ab04c1ad5e51a975a515125283a"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "达磨赞  其三",
        "preface": "",
        "paragraphs": [
            "天寒京洛雪依然，三拜当时有底传。",
            "皇道无私太平日，行人犹说普通年。"
        ],
        "notes": "",
        "id": "3eda361bab6a64190338d7678e414c04"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "五祖荷锄赞",
        "preface": "",
        "paragraphs": [
            "江上青山未老，镢头边事犹在。",
            "若能慎初护末，未到两重纳败。"
        ],
        "notes": "",
        "id": "2c96e6bf5f5941d8bf5e02c105e14edf"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "六祖挟担赞",
        "preface": "",
        "paragraphs": [
            "柴已落在谁家，此行不空来去。",
            "手中担子相随，心知应无所在。"
        ],
        "notes": "",
        "id": "33d14c749c81a3e5f62d8beda2863209"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "郁山主赞",
        "preface": "",
        "paragraphs": [
            "野水小桥外，诸峰凛寒色。",
            "被馿子一交，至今翻不得。"
        ],
        "notes": "",
        "id": "9912006fc39dee4ea278f9c4d4745fbe"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "政黄牛赞",
        "preface": "",
        "paragraphs": [
            "人牛两相忘，又向桥边去。",
            "眼明双鹭鹚，无非是熟处。"
        ],
        "notes": "",
        "id": "a99c318b036cd40ebdb49988314e0dac"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "猪头和尚赞",
        "preface": "",
        "paragraphs": [
            "目前机，背后底。",
            "为复神通，为复游戏。",
            "直令换尽人眼睛，亦与悬羊卖狗而并案耳。"
        ],
        "notes": "",
        "id": "47b22b4a5f1fd258630b1be51a506038"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "蚬子和尚赞",
        "preface": "",
        "paragraphs": [
            "酒台盘上，和声突出。",
            "钓螺江畔，捞摝得底。",
            "是则是以𫚥为目，不妨用活底祖师意。"
        ],
        "notes": "",
        "id": "22224862e99b824999dd5d65dcc5f824"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "懒残和尚赞",
        "preface": "",
        "paragraphs": [
            "寒涕无暇收，高风自然足。",
            "客来知不知，吾芋恰新熟。"
        ],
        "notes": "",
        "id": "61ef958e30c2e693ed3455461d73fcf9"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "船子和尚赞",
        "preface": "",
        "paragraphs": [
            "一桡复一桡，打著打不著。",
            "至今华亭上，犹更风波恶。"
        ],
        "notes": "",
        "id": "53f4d052ff263e8701e449a56c02db20"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "朝阳赞",
        "preface": "",
        "paragraphs": [
            "摘不断，穿不透。",
            "宽作程，急著手。",
            "要从破后觅浑仑，当阳拈出谁知有。"
        ],
        "notes": "",
        "id": "5ad2a03456854b18a77eefca931b99bc"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "对月赞",
        "preface": "",
        "paragraphs": [
            "本无文，未曾说。",
            "一字字，生铁橛。",
            "欲了了时是了时，何须特地寻明月。"
        ],
        "notes": "",
        "id": "2ed21abd28830bb7060e319d6137060a"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "李源访圆泽赞",
        "preface": "",
        "paragraphs": [
            "相看已了然，安用频频举。",
            "长笛不禁闻，又随烟棹去。"
        ],
        "notes": "",
        "id": "813871c8b44847a0bde6e447588bcbe7"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "熊公见西山赞",
        "preface": "",
        "paragraphs": [
            "一见能全机，隠身定无路。",
            "遇犹不遇时，病在回头处。"
        ],
        "notes": "",
        "id": "19256edadb67198d7c9511933fda3fda"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "大道浴湫图赞",
        "preface": "",
        "paragraphs": [
            "腥风怒涛中，信手拏得起。",
            "触拨老慈明，撺出拄杖子。"
        ],
        "notes": "",
        "id": "0cfe887b7ffa6b4edd348e67834a7968"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "灵照卖笊篱赞",
        "preface": "",
        "paragraphs": [
            "手把长长竹摝篱，与爷同乐又同悲。",
            "轻如毫末重山岳，十字街头卖与谁。"
        ],
        "notes": "",
        "id": "72988a43108ce4d66e415a040aab9f27"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "大慧佛日禅师赞",
        "preface": "",
        "paragraphs": [
            "闻薰风南来时，和赃捉获。",
            "向树倒藤枯处，覆水难收。",
            "勘破元禅，楪子饤底青虾蟆。",
            "脱得圆悟，胸次用底活马骝。",
            "横三尺竹篦，气索列祖。",
            "翻四河雄辩，贯通九流。",
            "薄四海内外，罔不中伤。",
            "旷百世上下，其谁与俦。",
            "区区作是说者，如一尘之微，又何能重轻乎山丘。"
        ],
        "notes": "",
        "id": "3cfd5459f75d0ce87c2660dff052549f"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "妙峰和尚赞",
        "preface": "",
        "paragraphs": [
            "见之目明，气和如春，犹据妙峰顶时平等示人。",
            "望之心折，面冷如铁，犹坐莲峰堂时大默而说。",
            "奔走龙象，鞭斥风霆。",
            "不约而绳，不令而行。",
            "宜其谈笑兴起东庵正脉，廓清末流之辙。",
            "至于灵机绝唱，不堕常调，莫妙乎庚峰定穴者也。"
        ],
        "notes": "",
        "id": "1eb83392d094053d86a68cfe858a7496"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "大川和尚赞",
        "preface": "",
        "paragraphs": [
            "握拳透爪，有临济体裁。",
            "轮珠示人，类大颠风格。",
            "不欲露全身，惯无赃考贼。",
            "十地吞声，二乘动色。",
            "聚一世精神，而用东山暗号。",
            "鼓大地波澜，而疏东涧正脉。",
            "宜乎百川倒流，天下暴白。",
            "如是模写，沧溟一滴。",
            "传金襕，倒刹竿，须是迦叶师兄始得。"
        ],
        "notes": "",
        "id": "ee0e279abff58f45e9246f388dc75b50"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "古云法师赞",
        "preface": "",
        "paragraphs": [
            "获旋陀罗尼，机轮转处风雷疾。",
            "入萨婆若海，舌头不动云涛翻。",
            "肆虚空讲，尽实头禅。",
            "以栗棘蓬，裹金刚圈。",
            "陶冶有学之学，而披剥万象。",
            "发挥不传之传，而朝宗百川。",
            "是为北峰真子，无愧竹庵嫡孙。",
            "后二千年，是真精进。",
            "所谓灵山未散之旨，至今一会俨然。"
        ],
        "notes": "",
        "id": "8c8ec0442a4c3d105faecb2f3a2df179"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "牧长老以其师立庵像请赞",
        "preface": "",
        "paragraphs": [
            "不禀释迦文，踏翻华藏界。",
            "由天台南觉城东，提苏州有常州有。",
            "立委羽重关，劄洪塘硬寨。",
            "如是三十年，起妙喜正派。",
            "若言老子见青山，行人更在青山外。"
        ],
        "notes": "",
        "id": "775a5def071e186a05306cff085e1249"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "谢灵运赞",
        "preface": "",
        "paragraphs": [
            "平生几緉屐，自觉山招我。",
            "不知身入画，只贪山色好。"
        ],
        "notes": "",
        "id": "240f8bb3b12c43d4ae71c275c612cd70"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "陶渊明赞",
        "preface": "",
        "paragraphs": [
            "和露锄豆苗，不觉日又夜。",
            "飘然从何来，定在南山下。"
        ],
        "notes": "",
        "id": "a6d0b32b5248d4f52c1b01c174601271"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "许宣平赞",
        "preface": "",
        "paragraphs": [
            "全肩担荷时，落日重回首。",
            "世无相逢人，先生不在酒。"
        ],
        "notes": "",
        "id": "14bac34c3e5fa049f8864b18d1685ad1"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "孟东野赞",
        "preface": "",
        "paragraphs": [
            "人知琴无弦，无琴无人知。",
            "独立天地间，知音复是谁。"
        ],
        "notes": "",
        "id": "540226415ec00ce45b6b6122e797aa1d"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "人我担赞",
        "preface": "",
        "paragraphs": [
            "先我后人，为谁辛苦。",
            "三百六十骨节，透顶透底全露。",
            "穷鬼子，妨不下担将去。"
        ],
        "notes": "",
        "id": "4a6b9946b33814fa491d9833e0aaa737"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "阆州许居士画像请赞",
        "preface": "",
        "paragraphs": [
            "家在阆城南，阅浮生知其如寄。",
            "脚踏长安市，了万缘齐之一默。",
            "雅重甘贽风流，孤峻庞老标格。",
            "甘终身于澹泊，见古道之颜色。",
            "故其寓意于物，而不留意于物。",
            "胸中了然，一点谩渠不得。"
        ],
        "notes": "",
        "id": "67abf696b881c0126bdfae5cb88d9443"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "行素长老请自赞",
        "preface": "",
        "paragraphs": [
            "无狮子教儿之诀，无老猫上树之机。",
            "世无所容其拙，人或见谓之慈。",
            "知之已熟，画出何为。",
            "后三十年飏在𡏖𡒁堆头，便令无光怪发现，未免起傍观按剑之疑。"
        ],
        "notes": "",
        "id": "f9c7291a9e7e8191434af511199ac398"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "端常副寺请自赞",
        "preface": "",
        "paragraphs": [
            "本分曾无买卖，动辄于人招怪。",
            "岂知父子之间，描画虚空著彩。",
            "端常与么无端，直是克由叵耐。"
        ],
        "notes": "",
        "id": "dce0971da1a3d3e5a7e1f771588b75e6"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "资寿牧长老请自赞",
        "preface": "",
        "paragraphs": [
            "铁牛去住之机，狮子反掷之诀。",
            "毫芒略露，崖崩石裂。",
            "无些子柔和，唯一味生灭。",
            "电光石火瞥转玄关，千圣顶头恣兴妖孽。"
        ],
        "notes": "",
        "id": "8bfb7d7aa2d8670050b312ad6759786f"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "禅人请自赞  其一",
        "preface": "",
        "paragraphs": [
            "冷泉亭放闸，换尽时人眼睛。",
            "见山堂看云，甚处讨他巴鼻。",
            "认得完全，是则未是。",
            "手中黑竹篦，不能打得儞。",
            "胡乱三十年，全无巴鼻。",
            "叨居六七刹，无补宗教。",
            "翻著梵志袜，疑之者多。",
            "倒用司农印，识之者少。",
            "出岭既不能跂步玄沙，入岭又何敢追踪雪老。",
            "上人担头不堪泊蝇，也能带得。",
            "老僧去那逢人展，似即不无。",
            "若谓起杨岐正宗，疏东涧正派，且莫谤渠好。"
        ],
        "notes": "",
        "id": "336c859a86ae609f15c3c5b34e6a8d31"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "禅人请自赞  其二",
        "preface": "",
        "paragraphs": [
            "北山云拥千岩秀，西子湖平万壑流。",
            "水石光中闲送目，无边刹海一毫收。"
        ],
        "notes": "",
        "id": "039fa6dd52d288f7695280ae360fe054"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "印维那请自赞",
        "preface": "",
        "paragraphs": [
            "眼看东南，意在西北。",
            "毗卢印倒用，辊动古井蓬尘。",
            "兴化棒不施，撒下青天雨雹。",
            "腾身一掷，而抹过万仞龙门。",
            "掉臂径去，而何有连云栈阁。",
            "祖师心印谁是亲传，麟兮龙兮峥嵘头角。"
        ],
        "notes": "",
        "id": "66cbd123c545f316e81f8b57c83d228b"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "雪牧",
        "preface": "",
        "paragraphs": [
            "整顿蓑衣御苦寒，自家水牯自家看。",
            "白漫漫处无香草，笛弄梅花过别山。"
        ],
        "notes": "",
        "id": "e03dbae0d46486c0e96c98e77898ee73"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "针",
        "preface": "",
        "paragraphs": [
            "恶钳锤下现针锋，正眼开时一线通。",
            "百匝千重俱劄透，始知个是夜深工。"
        ],
        "notes": "",
        "id": "617e2af4ac8cd7b769b44fd947243c61"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "羲之故居",
        "preface": "",
        "paragraphs": [
            "亭前不改晋山河，亭下春风屈曲过。",
            "我自不知贤者事，细挼花片付流波。"
        ],
        "notes": "",
        "id": "8893713276dfc3acef3a2b5355a5612c"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "蒸笼",
        "preface": "",
        "paragraphs": [
            "重重叠叠有来由，热汗通身未肯休。",
            "直得变生为熟去，方知胡餠是馒头。"
        ],
        "notes": "",
        "id": "d325c695eba9aea2f5f5e783dd10f7e9"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "函柜",
        "preface": "",
        "paragraphs": [
            "脱体分明类异常，自然函盖却相当。",
            "衲僧骨董多狼藉，收拾都归一处藏。"
        ],
        "notes": "",
        "id": "6721da2667726aea9520407177531fbf"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "门钩",
        "preface": "",
        "paragraphs": [
            "弯弯曲曲个形骸，曾向红炉煅炼来。",
            "触著上头关棙子，千门万户一时开。"
        ],
        "notes": "",
        "id": "297442eb8867cb9a0de2c4a68d64d957"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "化楞严会香烛  其一",
        "preface": "",
        "paragraphs": [
            "椽烛炉香夏九旬，二千年事向谁论。",
            "人家十万春风里，尽是灵山会上人。"
        ],
        "notes": "",
        "id": "2b9e44211f646f359fe2b3b3e1250ec5"
    },
    {
        "author": "释广闻",
        "dynasty": "宋",
        "type": "诗",
        "rhythmic": "",
        "title": "化楞严会香烛  其二",
        "preface": "",
        "paragraphs": [
            "玉磬轻敲紫篆清，金莲花绽烛荧荧。",
            "从教一百二十日，散作满天星斗明。"
        ],
        "notes": "",
        "id": "cdc5e32887eab8db4b36442c774c6a98"
    }
]