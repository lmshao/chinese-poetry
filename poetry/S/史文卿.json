[
    {
        "author": "史文卿",
        "dynasty": "宋",
        "type": "诗",
        "rhythmic": "",
        "title": "种梅  其一",
        "preface": "",
        "paragraphs": [
            "呼僮耕云种瑶树，斗挂青冥下风露。",
            "隔林野鹤不知寒，为我飞来复飞去。"
        ],
        "notes": "",
        "id": "cdb5bcf8d00dc0077b9e0a84b8b7c047"
    },
    {
        "author": "史文卿",
        "dynasty": "宋",
        "type": "诗",
        "rhythmic": "",
        "title": "种梅  其二",
        "preface": "",
        "paragraphs": [
            "素与梅花自有缘，又移几本种庭前。",
            "镜中一半闲风月，不属王郎载雪船。"
        ],
        "notes": "",
        "id": "ad5676aa0bcb6dee589bb844b9dac836"
    },
    {
        "author": "史文卿",
        "dynasty": "宋",
        "type": "诗",
        "rhythmic": "",
        "title": "惜春",
        "preface": "",
        "paragraphs": [
            "秀麦条桑翦翦寒，锦屏残梦怯衣单。",
            "惜春只怕春归去，多插瓶花在处安。"
        ],
        "notes": "",
        "id": "5dc7af2bf817fc644cb718c761fa2fbd"
    },
    {
        "author": "史文卿",
        "dynasty": "宋",
        "type": "诗",
        "rhythmic": "",
        "title": "秋词  其一",
        "preface": "",
        "paragraphs": [
            "写就秋词雁影稀，背灯无语独眠迟。",
            "画栏点滴芭蕉雨，一夜将愁向阿谁。"
        ],
        "notes": "",
        "id": "5b338cc60302e6d2d593119d266d82a8"
    },
    {
        "author": "史文卿",
        "dynasty": "宋",
        "type": "诗",
        "rhythmic": "",
        "title": "秋词  其二",
        "preface": "",
        "paragraphs": [
            "桂枝风动小山幽，雨过陂池水漫流。",
            "拟作楚骚吟未了，一行新雁数声秋。"
        ],
        "notes": "",
        "id": "48abd9d632533e8b9447060908def17c"
    },
    {
        "author": "史文卿",
        "dynasty": "宋",
        "type": "诗",
        "rhythmic": "",
        "title": "枯梅",
        "preface": "",
        "paragraphs": [
            "樛枝半著古苔痕，万斛寒香一点春。",
            "总为古今吟不尽，十分清瘦似诗人。"
        ],
        "notes": "",
        "id": "dfbd5295349319c05a1794cbd2528c92"
    },
    {
        "author": "史文卿",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "一生富贵皆空梦，千古英雄只断碑。",
            "几欲含毫作天问，西风吹恨入江篱。"
        ],
        "notes": "",
        "id": "d099043f9fee7c7e8847d55fad89a99a"
    },
    {
        "author": "史文卿",
        "dynasty": "宋",
        "type": "诗",
        "rhythmic": "",
        "title": "万杉寺",
        "preface": "",
        "paragraphs": [
            "君恩报答果何如，手植松杉一万株。",
            "溪足断边横畧彴，峰头好处见浮屠。",
            "凤书御墨藏飞白，龙吐山泉散作珠。",
            "包帚祝尧同此类，刻崖大庆拟嵩呼。"
        ],
        "notes": "",
        "id": "878331264ea96d82ac607af872b40de7"
    }
]