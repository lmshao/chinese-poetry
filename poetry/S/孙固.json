[
    {
        "author": "孙固",
        "dynasty": "宋",
        "type": "诗",
        "rhythmic": "",
        "title": "送程给事知越州  其一",
        "preface": "",
        "paragraphs": [
            "朔南万里使车驰，忽得山阴虎节归。",
            "华省班联青琐贵，故乡心逐白云飞。",
            "江风双桨催红旆，海日层楼倚翠微。",
            "郡事逍遥吟醉里，老年行乐更光辉。"
        ],
        "notes": "",
        "id": "6b29da7f5c978651849d7fe06ee17277"
    },
    {
        "author": "孙固",
        "dynasty": "宋",
        "type": "诗",
        "rhythmic": "",
        "title": "送程给事知越州  其二",
        "preface": "",
        "paragraphs": [
            "东过钱塘第一州，郡城高爽五云浮。",
            "会稽山碧人多秀，贺监湖清月正秋。",
            "偃息乡邦如志意，慰安雅俗自风流。",
            "朝廷贤旧方图任，只恐蓬莱得暂留。"
        ],
        "notes": "",
        "id": "1c8893cac3d431d08824eef28a511742"
    },
    {
        "author": "孙固",
        "dynasty": "宋",
        "type": "诗",
        "rhythmic": "",
        "title": "上元日驾幸太乙宫烧香",
        "preface": "",
        "paragraphs": [
            "金舆晨动暖风微，比屋欢呼望帝晖。",
            "天喜宴开祈福地，云深香满侍臣衣。",
            "九韶凤舞当双阙，万烛龙趋护六飞。",
            "为与吾民同乐事，月寒犹未下端闱。"
        ],
        "notes": "",
        "id": "5190ba786690dda45648052d9bc5c5dc"
    }
]