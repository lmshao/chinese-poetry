[
    {
        "author": "释若芬",
        "dynasty": "宋",
        "type": "诗",
        "rhythmic": "",
        "title": "寿傅守  其一",
        "preface": "",
        "paragraphs": [
            "仙游舍人声建中，正论久矣排群雄。",
            "令子贤孙俱有耀，皇天两耳元非聋。"
        ],
        "notes": "",
        "id": "2eec8c3ce6c78d6824e7f5bf84e7b40a"
    },
    {
        "author": "释若芬",
        "dynasty": "宋",
        "type": "诗",
        "rhythmic": "",
        "title": "寿傅守  其二",
        "preface": "",
        "paragraphs": [
            "鹤髪仙人年德尊，大贤之后更多闻。",
            "风流异日窥前辈，议论班班总不群。"
        ],
        "notes": "",
        "id": "effe2ae622867533dce22c8b101c9328"
    },
    {
        "author": "释若芬",
        "dynasty": "宋",
        "type": "诗",
        "rhythmic": "",
        "title": "寿傅守  其三",
        "preface": "",
        "paragraphs": [
            "当年膴仕早标缨，不共儿曹校疾行。",
            "居易独能遵坦路，未妨六十到名卿。"
        ],
        "notes": "",
        "id": "09734a7b0d06f0a720988ed036ae1103"
    },
    {
        "author": "释若芬",
        "dynasty": "宋",
        "type": "诗",
        "rhythmic": "",
        "title": "寿傅守  其四",
        "preface": "",
        "paragraphs": [
            "十年泽国泛吴航，袖有新硎试未尝。",
            "聊把一麾施老手，便教千里作津梁。"
        ],
        "notes": "",
        "id": "2576c00bb599a4923f5126483c5c33d6"
    },
    {
        "author": "释若芬",
        "dynasty": "宋",
        "type": "诗",
        "rhythmic": "",
        "title": "寿傅守  其五",
        "preface": "",
        "paragraphs": [
            "教令浮民一岁期，只将平易抗浇漓。",
            "朝廷若用循良课，换取樵川老吏归。"
        ],
        "notes": "",
        "id": "28eac66f6733248403937ca56323c806"
    },
    {
        "author": "释若芬",
        "dynasty": "宋",
        "type": "诗",
        "rhythmic": "",
        "title": "寿傅守  其六",
        "preface": "",
        "paragraphs": [
            "桃花彩绶俨仙衣，宝带垂金腹十围。",
            "五马人生真可贵，更欣桑梓共分辉。"
        ],
        "notes": "",
        "id": "db60741a238ed821757047be81e305ba"
    },
    {
        "author": "释若芬",
        "dynasty": "宋",
        "type": "诗",
        "rhythmic": "",
        "title": "寿傅守  其七",
        "preface": "",
        "paragraphs": [
            "精藏烱目气藏神，笑语温然与物春。",
            "面骨如拳搀两耳，此公寿相等铜人。"
        ],
        "notes": "",
        "id": "170eff268a40e037f0450654458ce0c5"
    },
    {
        "author": "释若芬",
        "dynasty": "宋",
        "type": "诗",
        "rhythmic": "",
        "title": "寿傅守  其八",
        "preface": "",
        "paragraphs": [
            "堂前三凤戏斑衣，堂下三槐擢秀枝。",
            "一岁倦游归绿野，荣华鼎鼎看吾儿。"
        ],
        "notes": "",
        "id": "41603b7552ff7774329a34eccd3532c4"
    },
    {
        "author": "释若芬",
        "dynasty": "宋",
        "type": "诗",
        "rhythmic": "",
        "title": "寿傅守  其九",
        "preface": "",
        "paragraphs": [
            "宁武堂中白日长，公庭讼息炷炉香。",
            "禅床不作蛾眉梦，一枕清风到寿乡。"
        ],
        "notes": "",
        "id": "c852ba21b14b610d7f90e762f8d9b87b"
    },
    {
        "author": "释若芬",
        "dynasty": "宋",
        "type": "诗",
        "rhythmic": "",
        "title": "寿傅守  其一○",
        "preface": "",
        "paragraphs": [
            "秋入东篱破晓霜，黄花不肯媚重阳。",
            "花神爱惜缘何事，要向今朝荐寿觞。"
        ],
        "notes": "",
        "id": "1298458d12b9eca20ec3efbc7457b10e"
    },
    {
        "author": "释若芬",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "不是老僧亲写，晓来谁报平安。"
        ],
        "notes": "",
        "id": "e94bac0831b62575e534ffeafbcb1376"
    }
]