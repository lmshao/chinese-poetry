[
    {
        "author": "释可封",
        "dynasty": "宋",
        "type": "诗",
        "rhythmic": "",
        "title": "颂古",
        "preface": "",
        "paragraphs": [
            "扫地泼水相公来，最好三门八字开。",
            "祇恐玉堂便归去，未容莲社久追陪。"
        ],
        "notes": "",
        "id": "1c1f9a250c5e591df6569002a02f9660"
    },
    {
        "author": "释可封",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "天左旋，地右转，过眼光阴人不荐。",
            "春已过，夏初临，尘劫来事在而今。",
            "今日事，来日事，历劫明明即这是。",
            "是则是，非又非，莫将鹤唳作鶑啼。"
        ],
        "notes": "",
        "id": "ddb44433b42d1c6ecd2c88a477ae4b79"
    },
    {
        "author": "释可封",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "衲僧家，端的别，脊梁铸就浑刚铁。",
            "有饭逢饥即便餐，有话逢人即便说。",
            "阿呵呵，如何说，今朝又是新阳节。"
        ],
        "notes": "",
        "id": "f3bad1ac5b4e07ec2ad36e1445ef9f69"
    },
    {
        "author": "释可封",
        "dynasty": "宋",
        "type": "诗",
        "rhythmic": "",
        "title": "颂古三首  其一",
        "preface": "",
        "paragraphs": [
            "阿魏无真，水银无假。",
            "老倒南泉，可知礼也。"
        ],
        "notes": "",
        "id": "dce8375a773dd41c4f9084e476622529"
    },
    {
        "author": "释可封",
        "dynasty": "宋",
        "type": "诗",
        "rhythmic": "",
        "title": "颂古三首  其二",
        "preface": "",
        "paragraphs": [
            "拈得须弥第一槌，铜头铁额岂容伊。",
            "盐梅舟楫并霖雨，不是斯人更是谁。"
        ],
        "notes": "",
        "id": "14871df8c261715bc24c9d2b1d481548"
    },
    {
        "author": "释可封",
        "dynasty": "宋",
        "type": "诗",
        "rhythmic": "",
        "title": "颂古三首  其三",
        "preface": "",
        "paragraphs": [
            "三军不动旗闪烁，龙蛇阵上看谋略。",
            "令人长忆李将军，万里晴空飞一鹗。"
        ],
        "notes": "",
        "id": "9c8816c25a8be71021affcf604ecb169"
    }
]