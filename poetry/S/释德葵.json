[
    {
        "author": "释德葵",
        "dynasty": "宋",
        "type": "诗",
        "rhythmic": "",
        "title": "题海慧寺画水壁",
        "preface": "",
        "paragraphs": [
            "君不见昔人十日画一水，摩挲漥窿随手起。",
            "若非胸次吞江湖，安得波澜来笔底。",
            "我来萧寺观奇踪，壁间隠隠腾蛟龙。",
            "初疑乘风驭弱水，恍然坐我蓬莱宫。",
            "又疑去年八月秋水溢，阴风袭人廊庑湿。",
            "谁知画者巧通神，董羽至今羞死笔。",
            "此水不是画，一水一水势相及。",
            "对此融神坐终日，后人虽画画不出。",
            "何如倒却毘陵华严壁，海慧北廊推第一。"
        ],
        "notes": "",
        "id": "a8c92a98e259421ecfb7d9e05339458f"
    },
    {
        "author": "释德葵",
        "dynasty": "宋",
        "type": "诗",
        "rhythmic": "",
        "title": "留春亭",
        "preface": "",
        "paragraphs": [
            "闻说芳亭著意浓，留连美景一壶中。",
            "歌声不放鶑声老，酒面长陪花面红。",
            "笋迸玉簪穿落日，柳拖金线系东风。",
            "时人尽道春归去，疑是桃源路忽通。"
        ],
        "notes": "",
        "id": "83e4b709d1f5a5f0a4d9074abbf0479e"
    },
    {
        "author": "释德葵",
        "dynasty": "宋",
        "type": "诗",
        "rhythmic": "",
        "title": "精进阁",
        "preface": "",
        "paragraphs": [
            "五月六月火云蒸，家家纳凉前后庭。",
            "楼头四鼓五鼓急，阁上犹闻人诵经。"
        ],
        "notes": "",
        "id": "45d37ff5c0b23b0a18fc035ac95fbb00"
    }
]