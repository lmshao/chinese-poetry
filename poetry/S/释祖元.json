[
    {
        "author": "释祖元",
        "dynasty": "宋",
        "type": "诗",
        "rhythmic": "",
        "title": "偈一首",
        "preface": "",
        "paragraphs": [
            "小庵小舍小丛林，土地何须八九人。",
            "若解轮番来打供，免教碎作一堆尘。"
        ],
        "notes": "",
        "id": "217d888834521421e97551bbf9b74e82"
    },
    {
        "author": "释祖元",
        "dynasty": "宋",
        "type": "诗",
        "rhythmic": "",
        "title": "香严贫",
        "preface": "",
        "paragraphs": [
            "无地无锥未是贫，知无尚有守无身。",
            "侬家近日贫来甚，不见当初贫底人。"
        ],
        "notes": "",
        "id": "fbc5c8bfc1a5e445a4fdde3310a34af8"
    },
    {
        "author": "释祖元",
        "dynasty": "宋",
        "type": "诗",
        "rhythmic": "",
        "title": "竹篦",
        "preface": "",
        "paragraphs": [
            "不触又不背，徒劳生拟议。",
            "开口更商量，白云千万里。"
        ],
        "notes": "",
        "id": "7e0194317f8d34c8f25cf07fb2e5a56d"
    },
    {
        "author": "释祖元",
        "dynasty": "宋",
        "type": "诗",
        "rhythmic": "",
        "title": "偈三首  其一",
        "preface": "",
        "paragraphs": [
            "剔起灯来是火，历劫无明照破。",
            "归堂撞见圣僧，几乎当面蹉过。"
        ],
        "notes": "",
        "id": "a45adaf329aaf493b960420e836d9499"
    },
    {
        "author": "释祖元",
        "dynasty": "宋",
        "type": "诗",
        "rhythmic": "",
        "title": "偈三首  其二",
        "preface": "",
        "paragraphs": [
            "有佛处不得住，踏著秤锤硬似铁。",
            "无佛处急走过，脚下草深三尺。",
            "三千里外，逢人不得错举。",
            "北斗挂须弥，棒头挑日月。",
            "摘杨花，摘杨花，眼里瞳人著绣鞋。"
        ],
        "notes": "",
        "id": "8fb64ee0258689861f175218979df4f2"
    },
    {
        "author": "释祖元",
        "dynasty": "宋",
        "type": "诗",
        "rhythmic": "",
        "title": "偈三首  其三",
        "preface": "",
        "paragraphs": [
            "雁山枯木实头禅，不在尖新语句边。",
            "背手忽然摸得著，长鲸吞月浪滔天。"
        ],
        "notes": "",
        "id": "aca508d61a30f3407be709ed955d2b70"
    }
]