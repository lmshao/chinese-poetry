[
    {
        "author": "释渊",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "节近端午，乍晴乍雨。",
            "带累达磨眼睛，特地和泥合土。",
            "二祖不会承当，雪庭枉受辛苦。",
            "引得后代儿孙，各自开张门户。",
            "或放南山毒蛇，或作玄沙猛虎。",
            "雪峰连辊三毬，禾山一味打鼓。",
            "山僧检点将来，尽是葛藤露布。",
            "争如吃饭著衣，此外更无佛祖。",
            "阿嫂便是大哥妻，师姑元是女人做。"
        ],
        "notes": "",
        "id": "dad004b753c5a31f9bc39dec331a94f7"
    },
    {
        "author": "释渊",
        "dynasty": "宋",
        "type": "诗",
        "rhythmic": "",
        "title": "临终偈",
        "preface": "",
        "paragraphs": [
            "动静声色外，时人不肯对。",
            "世间出世间，毕竟使谁会。"
        ],
        "notes": "",
        "id": "254cfd92153d1e0191c25a9f1be3def9"
    },
    {
        "author": "释渊",
        "dynasty": "宋",
        "type": "诗",
        "rhythmic": "",
        "title": "访姚雪蓬贬所",
        "preface": "",
        "paragraphs": [
            "故里田园抛弟妹，异乡灯火对妻儿。",
            "十年漂泊孤篷雪，谁补梅花入楚辞。"
        ],
        "notes": "",
        "id": "5c0b1fbf2f046fe211cdbab365258e71"
    }
]