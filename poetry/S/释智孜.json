[
    {
        "author": "释智孜",
        "dynasty": "宋",
        "type": "诗",
        "rhythmic": "",
        "title": "四皓吟",
        "preface": "",
        "paragraphs": [
            "忠义合时难，云林共掩关。",
            "因秦生白发，为汉出青山。",
            "不顾金章贵，终披白氅还。",
            "如今明圣代，高躅更难攀。"
        ],
        "notes": "",
        "id": "468b3937ec1496998850013dd6d147d1"
    },
    {
        "author": "释智孜",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "五十春秋，如电如露。",
            "月映寒江，分明归去。"
        ],
        "notes": "",
        "id": "e4697cd72c023e5681baeb37df687353"
    }
]