[
    {
        "author": "史弥忠",
        "dynasty": "宋",
        "type": "诗",
        "rhythmic": "",
        "title": "元旦望阙叩头而作",
        "preface": "",
        "paragraphs": [
            "青帝初传令，山河万象新。",
            "圣恩宽似海，世态乐同春。",
            "拜阙难辞老，居官岂为贫。",
            "京华望不远，感激切微臣。"
        ],
        "notes": "",
        "id": "bc3849b93fa43abb431a65ed4663d1d2"
    },
    {
        "author": "史弥忠",
        "dynasty": "宋",
        "type": "诗",
        "rhythmic": "",
        "title": "送安抚使袁彦淳之任",
        "preface": "",
        "paragraphs": [
            "雄心中夜岂难平，一队旌旗万里行。",
            "为国许身增慷慨，逢人说剑转分明。",
            "尊前白发怀南浦，马上青山过楚城。",
            "从此海邦多治略，好听歌诵快舆情。"
        ],
        "notes": "",
        "id": "d4815aadad04427c2981184c485ac734"
    },
    {
        "author": "史弥忠",
        "dynasty": "宋",
        "type": "诗",
        "rhythmic": "",
        "title": "西湖",
        "preface": "",
        "paragraphs": [
            "碧波青嶂对红楼，千古西湖乐未休。",
            "试把腰缠买春色，不知世上有扬州。"
        ],
        "notes": "",
        "id": "61c48872f84fae5af4a900b2dfafcc2a"
    },
    {
        "author": "史弥忠",
        "dynasty": "宋",
        "type": "诗",
        "rhythmic": "",
        "title": "秋桂",
        "preface": "",
        "paragraphs": [
            "庭前高挺碧玉树，秋日奈兹风露何。",
            "两度开花君莫问，为渠天近得香多。"
        ],
        "notes": "",
        "id": "6ed9c87e0a3a1ec356734d50c96ef6f1"
    }
]