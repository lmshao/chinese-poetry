[
    {
        "author": "释守仁",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "百千三昧，无量妙门。",
            "今日日庵不惜穷性命，只做一句子说与诸人。"
        ],
        "notes": "",
        "id": "2925ac5093a8c35dff5480e20e992de9"
    },
    {
        "author": "释守仁",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "云从龙，风从虎，吹散江村寒露雨。",
            "丽天杲日绝纤埃，有路明明吞佛祖。",
            "物见主，眼卓竖。",
            "天边白雁送寒归，篱下黄华香半吐。"
        ],
        "notes": "",
        "id": "c8d06ea39160b86af214f3cf0b8d0c30"
    },
    {
        "author": "释守仁",
        "dynasty": "宋",
        "type": "诗",
        "rhythmic": "",
        "title": "颂古",
        "preface": "",
        "paragraphs": [
            "多方窃得破衣裳，壁倒篱坍没处藏。",
            "更有一般无頼汉，不曾同伴要分赃。"
        ],
        "notes": "",
        "id": "3a86fe37fb42d36c82381ddde45677bd"
    },
    {
        "author": "释守仁",
        "dynasty": "宋",
        "type": "诗",
        "rhythmic": "",
        "title": "台山婆话颂",
        "preface": "",
        "paragraphs": [
            "开个灯心皂角铺，日求升合度朝昏。",
            "只因风雨连绵久，本利一空愁倚门。"
        ],
        "notes": "",
        "id": "b02f6af5d43d6ee0ca1bd0b13b40721d"
    },
    {
        "author": "释守仁",
        "dynasty": "宋",
        "type": "诗",
        "rhythmic": "",
        "title": "颂古五首  其一",
        "preface": "",
        "paragraphs": [
            "如舍利弗与么去，千人万人拦不住。",
            "优游自在涅槃城，步步莲华随足举。"
        ],
        "notes": "",
        "id": "7a6a23dee4a84dbda8bce9aa51b1c8a6"
    },
    {
        "author": "释守仁",
        "dynasty": "宋",
        "type": "诗",
        "rhythmic": "",
        "title": "颂古五首  其二",
        "preface": "",
        "paragraphs": [
            "气直语直，眼亲手亲。",
            "峰峦竞秀，红紫争春。",
            "神通妙用施呈尽，要见国师犹隔津。"
        ],
        "notes": "",
        "id": "00966683ebd124f2c45ad68aed61a36f"
    },
    {
        "author": "释守仁",
        "dynasty": "宋",
        "type": "诗",
        "rhythmic": "",
        "title": "颂古五首  其三",
        "preface": "",
        "paragraphs": [
            "相逢陪酒又陪歌，醉倒家中要我驼。",
            "驼到家中犹骂詈，不知醒后又如何。"
        ],
        "notes": "",
        "id": "2ee7615ef06dd1220220b67daa361b76"
    },
    {
        "author": "释守仁",
        "dynasty": "宋",
        "type": "诗",
        "rhythmic": "",
        "title": "颂古五首  其四",
        "preface": "",
        "paragraphs": [
            "锯解秤锤，油煎石磉。",
            "两手擎来，有功者赏。"
        ],
        "notes": "",
        "id": "bb69337522d58dc1ca1c7b20bbb982c3"
    },
    {
        "author": "释守仁",
        "dynasty": "宋",
        "type": "诗",
        "rhythmic": "",
        "title": "颂古五首  其五",
        "preface": "",
        "paragraphs": [
            "凉宵爱月上危楼，几处笙歌几处愁。",
            "歌管未阑愁未歇，忽然天晓一时休。"
        ],
        "notes": "",
        "id": "d4413b88463276b77f479d3c10a95bf4"
    }
]