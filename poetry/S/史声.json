[
    {
        "author": "史声",
        "dynasty": "宋",
        "type": "诗",
        "rhythmic": "",
        "title": "题定慧院",
        "preface": "",
        "paragraphs": [
            "寺名定慧知何代，桥古碑横不记年。",
            "古树乱鸦啼晚照，故园新蝶舞春烟。",
            "十层宝塔化尘路，五色云衢散上天。",
            "惟有玉莲池内水，沧浪深处老龙眠。"
        ],
        "notes": "",
        "id": "dde67e9752612d522ff72744fa24bea2"
    },
    {
        "author": "史声",
        "dynasty": "宋",
        "type": "诗",
        "rhythmic": "",
        "title": "送别严希孟",
        "preface": "",
        "paragraphs": [
            "岁暮送行舟，寒烟古渡头。",
            "渚禽冲客起，野水带冰流。",
            "经史探深趣，江山属壮游。",
            "莫将和氏璧，轻向暗中投。"
        ],
        "notes": "",
        "id": "bab9336f1971994e484fc91e3f0e919d"
    },
    {
        "author": "史声",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "施食池腥龙戏钵，长明灯暗鼠偷油。"
        ],
        "notes": "",
        "id": "cd99bac988b0705ec87175b8a9845099"
    }
]