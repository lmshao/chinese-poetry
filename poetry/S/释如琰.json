[
    {
        "author": "释如琰",
        "dynasty": "宋",
        "type": "诗",
        "rhythmic": "",
        "title": "颂古五首  其一",
        "preface": "",
        "paragraphs": [
            "示疾毗耶方丈，文殊亦难近傍。",
            "看来无药可医，只是忌口为上。"
        ],
        "notes": "",
        "id": "203f874019eb62013d6bf1cd2414ee4b"
    },
    {
        "author": "释如琰",
        "dynasty": "宋",
        "type": "诗",
        "rhythmic": "",
        "title": "颂古五首  其二",
        "preface": "",
        "paragraphs": [
            "问处分明答处端，还同双剑倚天寒。",
            "一从楼阁门开后，满面惭惶无处安。"
        ],
        "notes": "",
        "id": "87d70b4a5a5f7400ba82a9549621a1b8"
    },
    {
        "author": "释如琰",
        "dynasty": "宋",
        "type": "诗",
        "rhythmic": "",
        "title": "颂古五首  其三",
        "preface": "",
        "paragraphs": [
            "蹉过跨门一机，昧却见成公案。",
            "子湖指处太亲，直须急著眼看。"
        ],
        "notes": "",
        "id": "a5501c6036b23a3138f83d9806764616"
    },
    {
        "author": "释如琰",
        "dynasty": "宋",
        "type": "诗",
        "rhythmic": "",
        "title": "颂古五首  其四",
        "preface": "",
        "paragraphs": [
            "夹峤当年错用心，贪他香饵被他擒。",
            "点头三下无言说，水阔山遥恨转深。"
        ],
        "notes": "",
        "id": "6545dfb3f9510f11c974f0d1b43ceb06"
    },
    {
        "author": "释如琰",
        "dynasty": "宋",
        "type": "诗",
        "rhythmic": "",
        "title": "颂古五首  其五",
        "preface": "",
        "paragraphs": [
            "赵州老汉热心肠，一盏粗茶验当行。",
            "回首路傍桥断处，白苹红蓼映斜阳。"
        ],
        "notes": "",
        "id": "1c2b9be12489c6ebceb38a54ae072df6"
    }
]