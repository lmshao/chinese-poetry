[
    {
        "author": "宋媛",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "云破蟾光穿晓户。",
            "敧枕凄凉，多少伤心处。",
            "惟有相思情最苦。",
            "檀郎咫尺千山阻。",
            "莫学飞花兼落絮。",
            "摇荡春风，迤逦抛人去。",
            "结尽寸肠千万缕。",
            "如今认得先辜负。"
        ],
        "notes": "",
        "id": "63d15038d6d818ebe73434c82f38b84a"
    },
    {
        "author": "宋媛",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "东风成阵送春归。",
            "庭花高下飞。",
            "柔条缭绕入帘帏。",
            "斑斑装舞衣。",
            "云鬓乱，坐偷啼。",
            "郎来何负期。",
            "人生恰似这芳菲。",
            "芳菲能几时。"
        ],
        "notes": "",
        "id": "d18cac2091392acbeb39d748263d2185"
    }
]