[
    {
        "author": "上官均",
        "dynasty": "宋",
        "type": "诗",
        "rhythmic": "",
        "title": "送程给事知越州",
        "preface": "",
        "paragraphs": [
            "远民谁布上恩宽，一纸除书辍近班。",
            "候骑百城瞻使节，壶浆十里过乡关。",
            "云山缭绕讴吟外，铃阁从容指顾间。",
            "密诏未从疏傅请，追锋行看日边还。"
        ],
        "notes": "",
        "id": "c3f40b654ee0462fbdcc8c02c576f4ec"
    },
    {
        "author": "上官均",
        "dynasty": "宋",
        "type": "诗",
        "rhythmic": "",
        "title": "题耿氏温凊堂",
        "preface": "",
        "paragraphs": [
            "远山终日自清辉，缥渺乔林野气微。",
            "秋菊已开陶令径，春风好舞老莱衣。",
            "溪头钓艇资闲兴，松下归禽伴息机。",
            "吟倚醉登堪自慰，不须怅望白云飞。"
        ],
        "notes": "",
        "id": "80a99c8db801f1dac22c07207e211dfe"
    }
]