[
    {
        "author": "释仁钦",
        "dynasty": "宋",
        "type": "诗",
        "rhythmic": "",
        "title": "灵岩十二景 置寺殿",
        "preface": "",
        "paragraphs": [
            "青蛇引路破樵径，二虎驮经莫厌频。",
            "周汉魏时于此住，年过八百又重新。"
        ],
        "notes": "",
        "id": "1437e40710e0470f9a97d3284e33fe9d"
    },
    {
        "author": "释仁钦",
        "dynasty": "宋",
        "type": "诗",
        "rhythmic": "",
        "title": "灵岩十二景 般舟殿",
        "preface": "",
        "paragraphs": [
            "般舟古殿最先风，运载含灵不可穷。",
            "生死海中波浪险，莫教沉溺失前功。"
        ],
        "notes": "",
        "id": "1d8c10a83a3799a4d5bfc2f6f525ad82"
    },
    {
        "author": "释仁钦",
        "dynasty": "宋",
        "type": "诗",
        "rhythmic": "",
        "title": "灵岩十二景 铁袈裟",
        "preface": "",
        "paragraphs": [
            "我佛慈悲铁作衣，谁知方便示禅机。",
            "昔年庾岭家风在，直到如今识者稀。"
        ],
        "notes": "",
        "id": "c0c00a09bb5ee27767899c466be89cbd"
    },
    {
        "author": "释仁钦",
        "dynasty": "宋",
        "type": "诗",
        "rhythmic": "",
        "title": "灵岩十二景 朗公山",
        "preface": "",
        "paragraphs": [
            "万象森罗古此峰，传来几世朗公容。",
            "知音会遇无先后，今日依前旧日踪。"
        ],
        "notes": "",
        "id": "ef0609a4d8ba514bd005d7841915f164"
    },
    {
        "author": "释仁钦",
        "dynasty": "宋",
        "type": "诗",
        "rhythmic": "",
        "title": "灵岩十二景 明孔山",
        "preface": "",
        "paragraphs": [
            "凿开灵岩玲珑晓，一窍圆光似月明。",
            "照古照今传万代，不知谁向此安名。"
        ],
        "notes": "",
        "id": "4d8d12d31f3efed0b709cf57adbf3570"
    },
    {
        "author": "释仁钦",
        "dynasty": "宋",
        "type": "诗",
        "rhythmic": "",
        "title": "灵岩十二景 绝景亭",
        "preface": "",
        "paragraphs": [
            "四顾林峦似列屏，一源流水响泠泠。",
            "游人到此忘归去，名称虚堂绝景亭。"
        ],
        "notes": "",
        "id": "80cada7206c1249eba20fe78e70be4e6"
    },
    {
        "author": "释仁钦",
        "dynasty": "宋",
        "type": "诗",
        "rhythmic": "",
        "title": "灵岩十二景 甘露泉",
        "preface": "",
        "paragraphs": [
            "甘露香泉竟日流，有时天旱四方求。",
            "随缘赴感无偏党，古往今来不记秋。"
        ],
        "notes": "",
        "id": "73b362d124175eaa105c81637026fcb1"
    },
    {
        "author": "释仁钦",
        "dynasty": "宋",
        "type": "诗",
        "rhythmic": "",
        "title": "灵岩十二景 石龟泉",
        "preface": "",
        "paragraphs": [
            "团团特石凿灵龟，口内喷流世莫疑。",
            "造化始知心所有，几人到此乱针锥。"
        ],
        "notes": "",
        "id": "5520c22314d03d56a31c1f448eac0787"
    },
    {
        "author": "释仁钦",
        "dynasty": "宋",
        "type": "诗",
        "rhythmic": "",
        "title": "灵岩十二景 锡杖泉",
        "preface": "",
        "paragraphs": [
            "历历金镮振一声，滔滔千古迸流清。",
            "香厨日用无穷竭，饮者甘和悦众情。"
        ],
        "notes": "",
        "id": "7fed395b6cf8e0cbd01ab86b67876e47"
    },
    {
        "author": "释仁钦",
        "dynasty": "宋",
        "type": "诗",
        "rhythmic": "",
        "title": "灵岩十二景 白鹤泉",
        "preface": "",
        "paragraphs": [
            "云鹤双飞去几年，遗踪依旧涌灵泉。",
            "澄澄皎洁无增减，石铫煎茶味更全。"
        ],
        "notes": "",
        "id": "8bc5996eb51913eb08e4b2d79e0bc7fb"
    },
    {
        "author": "释仁钦",
        "dynasty": "宋",
        "type": "诗",
        "rhythmic": "",
        "title": "灵岩十二景 鸡鸣山",
        "preface": "",
        "paragraphs": [
            "鸡鸣欲晓惊行路，回首思量却再来。",
            "两两三三皆省觉，一人独上妙高台。"
        ],
        "notes": "",
        "id": "bd276ee8f3f72984ddf69b75377ad4d6"
    },
    {
        "author": "释仁钦",
        "dynasty": "宋",
        "type": "诗",
        "rhythmic": "",
        "title": "灵岩十二景 证明殿",
        "preface": "",
        "paragraphs": [
            "万丈岩前作证明，十方檀信等空平。",
            "一针一草无遗漏，百劫千生果自成。"
        ],
        "notes": "",
        "id": "ce48ad263fab1de2cb76823af9da1816"
    }
]