[
    {
        "author": "释仁钦",
        "dynasty": "宋",
        "type": "诗",
        "rhythmic": "",
        "title": "灵岩十二景 置寺殿",
        "preface": "",
        "paragraphs": [
            "青蛇引路破樵径，二虎驮经莫厌频。",
            "周汉魏时于此住，年过八百又重新。"
        ],
        "notes": "",
        "id": "a720a12ed90a529ad6600bd6e73be585"
    },
    {
        "author": "释仁钦",
        "dynasty": "宋",
        "type": "诗",
        "rhythmic": "",
        "title": "灵岩十二景 般舟殿",
        "preface": "",
        "paragraphs": [
            "般舟古殿最先风，运载含灵不可穷。",
            "生死海中波浪险，莫教沉溺失前功。"
        ],
        "notes": "",
        "id": "a81cb88b09cb48623b536f9eca3e2f38"
    },
    {
        "author": "释仁钦",
        "dynasty": "宋",
        "type": "诗",
        "rhythmic": "",
        "title": "灵岩十二景 铁袈裟",
        "preface": "",
        "paragraphs": [
            "我佛慈悲铁作衣，谁知方便示禅机。",
            "昔年庾岭家风在，直到如今识者稀。"
        ],
        "notes": "",
        "id": "3852270a83ebf957b6a530f2c791d9de"
    },
    {
        "author": "释仁钦",
        "dynasty": "宋",
        "type": "诗",
        "rhythmic": "",
        "title": "灵岩十二景 朗公山",
        "preface": "",
        "paragraphs": [
            "万象森罗古此峰，传来几世朗公容。",
            "知音会遇无先后，今日依前旧日踪。"
        ],
        "notes": "",
        "id": "2426897d8935d3ab171a1250d62058da"
    },
    {
        "author": "释仁钦",
        "dynasty": "宋",
        "type": "诗",
        "rhythmic": "",
        "title": "灵岩十二景 明孔山",
        "preface": "",
        "paragraphs": [
            "凿开灵岩玲珑晓，一窍圆光似月明。",
            "照古照今传万代，不知谁向此安名。"
        ],
        "notes": "",
        "id": "08bd154ac39db470c1af12c647382238"
    },
    {
        "author": "释仁钦",
        "dynasty": "宋",
        "type": "诗",
        "rhythmic": "",
        "title": "灵岩十二景 绝景亭",
        "preface": "",
        "paragraphs": [
            "四顾林峦似列屏，一源流水响泠泠。",
            "游人到此忘归去，名称虚堂绝景亭。"
        ],
        "notes": "",
        "id": "f34f35396d644212fe254a5043d70185"
    },
    {
        "author": "释仁钦",
        "dynasty": "宋",
        "type": "诗",
        "rhythmic": "",
        "title": "灵岩十二景 甘露泉",
        "preface": "",
        "paragraphs": [
            "甘露香泉竟日流，有时天旱四方求。",
            "随缘赴感无偏党，古往今来不记秋。"
        ],
        "notes": "",
        "id": "a49c42c1d043c5083b8556e09ffde7ae"
    },
    {
        "author": "释仁钦",
        "dynasty": "宋",
        "type": "诗",
        "rhythmic": "",
        "title": "灵岩十二景 石龟泉",
        "preface": "",
        "paragraphs": [
            "团团特石凿灵龟，口内喷流世莫疑。",
            "造化始知心所有，几人到此乱针锥。"
        ],
        "notes": "",
        "id": "454bed7b623a7ef529cf17394a2971c7"
    },
    {
        "author": "释仁钦",
        "dynasty": "宋",
        "type": "诗",
        "rhythmic": "",
        "title": "灵岩十二景 锡杖泉",
        "preface": "",
        "paragraphs": [
            "历历金镮振一声，滔滔千古迸流清。",
            "香厨日用无穷竭，饮者甘和悦众情。"
        ],
        "notes": "",
        "id": "e43946a784d108d8c5fd63e7891d8bc0"
    },
    {
        "author": "释仁钦",
        "dynasty": "宋",
        "type": "诗",
        "rhythmic": "",
        "title": "灵岩十二景 白鹤泉",
        "preface": "",
        "paragraphs": [
            "云鹤双飞去几年，遗踪依旧涌灵泉。",
            "澄澄皎洁无增减，石铫煎茶味更全。"
        ],
        "notes": "",
        "id": "02b15100fb101aa42d46b0e845421bf4"
    },
    {
        "author": "释仁钦",
        "dynasty": "宋",
        "type": "诗",
        "rhythmic": "",
        "title": "灵岩十二景 鸡鸣山",
        "preface": "",
        "paragraphs": [
            "鸡鸣欲晓惊行路，回首思量却再来。",
            "两两三三皆省觉，一人独上妙高台。"
        ],
        "notes": "",
        "id": "131689b778fce736011ce80608f94b2c"
    },
    {
        "author": "释仁钦",
        "dynasty": "宋",
        "type": "诗",
        "rhythmic": "",
        "title": "灵岩十二景 证明殿",
        "preface": "",
        "paragraphs": [
            "万丈岩前作证明，十方檀信等空平。",
            "一针一草无遗漏，百劫千生果自成。"
        ],
        "notes": "",
        "id": "5d235c36f4c9ab272cba67d25947c7a6"
    }
]