[
    {
        "author": "孙琏",
        "dynasty": "宋",
        "type": "诗",
        "rhythmic": "",
        "title": "述怀二首  其一",
        "preface": "",
        "paragraphs": [
            "少也不谐俗，老去益美闲。",
            "百草生已绿，春雨满南山。",
            "朝朝荷锄去，既夕驱牛还。",
            "生长茆簷下，贫贱甚独安。",
            "但愿桑麻长，优游足岁年。"
        ],
        "notes": "",
        "id": "4f6a1b5eab7fa9a1a4f64ee9dd80f393"
    },
    {
        "author": "孙琏",
        "dynasty": "宋",
        "type": "诗",
        "rhythmic": "",
        "title": "述怀二首  其二",
        "preface": "",
        "paragraphs": [
            "坐倦秋树根，摄衣步前丘。",
            "横河澹如练，破月西南流。",
            "独持一尊酒，悠然发清讴。",
            "俯仰无不足，吾生焉所求。"
        ],
        "notes": "",
        "id": "86ce0d344d420ebbd3b722c921f9c65d"
    }
]