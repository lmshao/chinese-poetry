[
    {
        "author": "释宗琏",
        "dynasty": "宋",
        "type": "诗",
        "rhythmic": "",
        "title": "偈五首  其一",
        "preface": "",
        "paragraphs": [
            "暗穿玉线，密度金针。",
            "如水入水，似金博金。"
        ],
        "notes": "",
        "id": "1d93efd66bce5ee720afeeed74331336"
    },
    {
        "author": "释宗琏",
        "dynasty": "宋",
        "type": "诗",
        "rhythmic": "",
        "title": "偈五首  其二",
        "preface": "",
        "paragraphs": [
            "破无明暗，截生死流。",
            "度三有城，泛无为海。",
            "须是识这个始得。"
        ],
        "notes": "",
        "id": "018d0711362de0c0816293e92bdf7834"
    },
    {
        "author": "释宗琏",
        "dynasty": "宋",
        "type": "诗",
        "rhythmic": "",
        "title": "偈五首  其三",
        "preface": "",
        "paragraphs": [
            "唤作拄杖则触，不唤作拄杖则背。",
            "若也识得，荆棘林中撒手，是非海里横身。",
            "脱或未然，普贤乘白象，土宿跨泥牛。"
        ],
        "notes": "",
        "id": "cd6521bb857fc76dfead581e64137a4c"
    },
    {
        "author": "释宗琏",
        "dynasty": "宋",
        "type": "诗",
        "rhythmic": "",
        "title": "偈五首  其四",
        "preface": "",
        "paragraphs": [
            "宗乘一唱殊途绝，万别千差俱泯灭。",
            "通身是口难分雪，金刚脑后三斤铁。"
        ],
        "notes": "",
        "id": "d262c5f1cd6903d35e30aae28e028a16"
    },
    {
        "author": "释宗琏",
        "dynasty": "宋",
        "type": "诗",
        "rhythmic": "",
        "title": "偈五首  其五",
        "preface": "",
        "paragraphs": [
            "是是，放出南山真鼈鼻。",
            "不是不是，勒回千里追风骥。",
            "终成败坏可怜生，塞断咽喉无出气。",
            "无出气，有巴鼻。",
            "赵州东壁挂葫芦，堪笑维摩谈不二。"
        ],
        "notes": "",
        "id": "1a091cbc668eb3f785094f3601a63563"
    },
    {
        "author": "释宗琏",
        "dynasty": "宋",
        "type": "诗",
        "rhythmic": "",
        "title": "颂古三首  其一",
        "preface": "",
        "paragraphs": [
            "南来本欲破邪说，纸灯灭处难分雪。",
            "踏著秤锤硬似铁，错认乌龟唤作鼈。"
        ],
        "notes": "",
        "id": "c8952fcb14ff7bcf21256d998874260a"
    },
    {
        "author": "释宗琏",
        "dynasty": "宋",
        "type": "诗",
        "rhythmic": "",
        "title": "颂古三首  其二",
        "preface": "",
        "paragraphs": [
            "新妇骑馿阿家牵，草里寻常万万千。",
            "谁在后兮谁在先，不须特地苦加鞭。"
        ],
        "notes": "",
        "id": "1744aaa1e0769f88dd4f9fd366fc9018"
    },
    {
        "author": "释宗琏",
        "dynasty": "宋",
        "type": "诗",
        "rhythmic": "",
        "title": "颂古三首  其三",
        "preface": "",
        "paragraphs": [
            "馿尾猪头牛脚迹，三斤麻子露消息。",
            "志公杖头剪刀尺，从来雨下阶头湿。"
        ],
        "notes": "",
        "id": "d468ea58f4ae5e0b18a42486f10052bc"
    },
    {
        "author": "释宗琏",
        "dynasty": "宋",
        "type": "诗",
        "rhythmic": "",
        "title": "赞月庵",
        "preface": "",
        "paragraphs": [
            "这个老汉，浑无缝罅。",
            "点铁成金，指鹿为马。",
            "以张拙秀才语擒纵多口，阿师跨三脚馿儿，指点诸方话霸。",
            "遇贱时三世诸佛正眼难窥，遇贵时八大龙王亦难酬价。",
            "阿呵呵，也大差。",
            "只因会春园里失却眼睛，从此恶名滔滔流遍天下。",
            "高挂虚堂兮如师子全威，一任百怪千妖暗中惊讶。",
            "灯禅灯禅，第一不得容易与伊点化。"
        ],
        "notes": "",
        "id": "f0bbf222dc77f84ca13bd04dd5c629d7"
    }
]