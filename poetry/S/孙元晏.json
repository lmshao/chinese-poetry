[
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "吴 黄金车",
        "preface": "",
        "paragraphs": [
            "分擘山河即渐开，许昌基业已倾颓。",
            "黄金车与斑斓耳，早个须知入谶来。"
        ],
        "notes": "",
        "id": "2431e451656369c398f8661809ca3a84"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "吴 赤壁",
        "preface": "",
        "paragraphs": [
            "会猎书来举国惊，祗应周鲁不教迎。",
            "曹公一战奔波后，赤壁功传万古名。"
        ],
        "notes": "",
        "id": "070efd0fa559a713cde0c9e4f93e07ef"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "吴 鲁肃指囷",
        "preface": "",
        "paragraphs": [
            "破产移家事亦难，佐吴从此霸江山。",
            "争教不立功勋得，指出千囷如等闲。"
        ],
        "notes": "",
        "id": "43b42656e055c05c21a9494bad2cba0d"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "吴 甘宁斫营",
        "preface": "",
        "paragraphs": [
            "夜深偷入魏军营，满寨惊忙火似星。",
            "百口宝刀千匹绢，也应消得与甘宁。"
        ],
        "notes": "",
        "id": "61fa791b2d14cab1520ca5e17e797d96"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "吴 徐盛",
        "preface": "",
        "paragraphs": [
            "欲把江山鼎足分，邢真衔册到江南。",
            "当时将相谁堪重，徐盛将军最不甘。"
        ],
        "notes": "",
        "id": "598c8c1a0246ee4cb8b497703d42fd30"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "吴 鲁肃",
        "preface": "",
        "paragraphs": [
            "斫案兴言断众疑，鼎分从此定雄雌。",
            "若无子敬心相似，争得乌林破魏师。"
        ],
        "notes": "",
        "id": "2cfd07758a61cca229538f65ae2b5517"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "吴 武昌",
        "preface": "",
        "paragraphs": [
            "西塞山高截九垓，谶谣终日自相催。",
            "武昌鱼美应难恋，历数须归建业来。"
        ],
        "notes": "",
        "id": "cccf939cd28eed5d2c67316ba3042520"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "吴 顾雍",
        "preface": "",
        "paragraphs": [
            "赞国经纶更有谁，蔡公相叹亦相师。",
            "贵为丞相封侯了，归后家人总不知。"
        ],
        "notes": "",
        "id": "fe828c0e7511f1befd956c7bd981f675"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "吴 吕蒙",
        "preface": "",
        "paragraphs": [
            "幼小家贫实可哀，愿征行去志难回。",
            "不探虎穴求身达，争得人间富贵来。"
        ],
        "notes": "",
        "id": "6172e895f1c287565b1cbf04c464bed3"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "吴 介象",
        "preface": "",
        "paragraphs": [
            "好道君王遇亦难，变通灵异几多般。",
            "介先生有神仙术，钓得鲈鱼在玉盘。"
        ],
        "notes": "",
        "id": "c331a084618eab3b513fc786b68b36ee"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "吴 濡须坞",
        "preface": "",
        "paragraphs": [
            "风揭洪涛响若雷，枕波为垒险相隈。",
            "莫言有个濡须坞，几度曹公失志回。"
        ],
        "notes": "",
        "id": "b26c0a2922f24f0dd4b681e2e21fc340"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "吴 周泰",
        "preface": "",
        "paragraphs": [
            "名与诸公又不同，金疮痕在满身中。",
            "不将御盖宣恩泽，谁信将军别有功。"
        ],
        "notes": "",
        "id": "1a8e2f1c5216b7c1bcc5c0c8d7b2d30a"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "吴 张纮",
        "preface": "",
        "paragraphs": [
            "东部张公与众殊，共施经畧赞全吴。",
            "陈琳漫自称雄伯，神气应须怯大巫。"
        ],
        "notes": "",
        "id": "e0d2355b6e8dccb4b4841d4a65da7ec3"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "吴 太史慈",
        "preface": "",
        "paragraphs": [
            "圣德招贤远近知，曹公心计却成欺。",
            "陈韩昔日尝投楚，岂是当归召得伊。"
        ],
        "notes": "",
        "id": "c2d59ca9ee3698992273f704cd8fe55b"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "吴 孙坚后",
        "preface": "",
        "paragraphs": [
            "委存张公翊圣材，几将贤德赞文台。",
            "争教不霸江山得，日月征曾入梦来。"
        ],
        "notes": "",
        "id": "b027a30725a1789a7b7a05c049b06340"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "吴 陆统",
        "preface": "",
        "paragraphs": [
            "将军身殁有儿孤，虎子为名教读书。",
            "更向宫中教骑马，感君恩重合何如。"
        ],
        "notes": "",
        "id": "33eed1c7b940c0d860755ca5f5e5d794"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "吴 青盖",
        "preface": "",
        "paragraphs": [
            "历数将终势已摧，不修君德更堪哀。",
            "被他青盖言相误，元是须教入晋来。"
        ],
        "notes": "",
        "id": "b9e3ef9c8020db5a35d08dc2f552acbc"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "晋 七宝鞭",
        "preface": "",
        "paragraphs": [
            "天命须知岂偶然，乱臣徒欲用兵权。",
            "圣谟庙畧还应别，浑不消他七宝鞭。"
        ],
        "notes": "",
        "id": "e1fe795878862152b6bd27dd6beda749"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "晋 庾悦鹅炙",
        "preface": "",
        "paragraphs": [
            "春暖江南景气新，子鹅炙美就中珍。",
            "庾家厨盛刘公困，浑弗相贻也恼人。"
        ],
        "notes": "",
        "id": "af992c17de17515eed247699339737fc"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "晋 谢玄",
        "preface": "",
        "paragraphs": [
            "百万兵来逼合肥，谢玄为将统雄师。",
            "旌旗首尾千余里，浑不消他一局棋。"
        ],
        "notes": "",
        "id": "3a3872b1e45bcb323c7107f677088771"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "晋 谢混",
        "preface": "",
        "paragraphs": [
            "尚主当初偶未成，此时谁合更关情。",
            "可怜谢混风华在，千古翻传禁脔名。"
        ],
        "notes": "",
        "id": "483ae6ad69ed06363b314aeecbdaf59a"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "晋 陆玩",
        "preface": "",
        "paragraphs": [
            "陆公高论亦由衷，谦让还慙未有功。",
            "天下忠良人欲尽，始应交我作三公。"
        ],
        "notes": "",
        "id": "9eaae9c7953ef7ac7251c5120699b778"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "晋 王坦之",
        "preface": "",
        "paragraphs": [
            "晋祚安危只此行，坦之何必苦忧惊。",
            "谢公合定寰区在，争遣当时事得成。"
        ],
        "notes": "",
        "id": "f06d3a5635f89af675da6cb54d6ef856"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "晋 蒲葵扇",
        "preface": "",
        "paragraphs": [
            "抛舍东山岁月遥，几施经畧挫雄豪。",
            "若非名德喧寰宇，争得蒲葵价数高。"
        ],
        "notes": "",
        "id": "01ae32de42c3476a967102bc56d078b8"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "晋 王郎",
        "preface": "",
        "paragraphs": [
            "太尉门庭亦甚高，王郎名重礼相饶。",
            "自家妻父犹如此，谁更逢君得折腰。"
        ],
        "notes": "",
        "id": "ff8d38c866af60c1a07ff415a93182b1"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "晋 刘毅",
        "preface": "",
        "paragraphs": [
            "遶床堪壮喝卢声，似铁容仪众尽惊。",
            "二十七人同举义，几人全得旧功名。"
        ],
        "notes": "",
        "id": "c0e61a815d9e7d19ecb073f6b4231dd7"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "晋 王恭",
        "preface": "",
        "paragraphs": [
            "春风濯濯柳容仪，鹤氅神情举世推。",
            "可惜教君仗旄钺，枉将心地托牢之。"
        ],
        "notes": "",
        "id": "88cd3a1ed3e07625c57693c84305f0ed"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "晋 谢公赌墅",
        "preface": "",
        "paragraphs": [
            "发遣将军欲去时，畧无情挠只贪棋。",
            "自从乞与羊昙后，赌墅功成更有谁。"
        ],
        "notes": "",
        "id": "185816e2d7356cecc3cc3534701b5606"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "晋 苻坚投箠",
        "preface": "",
        "paragraphs": [
            "投箠填江语未终，谢安乘此立殊功。",
            "三台星烂乾坤在，且与张华死不同。"
        ],
        "notes": "",
        "id": "60d2b555b0f79568f34d48268da97f6d"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "晋 卫玠",
        "preface": "",
        "paragraphs": [
            "叔宝羊车海内稀，山家女壻好风姿。",
            "江东士女无端甚，看杀玉人浑不知。"
        ],
        "notes": "",
        "id": "6fffe064e8ab17c659cd5c22b7459387"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "晋 郭璞脱襦",
        "preface": "",
        "paragraphs": [
            "吟坐因思郭景纯，每言穷达似通神。",
            "到头分命难移改，解脱清襦与别人。"
        ],
        "notes": "",
        "id": "a7a954ad19944a1d7d7096aaa5f4bf13"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "晋 庾楼",
        "preface": "",
        "paragraphs": [
            "江州楼上月明中，从事同登眺远空。",
            "玉树忽薶千载后，有谁重此继清风。"
        ],
        "notes": "",
        "id": "2941be5058b61debd9153ef456f01163"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "晋 新亭",
        "preface": "",
        "paragraphs": [
            "容易乘虚逼帝畿，满江艛𫇛与旌旗。",
            "卢循若解新亭上，胜负还应未可知。"
        ],
        "notes": "",
        "id": "3905946cef05e4d5ddbf593a97d87cce"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "宋 大岘",
        "preface": "",
        "paragraphs": [
            "大岘才过喜可知，指空言已副心期。",
            "公孙计策嗟无用，天与南朝作霸基。"
        ],
        "notes": "",
        "id": "b50c0c3518f900a63f73bbaa27db1f91"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "宋 放宫人",
        "preface": "",
        "paragraphs": [
            "纳谏廷臣免犯颜，自然恩可霸江山。",
            "姚兴侍女方承宠，放出宫闱若等闲。"
        ],
        "notes": "",
        "id": "53a1a4db004c771c630c02a27485e591"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "宋 借南苑",
        "preface": "",
        "paragraphs": [
            "人主词应不偶然，几人曾说笑掀天。",
            "不知南苑今何在，借与张公三百年。"
        ],
        "notes": "",
        "id": "5036f0ea416ca8389b76b4428eda3f20"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "宋 谢澹云霞友",
        "preface": "",
        "paragraphs": [
            "仗气凌人岂可亲，只将范泰是知闻。",
            "缘何唤作云霞友，却恐云霞未似君。"
        ],
        "notes": "",
        "id": "136a333f93b86d311d93bfca91efc73e"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "宋 乌衣巷",
        "preface": "",
        "paragraphs": [
            "古迹荒基好叹嗟，满川吟景只烟霞。",
            "乌衣巷在何人住，回首令人忆谢家。"
        ],
        "notes": "",
        "id": "42ef31b588f824782d2c0fdd2f73ccdd"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "宋 袁粲",
        "preface": "",
        "paragraphs": [
            "负才尚气满朝知，高卧闲吟见客稀。",
            "独步何人识袁尹，白杨郊外醉方归。"
        ],
        "notes": "",
        "id": "57810d2cb320e87d245893a0fa3021e6"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "宋 刘伯龙",
        "preface": "",
        "paragraphs": [
            "位重何如不厌贫，伯龙孤子只修身。",
            "固知生计还须有，穷鬼临时也笑人。"
        ],
        "notes": "",
        "id": "8bd5f6aca95a5ae3b47fd1b6cbacc40a"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "宋 王方平",
        "preface": "",
        "paragraphs": [
            "拂衣耕钓已多时，江上山前乐可知。",
            "著却貂裘将采药，任他人唤作渔师。"
        ],
        "notes": "",
        "id": "774ada3d34eef4fb9773f008dd1f4988"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "宋 黄罗襦",
        "preface": "",
        "paragraphs": [
            "戚属群臣尽见猜，预忧身后又堪哀。",
            "到头委付何曾是，虚把罗襦与彦回。"
        ],
        "notes": "",
        "id": "4fdaac467bf8f63710d3d20cbd777992"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "宋 谢朏",
        "preface": "",
        "paragraphs": [
            "谢家诸子尽兰香，各震芳名满帝乡。",
            "惟有千金更堪重，只将高卧向齐王。"
        ],
        "notes": "",
        "id": "d9f4dd057638d9bcea0111a69cb3ae6f"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "宋 羊玄保",
        "preface": "",
        "paragraphs": [
            "运命将来各有期，好官才阙即思之。",
            "就中堪爱羊玄保，偏受君王分外知。"
        ],
        "notes": "",
        "id": "42be6e172ae57369565636f0cbfc26f9"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "齐 谢朏",
        "preface": "",
        "paragraphs": [
            "解玺传呼诏侍中，却来高卧岂疏慵。",
            "此时忠节还希有，堪羡君王特地容。"
        ],
        "notes": "",
        "id": "ee07042f7b485f634eecff62c25c4821"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "齐 小儿执烛",
        "preface": "",
        "paragraphs": [
            "谢公情量已难量，忠宋心诚岂暂忘。",
            "执烛小儿浑放去，略无言语与君王。"
        ],
        "notes": "",
        "id": "8c921e8b18a5b22dce7ab532b3c54c5e"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "齐 王僧祐",
        "preface": "",
        "paragraphs": [
            "肯与公卿作等伦，澹然名德只推君。",
            "任他车骑来相访，箫鼓盈庭似不闻。"
        ],
        "notes": "",
        "id": "f956e5cb86c98a241f1681601c2b46dc"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "齐 王僧虔",
        "preface": "",
        "paragraphs": [
            "位高名重不堪疑，恳让仪同帝亦知。",
            "不学常流争进取，却忧门有二台司。"
        ],
        "notes": "",
        "id": "ce5d4d995ff49719735ce266253c5921"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "齐 明帝裹蒸",
        "preface": "",
        "paragraphs": [
            "至尊尊贵异人间，御膳天厨岂等闲。",
            "惜得裹蒸无用处，不如安霸取江山。"
        ],
        "notes": "",
        "id": "045d5b05c6523657069bbdcedfd3b27b"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "齐 郁林王",
        "preface": "",
        "paragraphs": [
            "强哀强惨亦从伊，归到私庭喜可知。",
            "喜字漫书三十六，到头能得几多时。"
        ],
        "notes": "",
        "id": "b5bcb792461cc3b704388dfdbd68d0ad"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "齐 何氏小山",
        "preface": "",
        "paragraphs": [
            "显达何曾肯系心，筑居郊外好园林。",
            "赚他谢朏出山去，赢得高名直至今。"
        ],
        "notes": "",
        "id": "56a8aa715734e31fcad493f6018a003b"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "齐 王伦之",
        "preface": "",
        "paragraphs": [
            "豫章太守重词林，图画陈蕃与华歆。",
            "更奠子将幷孺子，为君千载作知音。"
        ],
        "notes": "",
        "id": "f470c40708eed5db19e64fb8cc4e2f1a"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "齐 潘妃",
        "preface": "",
        "paragraphs": [
            "曾步金莲宠绝伦，岂甘今日委埃尘。",
            "玉儿还有怀恩处，不肯将身嫁小臣。"
        ],
        "notes": "",
        "id": "926c8383448a6b56a11e10984e2df212"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "齐 王亮",
        "preface": "",
        "paragraphs": [
            "后见梁王未免哀，奈何无计拯倾颓。",
            "若教彼相颠扶得，争遣明公到此来。"
        ],
        "notes": "",
        "id": "ed63fca708173bd4f9c2e795a638138f"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "梁 分宫女",
        "preface": "",
        "paragraphs": [
            "涤荡齐宫法令新，分张宫女二千人。",
            "可怜无限如花貌，重见世间桃李春。"
        ],
        "notes": "",
        "id": "524a5046b2b3a8b54de1495de22c54a7"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "梁 马仙埤",
        "preface": "",
        "paragraphs": [
            "齐朝太守不甘降，忠节当时动四方。",
            "义士要教天下见，且留君住待袁昂。"
        ],
        "notes": "",
        "id": "dafd5a7aa9b8c8a5da80466112e59b72"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "梁 勍敌",
        "preface": "",
        "paragraphs": [
            "传闻天子重儒才，特为皇华绮宴开。",
            "今日方惊遇勍敌，此人元自北朝来。"
        ],
        "notes": "",
        "id": "66e232d8eef966ab60e81974e81a3c61"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "梁 蔡撙",
        "preface": "",
        "paragraphs": [
            "紫茄白苋以为珍，守任清真转更贫。",
            "不饮吴兴郡中水，古今能有几多人。"
        ],
        "notes": "",
        "id": "8539f3961c6e17ed32f161e9f32f29bc"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "梁 楚祠",
        "preface": "",
        "paragraphs": [
            "曾与萧侯醉玉桮，此时神影尽倾颓。",
            "莫云千古无灵圣，也向西川助敌来。"
        ],
        "notes": "",
        "id": "b44fa380a11fdfbb28cb17129a94227f"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "梁 谢朏小舆",
        "preface": "",
        "paragraphs": [
            "小舆升殿掌钧台，不免无憀却忆回。",
            "应恨被他何胤误，悔先容易出山来。"
        ],
        "notes": "",
        "id": "c32eb129b423134fd6c414797b50875d"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "梁 八关斋",
        "preface": "",
        "paragraphs": [
            "依凭金地甚虔诚，忍溺空王为圣明。",
            "内殿设斋申祷祝，岂无功德及台城。"
        ],
        "notes": "",
        "id": "8df587d1461cc6c3045229ab241ef502"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "梁 庾信",
        "preface": "",
        "paragraphs": [
            "苦心词赋向谁谈，沦落周朝志岂甘。",
            "可惜多才庾开府，一生惆怅忆江南。"
        ],
        "notes": "",
        "id": "67011bb31142f5027a27642cd8cfbba1"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "陈 王僧辨",
        "preface": "",
        "paragraphs": [
            "彼此英雄各有名，石头高卧拟争衡。",
            "当时堪笑王僧辨，待欲将心托圣明。"
        ],
        "notes": "",
        "id": "f567fa407eb496532ad36e2d3afc83fd"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "陈 武帝蚌盘",
        "preface": "",
        "paragraphs": [
            "金翠丝黄略不舒，蚌盘清宴意何如。",
            "岂知三阁繁华日，解为君王妙破除。"
        ],
        "notes": "",
        "id": "47719582128223367f397decc19adab9"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "陈 虞居士",
        "preface": "",
        "paragraphs": [
            "苦谏将军总不知，几随烟焰作尘飞。",
            "东山居士何人识，惟有君王却许归。"
        ],
        "notes": "",
        "id": "ca6d989b6817d01a9ed14a0fd7395f33"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "陈 姚察",
        "preface": "",
        "paragraphs": [
            "曾佐徐陵向北游，剖陈疑事动名流。",
            "却归掌选清何甚，一匹花𦈌不肯收。"
        ],
        "notes": "",
        "id": "3921fdb7d00ab9a44940640e2295b43b"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "陈 宣帝伤将卒",
        "preface": "",
        "paragraphs": [
            "前后兵师战胜回，百余城垒尽归来。",
            "当时将卒应知感，况得君王为举哀。"
        ],
        "notes": "",
        "id": "d9d5037090518c84146c64b026a99af3"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "陈 临春阁",
        "preface": "",
        "paragraphs": [
            "临春高阁上侵云，风起香飘数里闻。",
            "自是君王正沈醉，岂知消息报隋军。"
        ],
        "notes": "",
        "id": "34727ae3d589add49841b76015fb774d"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "陈 [结]绮阁",
        "preface": "",
        "paragraphs": [
            "结绮高宜眺海涯，上凌丹汉拂云霞。",
            "一千朱翠同居此，争奈恩多属丽华。"
        ],
        "notes": "",
        "id": "6e193767b6393a7ba60b086fbb4b9110"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "陈 望僊阁",
        "preface": "",
        "paragraphs": [
            "多少沈檀结筑成，望仙为号倚青冥。",
            "不知孔氏何形状，醉得君主不解醒。"
        ],
        "notes": "",
        "id": "bd2c9e698151c51be74ae238cb90b5f0"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "陈 三阁",
        "preface": "",
        "paragraphs": [
            "三阁相通绮宴开，数千朱翠遶周回。",
            "只知断送君王醉，不道韩擒已到来。"
        ],
        "notes": "",
        "id": "6e8b100917de6c5f6bcf945774966bdf"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "陈 狎客",
        "preface": "",
        "paragraphs": [
            "八宫妃尽赋篇章，风揭歌声锦绣香。",
            "选得十人为狎客，有谁能解谏君王。"
        ],
        "notes": "",
        "id": "5ccb87431e2fac969f4557a39d2d76f7"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "陈 淮水",
        "preface": "",
        "paragraphs": [
            "文物衣冠尽入秦，六朝繁盛忽埃尘。",
            "自从淮水干枯后，不见王家更有人。"
        ],
        "notes": "",
        "id": "772527d8c9ca9733df8edec10adb5b10"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "陈 江令宅",
        "preface": "",
        "paragraphs": [
            "不向南朝立谏名，旧居基在事分明。",
            "令人惆怅江中令，只作篇章过一生。"
        ],
        "notes": "",
        "id": "65fd11cf4d228fc6d34ba98f08c5161a"
    },
    {
        "author": "孙元晏",
        "dynasty": "唐",
        "type": "诗",
        "rhythmic": "",
        "title": "陈 后庭舞",
        "preface": "",
        "paragraphs": [
            "嬿婉回风态若飞，丽华翘袖玉为姿。",
            "后庭一曲从教舞，舞破江山君未知。"
        ],
        "notes": "",
        "id": "a506887d0a262ccb642abf1688844450"
    }
]