[
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "偈三首  其一",
        "preface": "",
        "paragraphs": [
            "道不属知，不属不知。",
            "知是妄觉，不知是无记。",
            "若真达不疑之道，碍他铜盘不打老鼠。",
            "所以抽身入，还从屋里来。",
            "报教台凳稳，聊且劝三杯。",
            "兄呼弟唤殷勤处，留得儿孙辨劫灰。"
        ],
        "notes": "",
        "id": "58e967d579cfa20522fc0f4b05ed36a7"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "偈三首  其二",
        "preface": "",
        "paragraphs": [
            "未透祖师关，千难与万难。",
            "既透祖师关，千难与万难。",
            "未透时难即且置，既透了因甚么却难。",
            "放下笊篱虽得价，动他杓柄大无端。"
        ],
        "notes": "",
        "id": "c8c9d8e97b8719de19409fef2cfa9846"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "偈三首  其三",
        "preface": "",
        "paragraphs": [
            "与我相似，共尔无缘。",
            "打翻药铫，倾出炉烟。",
            "还丹一粒分明在，流落人间是几年。"
        ],
        "notes": "",
        "id": "ae7fd4d0d7c2a1be39201a8aa5459c0f"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古四首  其一",
        "preface": "",
        "paragraphs": [
            "惯使渡头船，如今不记年。",
            "爱他风浪恶，方是趁粗钱。"
        ],
        "notes": "",
        "id": "7ab9cdb97bc8b5b14fb1bc7cdb7d9ac8"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古四首  其二",
        "preface": "",
        "paragraphs": [
            "千佛居何处，题诗黄鹤楼。",
            "感恩幷积恨，终日在眉头。"
        ],
        "notes": "",
        "id": "919fc4bd2df9bf818ae0a2cd0f7fc75b"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古四首  其三",
        "preface": "",
        "paragraphs": [
            "光非照境境非存，光境俱忘复是痕。",
            "百鸟不来春已老，落华流水绕江村。"
        ],
        "notes": "",
        "id": "1d53707ff7084e6dd01b92e4e60093ab"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古四首  其四",
        "preface": "",
        "paragraphs": [
            "惯行私路，乍赴公筵。",
            "幞头脚短，腰带夸圆。",
            "不是伴郎来劝酒，误他年少觅青毡。"
        ],
        "notes": "",
        "id": "b95552813cfb7456c9ee4dd016f42de5"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "扫尽诸方路布禅，到头窼臼落雁边。",
            "台盘角畔重拈起，万里神光顶后全。"
        ],
        "notes": "",
        "id": "9c4748566d29f6f9b742156f74030cde"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "自赞",
        "preface": "",
        "paragraphs": [
            "丹青写出，剩却一个。",
            "窦入布衫，著著便破。",
            "土面灰头那畔行，水墨观音解推磨。"
        ],
        "notes": "",
        "id": "427e74196534b6af35c7cad9c123edb2"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其一",
        "preface": "",
        "paragraphs": [
            "奴儿婢子，十生九死。",
            "于里不正，被外边使。",
            "纵饶开口便过头，未免浑身辊泥水。"
        ],
        "notes": "",
        "id": "68c10f0295c49afde3645d518ae3527c"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其二",
        "preface": "",
        "paragraphs": [
            "二俱不了，随合多少。",
            "纵使夜行，投明未到。"
        ],
        "notes": "",
        "id": "ce417c9187bcb74d9d1eac68be627852"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其三",
        "preface": "",
        "paragraphs": [
            "水乳不分，菽麦难辨。",
            "担带病深，改移功浅。",
            "十二时中不依倚，明见佛性有此理，浆水钱在草鞋里。"
        ],
        "notes": "",
        "id": "222c6717f57f40b4d018e4df58e13dc9"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其四",
        "preface": "",
        "paragraphs": [
            "手携花鼓到城根，反著麻鞋过短门。",
            "笑把柴头书古字，大家来步月黄昏。"
        ],
        "notes": "",
        "id": "7e9c062876807acf3e76217947d139e4"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其五",
        "preface": "",
        "paragraphs": [
            "活中死眼，无作有用。",
            "方寸不移，十方独弄。",
            "巧拙不到处，盐官有出身。",
            "亲言出亲口，鸡犬闹比邻。"
        ],
        "notes": "",
        "id": "62e49c101e560e81786cecfc5fe8935b"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其六",
        "preface": "",
        "paragraphs": [
            "是两头语，未出泥水。",
            "非两头语，依前自死。",
            "振锡卓然，白日青天。",
            "风力还他败坏时，漫天大网生光辉。"
        ],
        "notes": "",
        "id": "9b085421e8e23d9d3caf67254156ae42"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其七",
        "preface": "",
        "paragraphs": [
            "得因失有，是在非边。",
            "根源未断，枝派相连。",
            "不言言，口何在，转得身来难下载。",
            "一帆风过洞庭湖，对面须知已违背。"
        ],
        "notes": "",
        "id": "987068d050de969788f42686e445f4fa"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其八",
        "preface": "",
        "paragraphs": [
            "石臼发脚太迟，马祖开口太早。",
            "十字街头要钱，须是打他栲栳。"
        ],
        "notes": "",
        "id": "991a6aabfb32641918dd4ff227f7eb35"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其九",
        "preface": "",
        "paragraphs": [
            "担东过西，移前作后。",
            "马首千差，佛面百丑。"
        ],
        "notes": "",
        "id": "89ac4e028ba6bb661bfc53cb3a2aa420"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其一○",
        "preface": "",
        "paragraphs": [
            "赤士才将画簸箕，乌鸡何事忽惊飞。",
            "自从题入新诗后，黄鹤楼前忘却归。"
        ],
        "notes": "",
        "id": "5b004c31f21fc3646b0927fe8ad469b7"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其一一",
        "preface": "",
        "paragraphs": [
            "长沙似水洗水，老僧自倒自起。",
            "三圣特地出头，卖尽满园桃李。"
        ],
        "notes": "",
        "id": "8568994c130129c1d57ccce807c38491"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其一二",
        "preface": "",
        "paragraphs": [
            "马前相扑，入交失脚。",
            "不来外求，当面修削。",
            "六合彼中身，分明举似人。",
            "到处世界总成就，脱略窼臼还渗漏。"
        ],
        "notes": "",
        "id": "cfd5d46945579f54f8a631c91482c92c"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其一三",
        "preface": "",
        "paragraphs": [
            "据款结案，得失过半。",
            "尽力担当，上船离岸。",
            "无不指示汝，擎茶行食处。",
            "圣解凡情不过来。",
            "轩轩头角起风雷。"
        ],
        "notes": "",
        "id": "a548cdd2ec287cc0dd8a0777a1ad52ff"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其一四",
        "preface": "",
        "paragraphs": [
            "大悲许多手眼，如人夜摸枕子。",
            "徧身通身起来，尽受奴驱婢使。",
            "君不见认著牛迹里，失却大海水。",
            "转变未得时，依前有依倚。",
            "归去来，归去来，拍天洪浪如浮埃。"
        ],
        "notes": "",
        "id": "8db8841d652c9b5d13bc42b5a7e208f6"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其一五",
        "preface": "",
        "paragraphs": [
            "至道无难，万水千山。",
            "唯嫌拣择，鹄黑乌白。",
            "才有是非还护惜，不会不知全得力。",
            "明白里头如放行，腰金犹颂青青麦。"
        ],
        "notes": "",
        "id": "7e109db6d4572e2af7abd3bffe1d8d98"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其一六",
        "preface": "",
        "paragraphs": [
            "天雷如鼓，云腾致雨。",
            "雨霁云收，新月一钩。",
            "至道无难，惟嫌拣择。",
            "五年分疏太隔脉，东海鲤鱼多赤梢，南山大虫有白额。"
        ],
        "notes": "",
        "id": "a91bafa6285c14bab2a4d0a8e6bd2cca"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其一七",
        "preface": "",
        "paragraphs": [
            "赵州石桥，只见略彴。",
            "度驴度马，应病与药。",
            "换步移身，在富全贫。",
            "当头如认著，东鲁问西秦。"
        ],
        "notes": "",
        "id": "e0c882a00e1342ffe0d11eeb8c762152"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其一八",
        "preface": "",
        "paragraphs": [
            "赵州自作自受，南泉外头相救。",
            "直饶数目分明，也是私路上走。"
        ],
        "notes": "",
        "id": "ec3739395cffdc7815e8dc8cfc19045c"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其一九",
        "preface": "",
        "paragraphs": [
            "黄蘗活作死医，临济死作活用。",
            "维那听事不真，未免唤钟作瓮。"
        ],
        "notes": "",
        "id": "3606cdde38e960952452369596c5cd4c"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其二○",
        "preface": "",
        "paragraphs": [
            "无位真人，处处献新。",
            "拦胸扭住，不落主宾。",
            "干屎橛，干屎橛，三人证龟作个鼈。"
        ],
        "notes": "",
        "id": "c1be75d118ab658e1118ee868fd1dece"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其二一",
        "preface": "",
        "paragraphs": [
            "出头露角，指点方见。",
            "见处不留，分定针线。",
            "下床扭住才拟议，拓开一掌佛法意。",
            "脊背汗流唤得回，白莲花向半天开。"
        ],
        "notes": "",
        "id": "2f15567ad649e3a10c44dbd7aa0dfe5b"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其二二",
        "preface": "",
        "paragraphs": [
            "高揖释迦，不拜弥勒，吃棒趁出犹费力，滴水冰生知未知，抛砖引玉有人识。"
        ],
        "notes": "",
        "id": "32a4ef1ed2dcf29733b3a5b09d058074"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其二三",
        "preface": "",
        "paragraphs": [
            "把火入牛栏，反身外面看。",
            "梨花千点白，春雨几声寒。"
        ],
        "notes": "",
        "id": "4f9fd39c6d415320c0c8a63f6eedff16"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其二四",
        "preface": "",
        "paragraphs": [
            "来机深辨，有舒有卷。",
            "移却案山，重添针线。",
            "千年田，八百主，直下承当还莽卤。",
            "郎当屋舍没人修，片瓦根椽谁去竖。",
            "君不见甜瓜彻蒂甜，苦瓠连根苦。"
        ],
        "notes": "",
        "id": "7211afe76615307035a019dfc0e2c068"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其二五",
        "preface": "",
        "paragraphs": [
            "仰面穿针不见天，低头拾芥不见地。",
            "天地针芥无处安，堂堂面目眼中翳。",
            "君不见谛当未彻在，龊人趁大彩。"
        ],
        "notes": "",
        "id": "21a45b934a0b3b406e3eadf87398027c"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其二六",
        "preface": "",
        "paragraphs": [
            "南阳师，肌骨好。",
            "洞山价，也难讨。",
            "沩山翁，云岩老。",
            "重注破，成鼓倒。",
            "分明行官路，不觉入荒草。",
            "葛藤因此到而今，业识茫茫何日了。"
        ],
        "notes": "",
        "id": "da8ad8bc915d763e148591a0e5b7422b"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其二七",
        "preface": "",
        "paragraphs": [
            "水到渠成，风行草偃。",
            "类之不齐，睹之难面。",
            "谁信崖颓石裂时，黄金白银如粪泥。"
        ],
        "notes": "",
        "id": "247dd68eea9ec51735a3b12a4751e4e9"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其二八",
        "preface": "",
        "paragraphs": [
            "逆放顺收，将寡敌众。",
            "隐显同途，得失共用。",
            "针针相似不外来。",
            "同行语话要分开。",
            "自从大地火发后，古庙香炉不著灰。"
        ],
        "notes": "",
        "id": "7745f682231a4c8ef1602659d7988a2d"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其二九",
        "preface": "",
        "paragraphs": [
            "说明道白，埋尘混垢。",
            "变化有由，败露不走。",
            "谁知暗里骨横抽，要在轰轰霹雳手。"
        ],
        "notes": "",
        "id": "8b43dc1836840812a390a26c4eea5a63"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其三○",
        "preface": "",
        "paragraphs": [
            "佛声从他，认我碗鸣。",
            "粗言归第一义，自要看渠𡱰沸。",
            "唤作一头驴，正令生光辉。",
            "趁手打得走无路，咭嘹舌头何处归。"
        ],
        "notes": "",
        "id": "db0095adec07ffe01e8c85289476136b"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其三一",
        "preface": "",
        "paragraphs": [
            "有本无本，学益学损。",
            "搬运不时，提起却稳。",
            "师子一滴迸六斛，驴乳散入别人屋。",
            "业识茫茫辨出时，乌鸡不在芦花宿。"
        ],
        "notes": "",
        "id": "41499b79d74be052dd7154697b912428"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其三二",
        "preface": "",
        "paragraphs": [
            "法身说法，肉眼看物。",
            "在智如愚，大辩如讷。",
            "拈起生簸箕别处舂，推出枕子露眠床，剑刃上事放毫光。"
        ],
        "notes": "",
        "id": "504a3154a32efbf9011a86b5aadd8db7"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其三三",
        "preface": "",
        "paragraphs": [
            "高高山顶立，深深海底行。",
            "新松趁岭种，芳草绕池生。",
            "手不攀枝，脚不踏树。",
            "口里啣得，当头蹉路。",
            "问著西来对不对，罚钱依旧有人悔。"
        ],
        "notes": "",
        "id": "611116c0cf1d1ae970be5f745be67b4d"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其三四",
        "preface": "",
        "paragraphs": [
            "腰金上太行，贼眼尽惊慞。",
            "不因遭毒手，谁肯夜烧香。"
        ],
        "notes": "",
        "id": "95a27c64ae7848bcd0c6285a2dde6dfb"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其三五",
        "preface": "",
        "paragraphs": [
            "宽鞋著瘦脚，短袖入长臂。",
            "竿木既随身，逢场还作戏。",
            "前三三后三三，一时堆在担头担。",
            "到得家中重点检，目前包裹露毵毵。"
        ],
        "notes": "",
        "id": "0444fc8b3ed2fcd8a9bb666c6b1a62ee"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其三六",
        "preface": "",
        "paragraphs": [
            "舌头不出口，三三成九九。",
            "算到香台还，彼此落人后。"
        ],
        "notes": "",
        "id": "18f9d1a2c84f1dca7b757a066408cab8"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其三七",
        "preface": "",
        "paragraphs": [
            "当言不避截舌，当炉不避猛火。",
            "趁手作得家生，到老自能稳坐。",
            "水深杓柄长，舀水洗头剃。",
            "雪峰刀上眼忽开，琉璃殿里无关闭。"
        ],
        "notes": "",
        "id": "f05be5ed2cd31df34fa4acc50731281f"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其三八",
        "preface": "",
        "paragraphs": [
            "巨岳尘飞，蟭螟生儿。",
            "儿落尘里，如锥锥泥。",
            "烧火救火，闭门开门。",
            "抛柴家丑外头见，万象森罗一口吞。"
        ],
        "notes": "",
        "id": "b4538bfd0008c9030bb6d0cec131fec1"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其三九",
        "preface": "",
        "paragraphs": [
            "俊鹘冲天，寒鸡晓眠。",
            "脱略窼窟，迟速不偏。",
            "截断命根急处放，当头手脚缓时样。",
            "滴水冰生不认渠，坐筹帏幄江海量。",
            "君不见透网金鳞活计新，住持事繁笑杀人。"
        ],
        "notes": "",
        "id": "3929a983c5a89af914d24a10de90f24f"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其四○",
        "preface": "",
        "paragraphs": [
            "迅雷不及掩耳，下桩要在急水。",
            "水深桩脚若长，耳畔雷声四起。",
            "拈起拄杖为他中下，上上人来放过不打。",
            "秦人一入桃花源，子孙千世为神仙。"
        ],
        "notes": "",
        "id": "2ff77aba4646aee34ddd844b00522b9e"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其四一",
        "preface": "",
        "paragraphs": [
            "云居道何必，兴化道不必。",
            "眼若不开，梦中叫屈。"
        ],
        "notes": "",
        "id": "cddf4b4b602584cebd4702b5cd340e5b"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其四二",
        "preface": "",
        "paragraphs": [
            "千里万里，不著便处却能回，闭了方丈依前来。",
            "双收双放，半合半开。",
            "主宾全体用，石女老黄梅。"
        ],
        "notes": "",
        "id": "9e53abbee21a265124cc2d6291c8ddca"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其四三",
        "preface": "",
        "paragraphs": [
            "趁水泛船，随泥作佛。",
            "船行佛成，水泥不物。",
            "有拄杖兮与拄杖，船中轻荡桨。",
            "无拄杖兮夺拄杖，佛面巧出相。",
            "好手芭蕉眼不开，塞壑填沟何处来。"
        ],
        "notes": "",
        "id": "eed7873fd0dbd7dbefc9c16ffda04ab3"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其四四",
        "preface": "",
        "paragraphs": [
            "前面有虎，元来是汝。",
            "更问如何，冤苦冤苦。"
        ],
        "notes": "",
        "id": "ba958fc38c343d3e2a2660c5d67ab6d1"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其四五",
        "preface": "",
        "paragraphs": [
            "撞墙撞壁，曲不藏直。",
            "摘叶拈花，与俭宁奢。",
            "罗汉有三毒，如来有二语。",
            "聋人争得闻，依旧吃茶去。",
            "保福老，保福老，铁眼铜睛还失了。"
        ],
        "notes": "",
        "id": "a241b02296b9e65883e8acfd17fbce5f"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其四六",
        "preface": "",
        "paragraphs": [
            "人前惯出手，退三添作九。",
            "有眼未尝看，无家自能走。",
            "雪峰之句，羚羊挂角。",
            "作他弟子没来由，龙蛇阵上看谋略。"
        ],
        "notes": "",
        "id": "9481a290002767885377313e18319433"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其四七",
        "preface": "",
        "paragraphs": [
            "明头便打，暗里闪过。",
            "尽底活时，死中要坐。",
            "门外簷间雨滴声，众生颠倒逐迷情。",
            "可怜洎不迷己处，出得身来体未明。"
        ],
        "notes": "",
        "id": "36d3b07f2159a2af08b8ca9ccb81621e"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其四八",
        "preface": "",
        "paragraphs": [
            "针头削铁，牛背拔毛。",
            "多将少使，冷作热烧。",
            "直上法堂便下去，触忤和尚重解注。",
            "知是般事休便休，茫茫塞壑与填沟。"
        ],
        "notes": "",
        "id": "c59fbef9be7954102e56d1f3422ccd31"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其四九",
        "preface": "",
        "paragraphs": [
            "扑落非他，安排不多。",
            "盖覆自在，隐显包罗。",
            "擡头失却旧时路，拈篙便上别人渡。",
            "转易作难，拔贫成富，千人万人恁么去。"
        ],
        "notes": "",
        "id": "ad97d220c3b06ab2160f230e0c120eea"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其五○",
        "preface": "",
        "paragraphs": [
            "尘尘三昧，钵饭桶水。",
            "云门眼中，者僧身里。",
            "捏合起来无处藏，𡎺著磕著埋没你。"
        ],
        "notes": "",
        "id": "1151a864b788ad678bff28b8d38b0f4d"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其五一",
        "preface": "",
        "paragraphs": [
            "尽却命根，方可关门。",
            "一挨一拶，电涌雷奔。",
            "佛法水中月，耳里眼里说。",
            "差之毫厘，失之千里，南北东西知几几。"
        ],
        "notes": "",
        "id": "ef3dc1dcee7b49af3a2fa6e4ebdd4f53"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其五二",
        "preface": "",
        "paragraphs": [
            "被里出指，水中露觜。",
            "屈指眼开，摇觜身起。",
            "药病不相治，何须尽大地。",
            "反笑老云门，失却娘生鼻。"
        ],
        "notes": "",
        "id": "4e0f2ede9552e55ab34448189ecbf2ad"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其五三",
        "preface": "",
        "paragraphs": [
            "将成之山，不进一篑。",
            "老倒云门，坐而获利。",
            "钓鼇钓鲸手段高，惯曾下海涉波涛。",
            "缓放急收自得便，浮家泛宅何飘飘。"
        ],
        "notes": "",
        "id": "c72366ab75835a792baca4f27eb869df"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其五四",
        "preface": "",
        "paragraphs": [
            "恰似初生月，两口无一舌。",
            "到了曲弯弯，把火入牛栏。",
            "问他以手便斫额，猴黑谁知有猴白。",
            "向后失目果然是，要见长人过深水。"
        ],
        "notes": "",
        "id": "c5706965688cbcb2671e5776fd7fed40"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其五五",
        "preface": "",
        "paragraphs": [
            "针头削铁，佛面刮金。",
            "无处若有，出手便惊。"
        ],
        "notes": "",
        "id": "a63cfb087a9abb028c8aacc7477367fa"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其五六",
        "preface": "",
        "paragraphs": [
            "乱走到家来，到家便乱走。",
            "捉得玉麒麟，咬断别人手。"
        ],
        "notes": "",
        "id": "a95329caea9127968a7f05875e7bae88"
    },
    {
        "author": "释道昌",
        "dynasty": "宋",
        "type": "诗",
        "rhythmic": "",
        "title": "颂古五十七首  其五七",
        "preface": "",
        "paragraphs": [
            "绝消息处捉来，有形影中走却。",
            "只因懒问儿孙，要把襕衫反著。",
            "坐久成劳，位次已高。",
            "起时失却人天相，无限行人认白毫。"
        ],
        "notes": "",
        "id": "bd4f97f0fdadee20811d0a5c3579596c"
    }
]