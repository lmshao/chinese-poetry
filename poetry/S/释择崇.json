[
    {
        "author": "释择崇",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "柴鸣竹爆惊人耳，大洋海底红尘起。",
            "家犬声狞夜不休，陆地行船三万里。",
            "坚牢地神笑呵呵，须弥山王眼觑鼻。",
            "把我东行却向西，南山声应北山里。",
            "千手大悲开眼看，无量慈悲是谁底。"
        ],
        "notes": "",
        "id": "9f5569a05f0cfe576702f136a8dc9bc5"
    },
    {
        "author": "释择崇",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "西山青，无谓情。",
            "洪井碧，无涓滴。",
            "西山人，见曷亲。",
            "西山事，无可似。",
            "若是灵利底举著便知，懵懂者付与德山临济。"
        ],
        "notes": "",
        "id": "a10f8f0b1bb2f3fc16952e5399fb9a17"
    },
    {
        "author": "释择崇",
        "dynasty": "宋",
        "type": "诗",
        "rhythmic": "",
        "title": "颂古二首  其一",
        "preface": "",
        "paragraphs": [
            "浪静风恬正好看，秋江澄澈碧天宽。",
            "渔人竞把丝轮掷，不见冰轮蘸水寒。"
        ],
        "notes": "",
        "id": "151dc184193565d015abd767dd5ddc12"
    },
    {
        "author": "释择崇",
        "dynasty": "宋",
        "type": "诗",
        "rhythmic": "",
        "title": "颂古二首  其二",
        "preface": "",
        "paragraphs": [
            "金佛不度炉，穷源有处无。",
            "木佛不度火，浑仑𫜪不破。",
            "泥佛不度水，何处不是你。",
            "真佛屋里坐，赵州言是祸。",
            "水牯会耕田，黄牛能拽磨。"
        ],
        "notes": "",
        "id": "75bfe8e981ec7df83461a88e7b28d97f"
    },
    {
        "author": "释择崇",
        "dynasty": "宋",
        "type": "诗",
        "rhythmic": "",
        "title": "读庄子一受其成形不忘以待尽",
        "preface": "",
        "paragraphs": [
            "人生悉如此，谁悟此中玄。",
            "白日无私照，青山任意眠。",
            "松风来不断，泉石自相便。",
            "路出千峰上，云归竹径边。"
        ],
        "notes": "",
        "id": "1a3daa53974a3a5160a7395e50dbbbac"
    },
    {
        "author": "释择崇",
        "dynasty": "宋",
        "type": "诗",
        "rhythmic": "",
        "title": "司空山歌",
        "preface": "",
        "paragraphs": [
            "司空山，在云外，时人到得方自在。",
            "我今随力幸登临，四顾巍巍无向背。",
            "绝遮拦，难比况，千山万山齐恃仰。",
            "九夏炎炎雪正飞，三冬飒飒华初放。",
            "春不荣，秋不落，隐隐昭昭倚寥廓。",
            "直下人间咫尺间，欲上之人难措脚。",
            "人迹绝，野境宽，触事无能懒散便。",
            "有时向日岩前坐，有时乘困日高眠。",
            "不学禅，不修道，只么腾腾恣颠倒。",
            "百种无求个野人，随分随缘能作造。",
            "不从他，不觅己，一句灵灵万缘里。",
            "自从识得祖师关，历历明明此为始。",
            "无妙名，无忌讳，来者向渠只么是。",
            "任你千般与万般，何曾出得个些子。",
            "分明说报知音，目炙风吹不用寻。",
            "须弥南畔相逢著，积翠台边旨更深。",
            "旨更深，谁会得，东村王老眼前黑。",
            "李四张三不信伊，问尽邻家转疑惑。",
            "转疑惑，不较多，为君吟作司空歌。",
            "宫商角徵任吹唱，角徵宫商争奈何。"
        ],
        "notes": "",
        "id": "cc9068399841402c7cb76410d298e218"
    }
]