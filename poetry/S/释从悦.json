[
    {
        "author": "释从悦",
        "dynasty": "宋",
        "type": "诗",
        "rhythmic": "",
        "title": "偈  其一",
        "preface": "",
        "paragraphs": [
            "耳目一何清，端居幽谷里。",
            "秋风入古松，秋月生寒水。",
            "衲僧于此更求真，两个猢狲垂四尾。"
        ],
        "notes": "",
        "id": "f3a8c719e3d9ca036b149d68838a667c"
    },
    {
        "author": "释从悦",
        "dynasty": "宋",
        "type": "诗",
        "rhythmic": "",
        "title": "偈  其二",
        "preface": "",
        "paragraphs": [
            "常居物外度清时，牛上横将竹笛吹。",
            "一曲自幽山自绿，此情不与白云知。"
        ],
        "notes": "",
        "id": "95d50b7a336501c55f7c19da3a8e5015"
    },
    {
        "author": "释从悦",
        "dynasty": "宋",
        "type": "诗",
        "rhythmic": "",
        "title": "偈  其三",
        "preface": "",
        "paragraphs": [
            "无法亦无心，无心复何舍。",
            "要真尽属真，要假全归假。",
            "平地上行船，虚空里走马。",
            "九年面壁人，有口还如哑。"
        ],
        "notes": "",
        "id": "468d661bb3978f3d1cb1ec1cf79c6dc9"
    },
    {
        "author": "释从悦",
        "dynasty": "宋",
        "type": "诗",
        "rhythmic": "",
        "title": "偈  其四",
        "preface": "",
        "paragraphs": [
            "夜夜抱佛眠，朝朝还共起。",
            "起坐镇相随，语默同居止。",
            "欲识佛去处，祇这语声是。"
        ],
        "notes": "",
        "id": "80029cf686bce9db7458b65c746f76e1"
    },
    {
        "author": "释从悦",
        "dynasty": "宋",
        "type": "诗",
        "rhythmic": "",
        "title": "辞众偈",
        "preface": "",
        "paragraphs": [
            "四十有八，圣凡尽杀。",
            "不是英雄，龙安路滑。"
        ],
        "notes": "",
        "id": "44c73a6144a7153f7f0814dce0f7181f"
    }
]