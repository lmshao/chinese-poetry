[
    {
        "author": "孙嚞",
        "dynasty": "宋",
        "type": "诗",
        "rhythmic": "",
        "title": "游丹山",
        "preface": "",
        "paragraphs": [
            "与客穷幽胜，同登白水山。",
            "银涛翻月落，苍壁倚天寒。",
            "采药穿云坞，围棋坐石坛。",
            "因忘归路晚，纫佩得秋兰。"
        ],
        "notes": "",
        "id": "a35e95159c7d2ccd6946b1f452477260"
    },
    {
        "author": "孙嚞",
        "dynasty": "宋",
        "type": "诗",
        "rhythmic": "",
        "title": "酬汪将军携游白云寺",
        "preface": "",
        "paragraphs": [
            "将军恒爱客，载酒喜行游。",
            "山殿晴云浴，天香静磬浮。",
            "嘉莲艳宝水，甘露降灵楸。",
            "征古一为瑞，清修思更幽。"
        ],
        "notes": "",
        "id": "92116c1d459f841c500bfd9d225945af"
    }
]