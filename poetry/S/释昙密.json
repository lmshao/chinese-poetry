[
    {
        "author": "释昙密",
        "dynasty": "宋",
        "type": "诗",
        "rhythmic": "",
        "title": "偈颂十首  其一",
        "preface": "",
        "paragraphs": [
            "一二三四五，金木水火土。",
            "拾得语寒山，丰干骑老虎。",
            "报君知，莫莽卤。",
            "从来保福四谩人，不似禾山解打鼓。"
        ],
        "notes": "",
        "id": "75121609bfc882f7880cd5c01d44341c"
    },
    {
        "author": "释昙密",
        "dynasty": "宋",
        "type": "诗",
        "rhythmic": "",
        "title": "偈颂十首  其二",
        "preface": "",
        "paragraphs": [
            "五祖个老翁，从来多指注。",
            "不是不知归，忘却来时路。"
        ],
        "notes": "",
        "id": "4715805e4b3848d87d9f4f7916a42518"
    },
    {
        "author": "释昙密",
        "dynasty": "宋",
        "type": "诗",
        "rhythmic": "",
        "title": "偈颂十首  其三",
        "preface": "",
        "paragraphs": [
            "连緜雨不晴，谷子多损失。",
            "二麦未入泥，忧心常惕惕。",
            "来岁不饥荒，未敢相委悉。",
            "启告梵天帝释天玉皇大帝天，且放日头出。"
        ],
        "notes": "",
        "id": "a1bc6f11c17275d943535fb4fa2b4066"
    },
    {
        "author": "释昙密",
        "dynasty": "宋",
        "type": "诗",
        "rhythmic": "",
        "title": "偈颂十首  其四",
        "preface": "",
        "paragraphs": [
            "春日晴，黄鶑鸣，更听断崖流水声。",
            "青山叠翠，款步作程，归来烟岛有谁争。"
        ],
        "notes": "",
        "id": "03d09304a5293385711353efcda3aa30"
    },
    {
        "author": "释昙密",
        "dynasty": "宋",
        "type": "诗",
        "rhythmic": "",
        "title": "偈颂十首  其五",
        "preface": "",
        "paragraphs": [
            "即心即佛，非心非佛。",
            "不是心，不是佛，不是物，半夜虚空揣出骨。",
            "十分描摸画难成，试问诸人是何物。",
            "阿呵呵，咄咄咄。",
            "拶倒门前大案山，搏风放出辽天鹘。"
        ],
        "notes": "",
        "id": "69f481d2aa2d3dbb9934e9cc1323fa0c"
    },
    {
        "author": "释昙密",
        "dynasty": "宋",
        "type": "诗",
        "rhythmic": "",
        "title": "偈颂十首  其六",
        "preface": "",
        "paragraphs": [
            "一身浪宕无拘捡，閙市门头恣意游。",
            "汉地不收秦不管，不风流处也风流。",
            "健则坐，困则休，信任从教雪满头。",
            "寄语宣和政和元和佛陀，张僧伽李达磨，老聃孔丘，照顾沩山水牯牛。"
        ],
        "notes": "",
        "id": "22c00621d95db94226152f04d2e4ffd9"
    },
    {
        "author": "释昙密",
        "dynasty": "宋",
        "type": "诗",
        "rhythmic": "",
        "title": "偈颂十首  其七",
        "preface": "",
        "paragraphs": [
            "岂弟张夫子，遗我径寸璧。",
            "中有数个字，字字无人识。"
        ],
        "notes": "",
        "id": "01c641e03960f47999f7dad05cdc1a2e"
    },
    {
        "author": "释昙密",
        "dynasty": "宋",
        "type": "诗",
        "rhythmic": "",
        "title": "偈颂十首  其八",
        "preface": "",
        "paragraphs": [
            "菩提妙心作么发，日应万机元不差。",
            "回首瞥然轻觑著，大千沙界是皇家。"
        ],
        "notes": "",
        "id": "588f3e579614e5b397d3a440e1cd9ffa"
    },
    {
        "author": "释昙密",
        "dynasty": "宋",
        "type": "诗",
        "rhythmic": "",
        "title": "偈颂十首  其九",
        "preface": "",
        "paragraphs": [
            "咄这花木瓜，苦澁无以加。",
            "蓦然嚼得碎，清风生齿牙。",
            "种性恶，不堪夸。",
            "杨岐老馿三只脚，蹋人无数满天涯。"
        ],
        "notes": "",
        "id": "9eb1276bae390302d597caaa8fa42b3b"
    },
    {
        "author": "释昙密",
        "dynasty": "宋",
        "type": "诗",
        "rhythmic": "",
        "title": "偈颂十首  其一○",
        "preface": "",
        "paragraphs": [
            "湖山叠乱青，湖水漾虚碧。",
            "断岸蓼花红，疎林秋露滴。",
            "良哉观世音，处处失弥勒。"
        ],
        "notes": "",
        "id": "c96296f9e49ca4f2e5c1a4d2d8ea1dd8"
    },
    {
        "author": "释昙密",
        "dynasty": "宋",
        "type": "诗",
        "rhythmic": "",
        "title": "颂古二首  其一",
        "preface": "",
        "paragraphs": [
            "塞北平沙阔，黄河衮底流。",
            "征帆才及岸，蛮狄一时收。"
        ],
        "notes": "",
        "id": "acac7e0c84f10dc5939bc17faf3ee214"
    },
    {
        "author": "释昙密",
        "dynasty": "宋",
        "type": "诗",
        "rhythmic": "",
        "title": "颂古二首  其二",
        "preface": "",
        "paragraphs": [
            "汲水僧归林下寺，待船人立渡头沙。",
            "澄江渺渺烟波窄，云静一天星斗斜。"
        ],
        "notes": "",
        "id": "21bff5971bb13a76045ff811f88d99f0"
    },
    {
        "author": "释昙密",
        "dynasty": "宋",
        "type": "诗",
        "rhythmic": "",
        "title": "数珠",
        "preface": "",
        "paragraphs": [
            "百八摩尼颗颗圆，辽天鼻孔一时穿。",
            "恒河沙数佛菩萨，日日呼来跳一圈。"
        ],
        "notes": "",
        "id": "04fe36ab2c5c4091d6fbdddc03f9c477"
    },
    {
        "author": "释昙密",
        "dynasty": "宋",
        "type": "诗",
        "rhythmic": "",
        "title": "颂古",
        "preface": "",
        "paragraphs": [
            "平地摝鱼虾，辽天射飞鹗。",
            "跛脚老云门，千错与万错。"
        ],
        "notes": "",
        "id": "9f306a074997e64b5856a957de74041c"
    },
    {
        "author": "释昙密",
        "dynasty": "宋",
        "type": "诗",
        "rhythmic": "",
        "title": "颂古",
        "preface": "",
        "paragraphs": [
            "崔颢曾题黄鹤楼，长沙拈起当风流。",
            "大千国土俱家业，诸佛何曾有地头。"
        ],
        "notes": "",
        "id": "079a903d4c2e4df2869aaae75d892666"
    }
]