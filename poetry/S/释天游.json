[
    {
        "author": "释天游",
        "dynasty": "宋",
        "type": "诗",
        "rhythmic": "",
        "title": "和忠道者牧牛颂",
        "preface": "",
        "paragraphs": [
            "两角指天，四足踏地。",
            "拽断鼻绳，牧甚屎屁。"
        ],
        "notes": "",
        "id": "be863b798b20c13eacac0c12a1bf51d7"
    },
    {
        "author": "释天游",
        "dynasty": "宋",
        "type": "诗",
        "rhythmic": "",
        "title": "偈四首  其一",
        "preface": "",
        "paragraphs": [
            "质库何曾解典牛，祇缘价重实难酬。",
            "想君本领无多子，毕竟难禁这一头。"
        ],
        "notes": "",
        "id": "e3de756997db6053d7696e400978c7d7"
    },
    {
        "author": "释天游",
        "dynasty": "宋",
        "type": "诗",
        "rhythmic": "",
        "title": "偈四首  其二",
        "preface": "",
        "paragraphs": [
            "三百五百，铜头铁额。",
            "木笛横吹，谁来接拍。"
        ],
        "notes": "",
        "id": "2eed7be412fd5d7c512e7227529d41c7"
    },
    {
        "author": "释天游",
        "dynasty": "宋",
        "type": "诗",
        "rhythmic": "",
        "title": "偈四首  其三",
        "preface": "",
        "paragraphs": [
            "宝峰有一诀，对众分明说。",
            "昨夜三更前，乌龟吞却鼈。"
        ],
        "notes": "",
        "id": "a2a7a0d8a76930fb7db0e53559ed2a1a"
    },
    {
        "author": "释天游",
        "dynasty": "宋",
        "type": "诗",
        "rhythmic": "",
        "title": "偈四首  其四",
        "preface": "",
        "paragraphs": [
            "晷运推移，日南长至。",
            "布裩不洗，无来换替。",
            "大小玉泉，无风浪起。",
            "云岩路见不平，直下一锤粉碎。"
        ],
        "notes": "",
        "id": "f8229520a7bd800c4b09c43684d5110a"
    }
]