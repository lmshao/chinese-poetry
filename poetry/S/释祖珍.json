[
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其一",
        "preface": "",
        "paragraphs": [
            "青毡本属吾家，日用何曾欠阙。",
            "要识里许清规，除是君子可八。"
        ],
        "notes": "",
        "id": "d5fcdf19fcec229fd01ce509aa56675c"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其二",
        "preface": "",
        "paragraphs": [
            "非衣不传于法，非法不授于衣。",
            "衣既已授，法若为传。",
            "玲珑八面自回合，峭峻一方谁敢窥。"
        ],
        "notes": "",
        "id": "81409ba586cc68fe66697dec77528762"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其三",
        "preface": "",
        "paragraphs": [
            "高而无上不可极，渊而无下不可测。",
            "欲知步步透双关，看取清风生两腋。"
        ],
        "notes": "",
        "id": "c92280fc72218129c52a214d21dc00ce"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其四",
        "preface": "",
        "paragraphs": [
            "自惭疏拙百无能，下板长行粥饭僧。",
            "岂谓因缘有侥幸，千斤担子若为胜。"
        ],
        "notes": "",
        "id": "eda63279e7693d7de3c6d61c91ad5ca2"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其五",
        "preface": "",
        "paragraphs": [
            "二月春将半，桃花开烂熳。",
            "纷纷寻剑客，谁是不疑汉。"
        ],
        "notes": "",
        "id": "cda0c3447b21539c987e0f8bc5b1f141"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其六",
        "preface": "",
        "paragraphs": [
            "百岁光阴如劈箭，无常生灭日迁变。",
            "唯有摩诃般若多，耀古腾今无背面。",
            "见不见，碗子扑落地，碟子成八片。"
        ],
        "notes": "",
        "id": "9a0a870d2d9d46c7c313bc406f5cb504"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其七",
        "preface": "",
        "paragraphs": [
            "十五日已前，藏身处没踪迹。",
            "十五日已后，没踪迹处莫藏身。",
            "正当十五日，布袋头开，全身显露。",
            "不怜鹅护雪，且喜蜡入冰。"
        ],
        "notes": "",
        "id": "f90e2ad86d8f3a1ceb0f13218a375f90"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其八",
        "preface": "",
        "paragraphs": [
            "长年追逐走埃尘，嬴得闲名累此身。",
            "争似别峰峰顶上，一庵高卧与云邻。"
        ],
        "notes": "",
        "id": "46c24c5b138d6a0a086e0b21d16fd287"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其九",
        "preface": "",
        "paragraphs": [
            "岩谷相从始晏然，又携瓶锡应时缘。",
            "奉川此去无多远，兴发何妨访戴船。"
        ],
        "notes": "",
        "id": "0bed90594e32b405f7a5af79e3e8e4ea"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其一〇",
        "preface": "",
        "paragraphs": [
            "衰老百一堪，担头入闹篮。",
            "生涯何所有，弥勒是同龛。"
        ],
        "notes": "",
        "id": "e902ed4fdef0baff77cadcfc51e47be7"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其一一",
        "preface": "",
        "paragraphs": [
            "大道只在目前，要且目前难睹。",
            "欲识大道真体，不离声色言语。"
        ],
        "notes": "",
        "id": "e2e8cc74dd55a60edc195f45d6b02a88"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其一二",
        "preface": "",
        "paragraphs": [
            "寻牛须访迹，学道访无心。",
            "迹在牛还在，无心道易寻。"
        ],
        "notes": "",
        "id": "7dbf38a56042d415645e428d82fab6d8"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其一三",
        "preface": "",
        "paragraphs": [
            "离四句，绝百非，头长三尺知是谁。",
            "江北江南问王老，一狐疑了一狐疑。"
        ],
        "notes": "",
        "id": "fcf158b6e1152a419ed582f4f2458229"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其一四",
        "preface": "",
        "paragraphs": [
            "佛不远人，即心而证。",
            "法无所著，触境皆如。"
        ],
        "notes": "",
        "id": "a1649db44417a584d789d7e368a57843"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其一五",
        "preface": "",
        "paragraphs": [
            "向上一路，千圣不传。",
            "恁么明得，十万八千。",
            "桃红李白蔷薇紫，问著春风总不知。"
        ],
        "notes": "",
        "id": "b2d553b21a6ad336974fdaf0afec3db5"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其一六",
        "preface": "",
        "paragraphs": [
            "春已去，夏初临，相逢休话本来心。",
            "随缘斋粥海山寺，从听堂前草自深。"
        ],
        "notes": "",
        "id": "3555641a920a89ba4559836355e05eca"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其一七",
        "preface": "",
        "paragraphs": [
            "吾心似秋月，碧潭清皎洁。",
            "无物堪比伦，教我如何说。"
        ],
        "notes": "",
        "id": "431ecd0a931e3075f13b0b9ead066fb0"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其一八",
        "preface": "",
        "paragraphs": [
            "诸人被十二时使，老僧使得十二时。",
            "牧童岭上一声笛，惊起群鸦绕树飞。"
        ],
        "notes": "",
        "id": "61b7d18dd108c5da8f0abd78eeb77c75"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其一九",
        "preface": "",
        "paragraphs": [
            "飘空一叶两新收，暑退凉生万壑秋。",
            "贴肉汗衫才脱下，横吹木笛倒骑牛。"
        ],
        "notes": "",
        "id": "c4e9898c006bb0c9b4a07ac122e04c8e"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其二〇",
        "preface": "",
        "paragraphs": [
            "物物到心上，全心物自闲。",
            "古今城郭里，得者住如山。"
        ],
        "notes": "",
        "id": "351878e1bf3bd22ceca4edd43d246abb"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其二一",
        "preface": "",
        "paragraphs": [
            "九夏斯临结集时，满堂云水复明谁。",
            "若言相见交肩过，未免依前落见知。"
        ],
        "notes": "",
        "id": "83b428ac2fbb4d851f72765bbbfd306f"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其二二",
        "preface": "",
        "paragraphs": [
            "十五日已前，过去心不可得。",
            "十五日已后，未来心不可得。",
            "正当十五日，现在心不可得。",
            "三心既不有，万象复明谁。"
        ],
        "notes": "",
        "id": "d7f06cca7d3dbac9de01052d1fb5936c"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其二三",
        "preface": "",
        "paragraphs": [
            "文殊三处度夏，别峰两院禁足。",
            "谁知把住放行，尽道违真逆俗。"
        ],
        "notes": "",
        "id": "2e22729cf0bb1dbe0bf81f28f70e7490"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其二四",
        "preface": "",
        "paragraphs": [
            "知幻即离，不作方便。",
            "离幻即觉，亦无渐次。"
        ],
        "notes": "",
        "id": "2a4a22043acc04d33934b2c201fb3b2e"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其二五",
        "preface": "",
        "paragraphs": [
            "青春已去，朱夏斯临。",
            "放下横肩楖𣗖，宴坐古佛丛林。",
            "荆山之璞不须觅，赤水之珠何用寻。",
            "纵饶寻觅得，失却本来心。"
        ],
        "notes": "",
        "id": "50b380b3d9fe5055288aaee64c8d3304"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其二六",
        "preface": "",
        "paragraphs": [
            "我所得智慧，微妙最第一。",
            "众生诸根钝，著乐痴所盲。"
        ],
        "notes": "",
        "id": "bdf6f077138e589385b42d501f4dc03c"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其二七",
        "preface": "",
        "paragraphs": [
            "眼若不睡，诸梦自除。",
            "心若不异，万法一如。"
        ],
        "notes": "",
        "id": "ea8c77953040a74f47b5ed65c0971df8"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其二八",
        "preface": "",
        "paragraphs": [
            "有句无句，如藤倚树。",
            "眼睛定动，失却巴鼻。"
        ],
        "notes": "",
        "id": "cefd504d9e35719b69eaf3857119a28a"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其二九",
        "preface": "",
        "paragraphs": [
            "向上一路，千圣不传。",
            "学者劳形，如猿捉影。"
        ],
        "notes": "",
        "id": "f3c51ffcb98a5fc3bef330765776c7a1"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其三〇",
        "preface": "",
        "paragraphs": [
            "断除须髪著僧衣，精进当遵古佛仪。",
            "一念不生亲领略，方知我法妙难思。"
        ],
        "notes": "",
        "id": "01364bb628a7775f31a797d81083233b"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其三一",
        "preface": "",
        "paragraphs": [
            "心月孤圆，虚明洞透。",
            "晓耀古辉今，丝毫不漏。"
        ],
        "notes": "",
        "id": "a1f9066f0af623274dfae40cbe09a739"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其三二",
        "preface": "",
        "paragraphs": [
            "灵文一阅五千卷，感果当知越四禅。",
            "应笑毗耶方丈里，却容天女问因缘。"
        ],
        "notes": "",
        "id": "4fdb8f35e35efccf705e85f130338179"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其三三",
        "preface": "",
        "paragraphs": [
            "蔡居士，昔也恁么来，今也恁么去。",
            "今昔两无殊，去来拟何处。",
            "住住，明明百草头，明明无生路。"
        ],
        "notes": "",
        "id": "2ca75e43def6d7a063def8fc46eb4309"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其三四",
        "preface": "",
        "paragraphs": [
            "陋巷闭门唯读书，了无尘果自如初。",
            "时来坐脱西窗下，惊起须弥遶太虚。"
        ],
        "notes": "",
        "id": "3c76de1fa07a155363e2356dce02c15b"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "偈三十五首  其三五",
        "preface": "",
        "paragraphs": [
            "是处青山可垛跟，白云流水绕孤村。",
            "笑携拄杖出门去，三世谁知一口吞。"
        ],
        "notes": "",
        "id": "e020267db83b7d87f4988efb374681b4"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "游龙湫拜诺矩罗尊者",
        "preface": "",
        "paragraphs": [
            "十里松溪到上流，断崖千尺泻龙湫。",
            "谁言尊者心无著，冷眼长年看不休。"
        ],
        "notes": "",
        "id": "59d623518c4f20511713ff08a765a8b8"
    },
    {
        "author": "释祖珍",
        "dynasty": "宋",
        "type": "诗",
        "rhythmic": "",
        "title": "临终偈",
        "preface": "",
        "paragraphs": [
            "生本无生，死本无死。",
            "生死二途，了无彼此。"
        ],
        "notes": "",
        "id": "d6f2bfbbb0c3f10474eac59e3fd24572"
    }
]