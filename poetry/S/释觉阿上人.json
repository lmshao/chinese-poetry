[
    {
        "author": "释觉阿上人",
        "dynasty": "宋",
        "type": "诗",
        "rhythmic": "",
        "title": "偈五首  其一",
        "preface": "",
        "paragraphs": [
            "航海来探教外传，要离知见脱蹄筌。",
            "诸方参遍草鞋破，水在澄潭月在天。"
        ],
        "notes": "",
        "id": "04490ded709b12908e39f779b6ed77fe"
    },
    {
        "author": "释觉阿上人",
        "dynasty": "宋",
        "type": "诗",
        "rhythmic": "",
        "title": "偈五首  其二",
        "preface": "",
        "paragraphs": [
            "扫尽葛藤与知见，信手拈来全体现。",
            "脑后圆光彻太虚，千机万机一时转。"
        ],
        "notes": "",
        "id": "202d02aa586919bb34159d144afaff07"
    },
    {
        "author": "释觉阿上人",
        "dynasty": "宋",
        "type": "诗",
        "rhythmic": "",
        "title": "偈五首  其三",
        "preface": "",
        "paragraphs": [
            "妙处如何说向人，倒地便起自分明。",
            "蓦然踏著故田地，倒裹幞头孤路行。"
        ],
        "notes": "",
        "id": "1deb9760eb876d019544e508f4c1530b"
    },
    {
        "author": "释觉阿上人",
        "dynasty": "宋",
        "type": "诗",
        "rhythmic": "",
        "title": "偈五首  其四",
        "preface": "",
        "paragraphs": [
            "求真灭妄元非妙，即妄明真都是错。",
            "堪笑灵山老古锥，当阳抛下破木杓。"
        ],
        "notes": "",
        "id": "aaa17c4da91dd9ea1e20e6b8ac00a54b"
    },
    {
        "author": "释觉阿上人",
        "dynasty": "宋",
        "type": "诗",
        "rhythmic": "",
        "title": "偈五首  其五",
        "preface": "",
        "paragraphs": [
            "竖拳下喝少卖弄，说是说非入泥水。",
            "截断千差休指注，一声归笛啰啰哩。"
        ],
        "notes": "",
        "id": "3bed55ba7180aaa78aad1d375129d526"
    }
]