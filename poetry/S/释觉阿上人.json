[
    {
        "author": "释觉阿上人",
        "dynasty": "宋",
        "type": "诗",
        "rhythmic": "",
        "title": "偈五首  其一",
        "preface": "",
        "paragraphs": [
            "航海来探教外传，要离知见脱蹄筌。",
            "诸方参遍草鞋破，水在澄潭月在天。"
        ],
        "notes": "",
        "id": "71c4a6502f2ca7f4755224a45f10ed53"
    },
    {
        "author": "释觉阿上人",
        "dynasty": "宋",
        "type": "诗",
        "rhythmic": "",
        "title": "偈五首  其二",
        "preface": "",
        "paragraphs": [
            "扫尽葛藤与知见，信手拈来全体现。",
            "脑后圆光彻太虚，千机万机一时转。"
        ],
        "notes": "",
        "id": "f5a1805a73a97588520ed1f2320df76b"
    },
    {
        "author": "释觉阿上人",
        "dynasty": "宋",
        "type": "诗",
        "rhythmic": "",
        "title": "偈五首  其三",
        "preface": "",
        "paragraphs": [
            "妙处如何说向人，倒地便起自分明。",
            "蓦然踏著故田地，倒裹幞头孤路行。"
        ],
        "notes": "",
        "id": "fad4bfbf842b4d61874467e0bac86b00"
    },
    {
        "author": "释觉阿上人",
        "dynasty": "宋",
        "type": "诗",
        "rhythmic": "",
        "title": "偈五首  其四",
        "preface": "",
        "paragraphs": [
            "求真灭妄元非妙，即妄明真都是错。",
            "堪笑灵山老古锥，当阳抛下破木杓。"
        ],
        "notes": "",
        "id": "69f0874572742edbeeb069f2726c2eca"
    },
    {
        "author": "释觉阿上人",
        "dynasty": "宋",
        "type": "诗",
        "rhythmic": "",
        "title": "偈五首  其五",
        "preface": "",
        "paragraphs": [
            "竖拳下喝少卖弄，说是说非入泥水。",
            "截断千差休指注，一声归笛啰啰哩。"
        ],
        "notes": "",
        "id": "6bfaf0391fbf506d4f95204a4670caec"
    }
]