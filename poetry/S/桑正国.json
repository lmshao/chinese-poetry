[
    {
        "author": "桑正国",
        "dynasty": "宋",
        "type": "诗",
        "rhythmic": "",
        "title": "春日湖上书事",
        "preface": "",
        "paragraphs": [
            "巵倾好酒逢时盛，早遇春融媚景天。",
            "龟暖戏挨初绿草，燕飞轻拂乍晴烟。",
            "迟迟昼影花笼槛，郁郁香风蝶舞筵。",
            "眉似柳开眸似水，怡情自爱赏湖边。"
        ],
        "notes": "",
        "id": "fb72bd5e254285ba50663a12c23716b0"
    },
    {
        "author": "桑正国",
        "dynasty": "宋",
        "type": "诗",
        "rhythmic": "",
        "title": "会课干明寺",
        "preface": "",
        "paragraphs": [
            "悠悠意得自疏通，寂地因居乐性空。",
            "幽思晓风清迫枕，静听寒雨细沾桐。",
            "修茎竹韵澄箫玉，绿影松垂乱鬓蓬。",
            "俦侣好邀同此适，搜吟得到几匆匆。"
        ],
        "notes": "",
        "id": "5086feebaf55f34fa5db82e9ae5c9b3c"
    },
    {
        "author": "桑正国",
        "dynasty": "宋",
        "type": "诗",
        "rhythmic": "",
        "title": "夏日同少游诸友登楼即事",
        "preface": "",
        "paragraphs": [
            "情闲共悦良朋好，溽暑消来过雨时。",
            "萍水远流青点小，柳堤横暝翠丝垂。",
            "轻烟晚透疏林迥，嫩卉芳迎皎月迟。",
            "清思廓然欣赏地，瞰观遥阁静联诗。"
        ],
        "notes": "",
        "id": "e93f6fb40ea20ef0c864560e24443533"
    }
]