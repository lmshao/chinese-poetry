[
    {
        "author": "邵元实",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "双阙步云尾，六阁上鳌头。",
            "侍臣冠底，英英人物是君侯。",
            "闻道东皇深意，回想西清往事，早晚启金瓯。",
            "丹扆伫宏略，黄阁待名流。",
            "九秋天，千岁日，一樽酬。",
            "策勋黄石，相期茅土更封侯。",
            "稳扈钩陈天仗，净扫搀抢氛祲，按辔入神州。",
            "收了卢龙塞，却访赤松游。"
        ],
        "notes": "",
        "id": "dccb683b5adb63a5983713c7a72f5669"
    }
]