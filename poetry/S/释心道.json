[
    {
        "author": "释心道",
        "dynasty": "宋",
        "type": "诗",
        "rhythmic": "",
        "title": "野狐",
        "preface": "",
        "paragraphs": [
            "石崇富贵篯铿寿，潘岳容仪子建才。",
            "但愿东风齐著力，一时吹入我门来。"
        ],
        "notes": "",
        "id": "2319b2207c2bd933d6b588d99c7de99b"
    },
    {
        "author": "释心道",
        "dynasty": "宋",
        "type": "诗",
        "rhythmic": "",
        "title": "勘婆",
        "preface": "",
        "paragraphs": [
            "三月春光上国游，祥云瑞气锁龙楼。",
            "亲从宣德门前过，更问行人觅汴州。"
        ],
        "notes": "",
        "id": "fd11cc469663e4a9bbe9db7688bd6c69"
    },
    {
        "author": "释心道",
        "dynasty": "宋",
        "type": "诗",
        "rhythmic": "",
        "title": "狗子无佛性",
        "preface": "",
        "paragraphs": [
            "狗子佛性无，老蚌吐明珠。",
            "西川鸣杜宇，江南啼鹧鸪。"
        ],
        "notes": "",
        "id": "1d0ffadf420225d757bb14894c45a109"
    },
    {
        "author": "释心道",
        "dynasty": "宋",
        "type": "诗",
        "rhythmic": "",
        "title": "烧木佛",
        "preface": "",
        "paragraphs": [
            "彭祖八百乞延寿，秦皇登位更求仙。",
            "昨向天津桥上过，石崇犹自送穷船。"
        ],
        "notes": "",
        "id": "c3fe3863d2e79f0e8d1d5178db38ea6e"
    },
    {
        "author": "释心道",
        "dynasty": "宋",
        "type": "诗",
        "rhythmic": "",
        "title": "呈佛鉴禅师偈",
        "preface": "",
        "paragraphs": [
            "赵州有个柏树话，禅客相传徧天下。",
            "多是摘叶与寻枝，不能直向根源会。",
            "觉公说道无此语，正是恶言当面骂。",
            "禅人若具通方眼，好向此中辨真假。"
        ],
        "notes": "",
        "id": "55eeb4436a65eb3f90eb5954c99adee3"
    },
    {
        "author": "释心道",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "师子嚬呻，象王哮吼。",
            "云门北斗里藏身，白云因何唤作手。",
            "三世诸佛不能知，狸奴白牯却知有。",
            "雨打梨花蛱蝶飞，风吹柳絮毛毬走。"
        ],
        "notes": "",
        "id": "147b89ecabe17956bf3ac4cd513bce31"
    },
    {
        "author": "释心道",
        "dynasty": "宋",
        "type": "诗",
        "rhythmic": "",
        "title": "宣和改元改僧为德士作偈",
        "preface": "",
        "paragraphs": [
            "祖意西来事，今朝特地新。",
            "昔为比丘相，今作老君形。",
            "鹤氅披银褐，头包蕉叶巾。",
            "林泉无事客，两度受君恩。"
        ],
        "notes": "",
        "id": "28a8b72bc6c0760c093c88c4897b8e8b"
    },
    {
        "author": "释心道",
        "dynasty": "宋",
        "type": "诗",
        "rhythmic": "",
        "title": "宣和二年复僧作偈",
        "preface": "",
        "paragraphs": [
            "不挂田衣著羽衣，老君形相颇相宜。",
            "一年半内闲思想，大底兴衰各有时。"
        ],
        "notes": "",
        "id": "ea1daf10e252fb05597cd4fd38a08888"
    },
    {
        "author": "释心道",
        "dynasty": "宋",
        "type": "诗",
        "rhythmic": "",
        "title": "举临济人灭嘱三圣因缘作偈",
        "preface": "",
        "paragraphs": [
            "正法眼藏瞎馿灭，临济何曾有是说。",
            "今古时人皆妄传，不信但看后三月。"
        ],
        "notes": "",
        "id": "ad3d2fa77cb52f29a8343325baa57469"
    },
    {
        "author": "释心道",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "契丹打破波斯寨，夺得宝珠村里卖。",
            "十字街头穷乞儿，腰间挂个风流袋。"
        ],
        "notes": "",
        "id": "f75f340472e0e97b4f680864344bdc0d"
    }
]