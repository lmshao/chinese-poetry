[
    {
        "author": "释心道",
        "dynasty": "宋",
        "type": "诗",
        "rhythmic": "",
        "title": "野狐",
        "preface": "",
        "paragraphs": [
            "石崇富贵篯铿寿，潘岳容仪子建才。",
            "但愿东风齐著力，一时吹入我门来。"
        ],
        "notes": "",
        "id": "bbb70fc5716b76af04a92f4a16d91913"
    },
    {
        "author": "释心道",
        "dynasty": "宋",
        "type": "诗",
        "rhythmic": "",
        "title": "勘婆",
        "preface": "",
        "paragraphs": [
            "三月春光上国游，祥云瑞气锁龙楼。",
            "亲从宣德门前过，更问行人觅汴州。"
        ],
        "notes": "",
        "id": "85cef2c583149aa480eee9bd8553ab9b"
    },
    {
        "author": "释心道",
        "dynasty": "宋",
        "type": "诗",
        "rhythmic": "",
        "title": "狗子无佛性",
        "preface": "",
        "paragraphs": [
            "狗子佛性无，老蚌吐明珠。",
            "西川鸣杜宇，江南啼鹧鸪。"
        ],
        "notes": "",
        "id": "8e3326f587c3d68064106b81a7e27f48"
    },
    {
        "author": "释心道",
        "dynasty": "宋",
        "type": "诗",
        "rhythmic": "",
        "title": "烧木佛",
        "preface": "",
        "paragraphs": [
            "彭祖八百乞延寿，秦皇登位更求仙。",
            "昨向天津桥上过，石崇犹自送穷船。"
        ],
        "notes": "",
        "id": "023a0705fcfc500dbc382a3d30def529"
    },
    {
        "author": "释心道",
        "dynasty": "宋",
        "type": "诗",
        "rhythmic": "",
        "title": "呈佛鉴禅师偈",
        "preface": "",
        "paragraphs": [
            "赵州有个柏树话，禅客相传徧天下。",
            "多是摘叶与寻枝，不能直向根源会。",
            "觉公说道无此语，正是恶言当面骂。",
            "禅人若具通方眼，好向此中辨真假。"
        ],
        "notes": "",
        "id": "3f69908fb643dd09668e2988cef59e58"
    },
    {
        "author": "释心道",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "师子嚬呻，象王哮吼。",
            "云门北斗里藏身，白云因何唤作手。",
            "三世诸佛不能知，狸奴白牯却知有。",
            "雨打梨花蛱蝶飞，风吹柳絮毛毬走。"
        ],
        "notes": "",
        "id": "8fa1afb15d0d742edacf1deea6ae7e5a"
    },
    {
        "author": "释心道",
        "dynasty": "宋",
        "type": "诗",
        "rhythmic": "",
        "title": "宣和改元改僧为德士作偈",
        "preface": "",
        "paragraphs": [
            "祖意西来事，今朝特地新。",
            "昔为比丘相，今作老君形。",
            "鹤氅披银褐，头包蕉叶巾。",
            "林泉无事客，两度受君恩。"
        ],
        "notes": "",
        "id": "7e9f26f1e521c7ed5602c51d84c0d034"
    },
    {
        "author": "释心道",
        "dynasty": "宋",
        "type": "诗",
        "rhythmic": "",
        "title": "宣和二年复僧作偈",
        "preface": "",
        "paragraphs": [
            "不挂田衣著羽衣，老君形相颇相宜。",
            "一年半内闲思想，大底兴衰各有时。"
        ],
        "notes": "",
        "id": "ee2b2ef6906cea911a873270b308b09f"
    },
    {
        "author": "释心道",
        "dynasty": "宋",
        "type": "诗",
        "rhythmic": "",
        "title": "举临济人灭嘱三圣因缘作偈",
        "preface": "",
        "paragraphs": [
            "正法眼藏瞎馿灭，临济何曾有是说。",
            "今古时人皆妄传，不信但看后三月。"
        ],
        "notes": "",
        "id": "6c1d618ca9bb79b562c9c5088f631064"
    },
    {
        "author": "释心道",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "契丹打破波斯寨，夺得宝珠村里卖。",
            "十字街头穷乞儿，腰间挂个风流袋。"
        ],
        "notes": "",
        "id": "a851fd77c6a33c18a9732065b9540249"
    }
]