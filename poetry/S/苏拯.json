[
    {
        "author": "苏拯",
        "dynasty": "唐",
        "type": "诗",
        "rhythmic": "",
        "title": "颂鲁",
        "preface": "",
        "paragraphs": [
            "天推鲁仲尼，周游布典坟。",
            "游遍七十国，不令遇一君。",
            "一国如一遇，单车不转轮。",
            "良由至化力，为国不为身。",
            "礼乐行未足，邅回厄于陈。",
            "礼乐今有余，衮旒当圣人。",
            "伤哉绝粮议，千载误云云。"
        ],
        "notes": "",
        "id": "c38311e3f5d765d8e2644235accd3193"
    },
    {
        "author": "苏拯",
        "dynasty": "唐",
        "type": "诗",
        "rhythmic": "",
        "title": "医人",
        "preface": "",
        "paragraphs": [
            "古人医在心，心正药自真。",
            "今人医在手，手滥药不神。",
            "我愿天地𬬻，多衔扁鹊身。",
            "遍行君臣药，先从冻馁均。",
            "自然六合内，少闻贫病人。"
        ],
        "notes": "",
        "id": "d092a80eca7667ab2f3cec443247ebd6"
    },
    {
        "author": "苏拯",
        "dynasty": "唐",
        "type": "诗",
        "rhythmic": "",
        "title": "西施",
        "preface": "",
        "paragraphs": [
            "吴王从骄佚，天产西施出。",
            "岂徒伐一人，所希救群物。",
            "良由上天意，恶盈戒奢侈。",
            "不独破吴国，不独生越水。",
            "在周名襃姒，在纣名妲己。",
            "变化本多涂，生杀亦如此。",
            "君王政不修，立地生西子。"
        ],
        "notes": "",
        "id": "a6e0f4ca833d3974fbb1ff0fbbf30c5d"
    },
    {
        "author": "苏拯",
        "dynasty": "唐",
        "type": "诗",
        "rhythmic": "",
        "title": "金谷园",
        "preface": "",
        "paragraphs": [
            "积金累作山，山高小于址。",
            "栽花比绿珠，花落还相似。",
            "徒有敌国富，不能买东市。",
            "徒有绝世容，不能楼上死。",
            "秪此上高楼，何如在平地。"
        ],
        "notes": "",
        "id": "9d00c7b0489bbf8b76851483919a351f"
    },
    {
        "author": "苏拯",
        "dynasty": "唐",
        "type": "诗",
        "rhythmic": "",
        "title": "巫山",
        "preface": "",
        "paragraphs": [
            "昔时亦云雨，今时亦云雨。",
            "自是荒淫多，梦得巫山女。",
            "从来圣明君，可听妖魅语。",
            "只今峰上云，徒自生容与。"
        ],
        "notes": "",
        "id": "f7846be595d51a4c2074df8df9cbcf62"
    },
    {
        "author": "苏拯",
        "dynasty": "唐",
        "type": "诗",
        "rhythmic": "",
        "title": "贾客",
        "preface": "",
        "paragraphs": [
            "长帆挂短舟，所愿疾如箭。",
            "得丧一惊飘，生死无良贱。",
            "不谓天不祐，自是人苟患。",
            "尝言海利深，利深不如浅。"
        ],
        "notes": "",
        "id": "54faf226c5ded7eb61647d127d1abc19"
    },
    {
        "author": "苏拯",
        "dynasty": "唐",
        "type": "诗",
        "rhythmic": "",
        "title": "狡兔行",
        "preface": "",
        "paragraphs": [
            "秋来无骨肥，鹰犬遍原野。",
            "草中三穴无处藏，何况平田无穴者。"
        ],
        "notes": "",
        "id": "febbbb8ece6c2849a02af46fed8b657e"
    },
    {
        "author": "苏拯",
        "dynasty": "唐",
        "type": "诗",
        "rhythmic": "",
        "title": "长城",
        "preface": "",
        "paragraphs": [
            "嬴氏设防胡，烝沙筑冤垒。",
            "蒙公取勋名，岂算生民死。",
            "运畚力不禁，碎身砂碛里。",
            "黔黎欲半空，长城舂未已。",
            "皇天潜鼓怒，力化一女子。",
            "遂使万雉崩，不尽数行泪。",
            "自古进身者，本非陷物致。",
            "当时文德修，不到三世地。"
        ],
        "notes": "",
        "id": "098e2f7d4bb2d6737a7901f70e018eaa"
    },
    {
        "author": "苏拯",
        "dynasty": "唐",
        "type": "诗",
        "rhythmic": "",
        "title": "织妇女",
        "preface": "",
        "paragraphs": [
            "伊余尽少女，一种饰螓首。",
            "徒能事机杼，与之作歌舞。",
            "歌舞片时间，黄金翻袖取。",
            "秪看舞者乐，岂念织者苦。",
            "感此尝忆古人言，一妇不织天下寒。"
        ],
        "notes": "",
        "id": "0bb409b6d9ae9fed9ecd907c3fae6654"
    },
    {
        "author": "苏拯",
        "dynasty": "唐",
        "type": "诗",
        "rhythmic": "",
        "title": "古塞下",
        "preface": "",
        "paragraphs": [
            "百战已休兵，寒云愁未歇。",
            "血染长城沙，马踏征人骨。",
            "早得用蛾眉，免陷边戍卒。",
            "始知髦头星，不在弯弓没。"
        ],
        "notes": "",
        "id": "2411923fcbbe2b460fd0aa141fb17528"
    },
    {
        "author": "苏拯",
        "dynasty": "唐",
        "type": "诗",
        "rhythmic": "",
        "title": "水旱祷",
        "preface": "",
        "paragraphs": [
            "祷祈勿告天，酒浆勿浇地。",
            "阴阳和也无妖气，阴阳愆期乃人致。",
            "病生心腹不自医，古屋澄潭何神祟。"
        ],
        "notes": "",
        "id": "1727be62f8ebd3ca89c70fdf04467da7"
    },
    {
        "author": "苏拯",
        "dynasty": "唐",
        "type": "诗",
        "rhythmic": "",
        "title": "邹律",
        "preface": "",
        "paragraphs": [
            "邹律暖燕谷，青史徒编录。",
            "人心不变迁，空吹闲草木。",
            "世患有三惑，尔律莫能抑。",
            "边苦有长征，尔律莫能息。",
            "斯术未济时，斯律亦何益。",
            "争如至公一开口，吹起贤良霸邦国。"
        ],
        "notes": "",
        "id": "2a4f11a55ee7f49c05c0ea4116bf4df7"
    },
    {
        "author": "苏拯",
        "dynasty": "唐",
        "type": "诗",
        "rhythmic": "",
        "title": "蜘蛛谕",
        "preface": "",
        "paragraphs": [
            "春蚕吐出丝，济世功不绝。",
            "蜘蛛吐出丝，飞虫成聚血。",
            "蚕丝何专利，尔丝何专孽。",
            "映日张网罗，遮天亦何别。",
            "傥居要地门，害物可堪说。",
            "网成虽福己，网败还祸尔。",
            "小人与君子，利害一如此。"
        ],
        "notes": "",
        "id": "e779b023d498f6002fc9940439342ed6"
    },
    {
        "author": "苏拯",
        "dynasty": "唐",
        "type": "诗",
        "rhythmic": "",
        "title": "猎犬行",
        "preface": "",
        "paragraphs": [
            "猎犬未成行，狐兔无奈何。",
            "猎犬今盈群，狐兔依旧多。",
            "自尔初跳跃，人言多拏躩。",
            "常指天外狼，立可口中嚼。",
            "骨长毛衣重，烧残烟草薄。",
            "狡兔何曾擒，时把家鸡捉。",
            "食尽者饭翻，增养者恶壮。",
            "可嗟猎犬壮复壮，不堪兔绝良弓丧。"
        ],
        "notes": "",
        "id": "1705864470bdbf13bb5032be0127bb43"
    },
    {
        "author": "苏拯",
        "dynasty": "唐",
        "type": "诗",
        "rhythmic": "",
        "title": "断火谣",
        "preface": "",
        "paragraphs": [
            "谁谓之推贤，于世何功果。",
            "绝尔晋侯交，禁我唐虞火。",
            "国闭檀榆烟，大礼成隳堕。",
            "暗室枯槁饭，冷面相看坐。",
            "阳升既非佑，阴伏若为佐。",
            "焉冻群生腹，将止天下祸。",
            "但究冤滥刑，天道无不可。",
            "鄙哉前朝翊赞臣，𬣙谟之规何琐琐。"
        ],
        "notes": "",
        "id": "15471069044421199b71752d41524e58"
    },
    {
        "author": "苏拯",
        "dynasty": "唐",
        "type": "诗",
        "rhythmic": "",
        "title": "思妇吟",
        "preface": "",
        "paragraphs": [
            "秋风雁又归，边信一何早。",
            "揽衣出门望，落叶满长道。",
            "一从秉箕箒，十载孤怀抱。",
            "可堪日日醉宠荣，不说思君令人老。"
        ],
        "notes": "",
        "id": "6d5d1bb4cf1b73249fa19c0006251f8e"
    },
    {
        "author": "苏拯",
        "dynasty": "唐",
        "type": "诗",
        "rhythmic": "",
        "title": "雉兔者",
        "preface": "",
        "paragraphs": [
            "所猎一何酷，终年耗林麓。",
            "飞走如未空，贪残岂知足。",
            "尝闻猎书史，可以鉴荣辱。",
            "尝闻猎贤良，可以霸邦国。",
            "如何纵网罗，空成肥骨肉。",
            "和济俱不闻，曷所禳颠覆。",
            "谁能为扣天地𬬻，铸此伤生其可乎。"
        ],
        "notes": "",
        "id": "708c486f4153a42ca25868c9232ba1fa"
    },
    {
        "author": "苏拯",
        "dynasty": "唐",
        "type": "诗",
        "rhythmic": "",
        "title": "药草",
        "preface": "",
        "paragraphs": [
            "天子恤疲瘵，坤灵奉其职。",
            "年年济世功，贵贱相兼植。",
            "因产众草中，所希采者识。",
            "一枝当若神，千金亦何直。",
            "生草不生药，无以彰土德。",
            "生药不生草，无以彰奇特。",
            "国忠在臣贤，民患凭药力。",
            "灵草犹如此，贤人岂多得。"
        ],
        "notes": "",
        "id": "85cbaf2e2157abebb8d36ac50f8d236a"
    },
    {
        "author": "苏拯",
        "dynasty": "唐",
        "type": "诗",
        "rhythmic": "",
        "title": "凡草诫",
        "preface": "",
        "paragraphs": [
            "野草凡不凡，亦应生和出。",
            "鉏夫耘药栏，根不留其一。",
            "良由本芜秽，著地成弃物。",
            "人生行不修，何门可容膝。",
            "不唯不尔容，得无凡草嫉。",
            "贤愚偃仰间，鉴之宜日日。"
        ],
        "notes": "",
        "id": "c06ac68d4be622d3b4ddbb69dcbac644"
    },
    {
        "author": "苏拯",
        "dynasty": "唐",
        "type": "诗",
        "rhythmic": "",
        "title": "明禁忌",
        "preface": "",
        "paragraphs": [
            "阴阳家有书，卜筑多禁忌。",
            "土中若有神，穴处何无祟。",
            "我识先贤意，本诫骄侈地。",
            "恣欲剏楼台，率情染朱翠。",
            "四面兴土功，四时妨农事。",
            "可以没凶灾，四隅通一二。",
            "一年省修营，万民停困踬。",
            "动若契于理，福匪神之遗。",
            "动若越于常，祸乃身之致。",
            "神在虚无间，土中非神位。"
        ],
        "notes": "",
        "id": "5cfe757b1141dec7e12a024eae5f723b"
    },
    {
        "author": "苏拯",
        "dynasty": "唐",
        "type": "诗",
        "rhythmic": "",
        "title": "伤彩饰",
        "preface": "",
        "paragraphs": [
            "朝见亦光彩，暮见亦光彩。",
            "一旦风雨飘，十分无一在。",
            "尔形才似削，尔貌不如昨。",
            "本为是凡姿，谁教染丹雘。",
            "虚饰片时间，天意以为恶。",
            "物假犹如此，人假争堪作。"
        ],
        "notes": "",
        "id": "2b2147b70952e59f4a7094a4506c0a38"
    },
    {
        "author": "苏拯",
        "dynasty": "唐",
        "type": "诗",
        "rhythmic": "",
        "title": "世迷",
        "preface": "",
        "paragraphs": [
            "乌兔日夜行，与人运枯荣。",
            "为善不常缺，为恶不常盈。",
            "天道无阿党，人心自覆倾。",
            "所以多迁变，宁合天地情。",
            "我愿造化手，莫放狐兔走。",
            "恣海产珍奇，纵地生花柳。",
            "美者一齐美，丑者一齐丑。",
            "民心归大朴，战争亦何有。"
        ],
        "notes": "",
        "id": "16de32b544ab131bef704a3935d20e20"
    },
    {
        "author": "苏拯",
        "dynasty": "唐",
        "type": "诗",
        "rhythmic": "",
        "title": "鸱枭",
        "preface": "",
        "paragraphs": [
            "为害未为害，其如汚物类。",
            "斯言之一玷，流传极天地。",
            "良木不得栖，清波不得戏。",
            "曾戏水堪疑，曾栖树终弃。",
            "天不歼尔族，与夫恶相济。",
            "地若默尔声，与夫妖为讳。",
            "一时怀害心，千古不能替。",
            "伤哉丑行人，兹禽亦为譬。"
        ],
        "notes": "",
        "id": "5aa42a4ffd4a796cf0bca87ed04b20de"
    },
    {
        "author": "苏拯",
        "dynasty": "唐",
        "type": "诗",
        "rhythmic": "",
        "title": "山中道者",
        "preface": "",
        "paragraphs": [
            "筇杖六尺许，坐石流泉所。",
            "举头看古松，似对仙鹤语。",
            "是时天气清，四迥无尘侣。",
            "顾我笑相迎，知有丹砂异。"
        ],
        "notes": "",
        "id": "5c4cd0b46b72f538db0caa82342b74b8"
    },
    {
        "author": "苏拯",
        "dynasty": "唐",
        "type": "诗",
        "rhythmic": "",
        "title": "渔人",
        "preface": "",
        "paragraphs": [
            "垂竿朝与暮，披蓑卧横楫。",
            "不问清平时，自乐沧波业。",
            "长畏不得闲，几度避游畋。",
            "当笑钓台上，逃名名却传。"
        ],
        "notes": "",
        "id": "d353d030c6755521550bf629e9542d5d"
    },
    {
        "author": "苏拯",
        "dynasty": "唐",
        "type": "诗",
        "rhythmic": "",
        "title": "闻猨",
        "preface": "",
        "paragraphs": [
            "秋风飒飒猨声起，客恨猨哀一相似。",
            "漫向孤危惊客心，何曾解入笙歌耳。"
        ],
        "notes": "",
        "id": "f78068342f9efbd6a2966a0a9515d119"
    },
    {
        "author": "苏拯",
        "dynasty": "唐",
        "type": "诗",
        "rhythmic": "",
        "title": "经马嵬坡",
        "preface": "",
        "paragraphs": [
            "一从杀贵妃，春来花无意。",
            "此地纵千年，土香犹破鼻。",
            "宠既出常理，辱岂同常死。",
            "一等异于众，倾覆皆如此。"
        ],
        "notes": "",
        "id": "a928dcbc8aa915268a741333c7a8303c"
    },
    {
        "author": "苏拯",
        "dynasty": "唐",
        "type": "诗",
        "rhythmic": "",
        "title": "经鹤台",
        "preface": "",
        "paragraphs": [
            "筑台非谓贤，独聚乘轩鹤。",
            "六马不能驭，九臯欲何托。",
            "一旦敌兵来，万民同陨濩。",
            "如何警露禽，不似衔环雀。",
            "一物欲误时，众类皆成恶。",
            "至今台基上，飞鸟不至泊。"
        ],
        "notes": "",
        "id": "bf20289572561432a37f8d0ecd25e33f"
    },
    {
        "author": "苏拯",
        "dynasty": "唐",
        "type": "诗",
        "rhythmic": "",
        "title": "寄远",
        "preface": "",
        "paragraphs": [
            "游子虽惜别，一去何时见。",
            "飞鸟犹恋巢，万里亦何远。",
            "妾愿化为霜，日日下河梁。",
            "若能侵鬓色，先染薄情郎。"
        ],
        "notes": "",
        "id": "e130b862dcf9f6e5a34def849875141e"
    }
]