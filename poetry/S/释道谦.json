[
    {
        "author": "释道谦",
        "dynasty": "宋",
        "type": "诗",
        "rhythmic": "",
        "title": "颂古七首  其一",
        "preface": "",
        "paragraphs": [
            "贤圣劫来未曾杀，而今断这一刀休。",
            "果然葛怛胸中落，笑杀灵山老比丘。"
        ],
        "notes": "",
        "id": "3b6750de6984fb616ff81bc4810a4206"
    },
    {
        "author": "释道谦",
        "dynasty": "宋",
        "type": "诗",
        "rhythmic": "",
        "title": "颂古七首  其二",
        "preface": "",
        "paragraphs": [
            "四个没意智汉，做处总无畔岸。",
            "一状领过阶前，与伊据款结案。"
        ],
        "notes": "",
        "id": "f37d2ffb25009afc872b4ec3d8e4482e"
    },
    {
        "author": "释道谦",
        "dynasty": "宋",
        "type": "诗",
        "rhythmic": "",
        "title": "颂古七首  其三",
        "preface": "",
        "paragraphs": [
            "浩浩长江际碧空，片帆高挂便乘风。",
            "快哉不费纤毫力，万里家乡咫尺通。"
        ],
        "notes": "",
        "id": "025c655e7b1167509d457da8558ef94f"
    },
    {
        "author": "释道谦",
        "dynasty": "宋",
        "type": "诗",
        "rhythmic": "",
        "title": "颂古七首  其四",
        "preface": "",
        "paragraphs": [
            "谁家饭挂空梁，指与小儿令看。",
            "解开即是灰囊，当下命根便断。"
        ],
        "notes": "",
        "id": "1d4a2e4e333714dc6022213e09b40d71"
    },
    {
        "author": "释道谦",
        "dynasty": "宋",
        "type": "诗",
        "rhythmic": "",
        "title": "颂古七首  其五",
        "preface": "",
        "paragraphs": [
            "卖尽田园彻骨贫，不知何处可容身。",
            "楼头浪荡无拘检，铁笛横吹过洞庭。"
        ],
        "notes": "",
        "id": "d22cb29d2324c7d9781c24f4d50ad7fd"
    },
    {
        "author": "释道谦",
        "dynasty": "宋",
        "type": "诗",
        "rhythmic": "",
        "title": "颂古七首  其六",
        "preface": "",
        "paragraphs": [
            "华岳三峰翠插天，上头无路可跻攀。",
            "不知谁有神仙手，折取峰头十丈莲。"
        ],
        "notes": "",
        "id": "ec319d4718144846452965956985dde2"
    },
    {
        "author": "释道谦",
        "dynasty": "宋",
        "type": "诗",
        "rhythmic": "",
        "title": "颂古七首  其七",
        "preface": "",
        "paragraphs": [
            "太平时节岁丰盈，旅不赍粮户不扃。",
            "官路无人夜无月，唱歌归去恰三更。"
        ],
        "notes": "",
        "id": "77cda910bc254e55fd106aa3cc6fe242"
    },
    {
        "author": "释道谦",
        "dynasty": "宋",
        "type": "诗",
        "rhythmic": "",
        "title": "送道友",
        "preface": "",
        "paragraphs": [
            "二三尺雪山藏路，一两点花春到梅。",
            "将此赠君持不去，请君收拾早归来。"
        ],
        "notes": "",
        "id": "dd9590625e2b20126f4bdd0ad1d4943f"
    }
]