[
    {
        "author": "释倚遇",
        "dynasty": "宋",
        "type": "诗",
        "rhythmic": "",
        "title": "遗徐禧",
        "preface": "",
        "paragraphs": [
            "今年七十七，出行须择日。",
            "昨夜问龟哥，报道明朝吉。"
        ],
        "notes": "",
        "id": "74709229105b1b00089095b532514777"
    },
    {
        "author": "释倚遇",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "春山青，春水绿，一觉南柯梦初足。",
            "携筇纵步出松门，是处桃英香馥鬰。",
            "因思昔日灵云老，三十年来无处讨。",
            "如今竞爱摘杨花，红香满地无人扫。"
        ],
        "notes": "",
        "id": "ecdfb0a03398a0a29fcb584b7c8cf803"
    },
    {
        "author": "释倚遇",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "法昌今日开炉，行脚僧无一个。",
            "唯有十八高人，缄口围炉打坐。",
            "不是规矩严难，免见诸人话堕。",
            "直饶口似秤锤，未免灯笼勘破。",
            "不知道绝功勋，妄自修因证果。"
        ],
        "notes": "",
        "id": "e38a846932aa0589afc058f16c1010c9"
    }
]