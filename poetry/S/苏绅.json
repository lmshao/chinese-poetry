[
    {
        "author": "苏绅",
        "dynasty": "宋",
        "type": "诗",
        "rhythmic": "",
        "title": "金山寺",
        "preface": "",
        "paragraphs": [
            "九派分流涌化城，登临潜觉骨毛清。",
            "僧依玉鉴光中住，人踏金鳌背上行。",
            "钟阜云开春雨霁，海门雷吼夜潮生。",
            "因思绝顶高秋夜，四面云涛浸月明。"
        ],
        "notes": "",
        "id": "2d316b8c84987c60eabdcb87163b2a30"
    },
    {
        "author": "苏绅",
        "dynasty": "宋",
        "type": "诗",
        "rhythmic": "",
        "title": "长生桧",
        "preface": "",
        "paragraphs": [
            "几年飞锡倦寻芳，云衲斓斑掩竹房。",
            "一榻夜禅蒲座稳，满盂春供药苗香。",
            "汲泉岩畔惊猿饮，裁苇池边引鹭翔。",
            "像室雾昏灯焰小，石楼风度磐声长。",
            "攀萝别岭冲寒雾，扫叶前林趁晓霜。",
            "大抵僧居遗俗虑，此中身世更清凉。"
        ],
        "notes": "",
        "id": "284910e7b02a5fc982e5fdb84a714fa9"
    },
    {
        "author": "苏绅",
        "dynasty": "宋",
        "type": "诗",
        "rhythmic": "",
        "title": "胶山寺",
        "preface": "",
        "paragraphs": [
            "驱马款禅扉，松风冷拂衣。",
            "红尘不到处，青嶂此忘归。",
            "鸟望生台下，云侵讲座飞。",
            "楞伽味真趣，转觉俗缘稀。"
        ],
        "notes": "",
        "id": "9ec6a32d0f4e4a16588e5abc408bb6b0"
    },
    {
        "author": "苏绅",
        "dynasty": "宋",
        "type": "诗",
        "rhythmic": "",
        "title": "惠山寺并简窦公",
        "preface": "",
        "paragraphs": [
            "绮塍行尽入松门，暂拂尘缨袖惹云。",
            "海月未升楼上见，湖波初起坐中闻。",
            "宝扉膜拜青莲相，石案傍行白㲲纹。",
            "促榻偶随居士语，煮茶烧栗到宵分。"
        ],
        "notes": "",
        "id": "6b19ca75b4b9d2255983ce8597df7c8b"
    },
    {
        "author": "苏绅",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "游人汉女投珠路，野火荆山出猎朝。"
        ],
        "notes": "",
        "id": "6fedcef3fbcbeef7a742a80db60ec194"
    },
    {
        "author": "苏绅",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "城郭依然郧子国，山川分得楚王台。"
        ],
        "notes": "",
        "id": "c0adc44d0b6986ddf1a4bebee524dd87"
    },
    {
        "author": "苏绅",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "一篇此日摛鸿藻，五色它年浴凤文。"
        ],
        "notes": "",
        "id": "77ab24107c0e49ce8925124eeaead195"
    },
    {
        "author": "苏绅",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "它年跃马相逢处，记得先生旧姓名。"
        ],
        "notes": "",
        "id": "6e44a7d29a2ef3094752c5fa839323a0"
    }
]