[
    {
        "author": "僧某",
        "dynasty": "宋",
        "type": "诗",
        "rhythmic": "",
        "title": "偈  其一",
        "preface": "",
        "paragraphs": [
            "荏苒光阴岁月寒，禅家赢得共盘桓。",
            "个中消息无人会，愿闻提唱祖师关。"
        ],
        "notes": "",
        "id": "f517083ec2f5c2fe032c5d88000437d5"
    },
    {
        "author": "僧某",
        "dynasty": "宋",
        "type": "诗",
        "rhythmic": "",
        "title": "偈  其二",
        "preface": "",
        "paragraphs": [
            "弥勒真弥勒，分身千百亿。",
            "时时示世人，世人俱不识。"
        ],
        "notes": "",
        "id": "faabb8cb3bd9aef61a776714b45a3879"
    },
    {
        "author": "僧某",
        "dynasty": "宋",
        "type": "诗",
        "rhythmic": "",
        "title": "问怀秀禅师",
        "preface": "",
        "paragraphs": [
            "昔日沩山水牯牛，自从放去绝踪由。",
            "今朝幸遇师登座，未审时人何处求。"
        ],
        "notes": "",
        "id": "abab0ce316e8bfe0677e8f6e3f014216"
    },
    {
        "author": "僧某",
        "dynasty": "宋",
        "type": "诗",
        "rhythmic": "",
        "title": "以偈问文准禅师",
        "preface": "",
        "paragraphs": [
            "寒食因悲郭外春，墅田无处不伤神。",
            "林间垒垒添新冢，半是去年来哭人。"
        ],
        "notes": "",
        "id": "92de2ae3f1836f8162db2f92d2422ae9"
    },
    {
        "author": "僧某",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "因山见水，见水忘山。",
            "山水俱忘，理归何所。"
        ],
        "notes": "",
        "id": "5ceed686ab83274a0bd7f544d76878f1"
    },
    {
        "author": "僧某",
        "dynasty": "宋",
        "type": "诗",
        "rhythmic": "",
        "title": "以偈问清远禅师",
        "preface": "",
        "paragraphs": [
            "劫火威音前，别是一壶天。",
            "御楼前射猎，不是刈荒田。"
        ],
        "notes": "",
        "id": "06b0207ce584db4995fa98b2bcd478dc"
    },
    {
        "author": "僧某",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "一水吞空远，三峰峭壁危。",
            "猊台重拂拭，共喜主人归。"
        ],
        "notes": "",
        "id": "3ff4a9b97b52141b65c1db296ca9ac15"
    },
    {
        "author": "僧某",
        "dynasty": "宋",
        "type": "诗",
        "rhythmic": "",
        "title": "解夏小参问无准禅师",
        "preface": "",
        "paragraphs": [
            "选佛场开日，丛林气象新。",
            "心空及第者，毕竟是何人。"
        ],
        "notes": "",
        "id": "7e9fcef7edfd576bd05f4f158991338b"
    }
]