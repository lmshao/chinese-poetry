[
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "杂曲歌辞 竹枝 一",
        "preface": "",
        "paragraphs": [
            "门前春水白苹花，岸上无人小艇斜。",
            "商女经过江欲暮，散抛残食饲神雅。"
        ],
        "notes": "",
        "id": "c4be02ef560fdbaead6c247ff2109540"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "杂曲歌辞 竹枝 二",
        "preface": "",
        "paragraphs": [
            "乱绳千结绊人深，越罗万丈表长寻。",
            "杨柳在身垂意绪，藕花落尽见莲心。"
        ],
        "notes": "",
        "id": "fda9c9b8752a3d517c133865b7c4ee2b"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "杂曲歌辞 杨柳枝 一",
        "preface": "",
        "paragraphs": [
            "闾门风暖落花干，飞遍江南雪不寒。",
            "独有晚来临水驿，闲人多凭赤阑干。"
        ],
        "notes": "",
        "id": "a8b35477442e88fd6f609479c86ccb03"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "杂曲歌辞 杨柳枝 二",
        "preface": "",
        "paragraphs": [
            "有池有榭即蒙蒙，浸润翻成长养功。",
            "恰似有人长点检，著行排立向春风。"
        ],
        "notes": "",
        "id": "55cf1bfc467f7a8c225bc9f82ebd3059"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "杂曲歌辞 杨柳枝 三",
        "preface": "",
        "paragraphs": [
            "根柢虽然傍浊河，无妨终日近笙歌。",
            "骖骖金带谁堪比，还笑黄莺不较多。"
        ],
        "notes": "",
        "id": "71b862a2d4f796a3b9cbf123ddf5b37c"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "杂曲歌辞 杨柳枝 四",
        "preface": "",
        "paragraphs": [
            "万株枯槁怨亡隋，似吊吴台各自垂。",
            "好是淮阴明月里，酒楼横笛不胜吹。"
        ],
        "notes": "",
        "id": "07bb533c5bbf34f135528c7a6d0a4dc7"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "竹枝词二首 一",
        "preface": "",
        "paragraphs": [
            "门前春水白苹花，岸上无人小艇斜。",
            "商女经过江欲暮，散抛残食饲神鸦。"
        ],
        "notes": "",
        "id": "c4be02ef560fdbaead6c247ff2109540"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "竹枝词二首 二",
        "preface": "",
        "paragraphs": [
            "乱绳千结绊人深，越罗万丈表长寻。",
            "杨柳在身垂意绪，藕花落尽见莲心。"
        ],
        "notes": "",
        "id": "fda9c9b8752a3d517c133865b7c4ee2b"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "杨柳枝词四首 一",
        "preface": "",
        "paragraphs": [
            "阊门风暖落花干，飞遍江城雪不寒。",
            "独有晚来临水驿，闲人多凭赤栏干。"
        ],
        "notes": "",
        "id": "0eabf6f050adc9c295dfe28923133132"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "杨柳枝词四首 二",
        "preface": "",
        "paragraphs": [
            "有池有榭即蒙蒙，浸润翻成长养功。",
            "恰似有人长点检，著行排立向春风。"
        ],
        "notes": "",
        "id": "55cf1bfc467f7a8c225bc9f82ebd3059"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "杨柳枝词四首 三",
        "preface": "",
        "paragraphs": [
            "根柢虽然傍浊河，无妨终日近笙歌。",
            "毵毵金带谁堪比，还共黄莺不较多。"
        ],
        "notes": "",
        "id": "71b862a2d4f796a3b9cbf123ddf5b37c"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "杨柳枝词四首 四",
        "preface": "",
        "paragraphs": [
            "万株枯槁怨亡隋，似吊吴台各自垂。",
            "好是淮阴明月里，酒楼横笛不胜吹。"
        ],
        "notes": "",
        "id": "07bb533c5bbf34f135528c7a6d0a4dc7"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "采莲",
        "preface": "",
        "paragraphs": [
            "菡萏香连十顷陂，小姑贪戏采莲迟。",
            "晚来弄水船头湿，更脱红裙裹鸭儿。"
        ],
        "notes": "",
        "id": "da47ba8459a5bee4a3ed2758871fdf77"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "八拍蛮",
        "preface": "",
        "paragraphs": [
            "孔雀尾拖金线长，怕人飞起入丁香。",
            "越女沙头争拾翠，相呼归去背斜阳。"
        ],
        "notes": "",
        "id": "1866cf92981b907937a586ac1c6e7bc0"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "晚厨烹淡菜，春杼种橦花。"
        ],
        "notes": "",
        "id": "c18f6d567cd1b8a7a063412d9e02c2f8"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "引自落便宜句",
        "preface": "",
        "paragraphs": [
            "窗下有时留客宿，室中无事伴僧眠。"
        ],
        "notes": "",
        "id": "4f66fb94ed2f8b7a1236244c1e2ff2a9"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "竹枝 一",
        "preface": "",
        "paragraphs": [
            "门前春水白苹花，岸上无人小艇斜。",
            "商女经过江欲暮，散抛残食饲神鵶。"
        ],
        "notes": "",
        "id": "c4be02ef560fdbaead6c247ff2109540"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "竹枝 二",
        "preface": "",
        "paragraphs": [
            "乱绳千结绊人深，越罗万丈表长寻。",
            "杨柳在身垂意绪，藕花落尽见莲心。"
        ],
        "notes": "",
        "id": "fda9c9b8752a3d517c133865b7c4ee2b"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 一",
        "preface": "",
        "paragraphs": [
            "蓼岸风多橘柚香，江边一望楚天长，片帆烟际闪孤光。",
            "目送征鸿飞杳杳，思随流水去茫茫，兰红波碧忆潇湘。"
        ],
        "notes": "",
        "id": "bdfc727d13520ca3d1ef6b9fae7bb0b1"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 二",
        "preface": "",
        "paragraphs": [
            "桃杏风香帘幕闲，谢家门户约花关，画梁幽语燕初还。",
            "绣阁数行题了壁，晓屏一枕酒醒山，却疑身是梦云间。"
        ],
        "notes": "",
        "id": "2ce25c78d82cc2c058ab1b7904fef63a"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 三",
        "preface": "",
        "paragraphs": [
            "花渐凋疎不耐风，画帘垂地晚堂空，堕阶萦藓舞愁红。",
            "腻粉半黏金靥子，残香犹煖绣薰笼，蕙心无处与人同。"
        ],
        "notes": "",
        "id": "2f017e584b6caa4ae7054c1a321b8105"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 四",
        "preface": "",
        "paragraphs": [
            "揽镜无言泪欲流，凝情半日嬾梳头，一庭疎雨湿春愁。",
            "杨柳祗知伤怨别，杏花应信损娇羞，泪沾魂断轸离忧。"
        ],
        "notes": "",
        "id": "f88b56fea9f4b445571c06c045b8720b"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 五",
        "preface": "",
        "paragraphs": [
            "半踏长裾宛约行，晚帘疎处见分明，此时堪恨昧平生。",
            "早是[销]魂残烛影，更愁闻著品弦声，杳无消息若为情。"
        ],
        "notes": "",
        "id": "2e17eba7ce4046f1fce1ecf6672bfd4d"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 六",
        "preface": "",
        "paragraphs": [
            "兰沐初休曲槛前，暖风迟日洗头天，湿云新敛未梳蝉。",
            "翠袂半将遮粉臆，宝钗长欲坠香肩，此时模样不禁怜。"
        ],
        "notes": "",
        "id": "587c3ddc43009426c923a2553f91eb27"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 七",
        "preface": "",
        "paragraphs": [
            "风递残香出绣帘，团窠金凤舞襜襜，落花微雨恨相兼。",
            "何处去来狂太甚，空推宿酒睡无厌，争教人不别猜嫌。"
        ],
        "notes": "",
        "id": "9e1c46c30db70f88bd675c50567e7486"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 八",
        "preface": "",
        "paragraphs": [
            "轻打银筝坠燕泥，断丝高罥画楼西，花冠闲上午墙啼。",
            "粉箨半开新竹径，红苞尽落旧桃蹊，不堪终日闭深闺。"
        ],
        "notes": "",
        "id": "aeccb4ec10cb69f30b6b5561fcef8538"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 九",
        "preface": "",
        "paragraphs": [
            "乌帽斜欹倒佩鱼，静街偷步访仙居，隔墙应认打门初。",
            "将见客时微掩敛，得人怜处且生疎，低头羞问壁边书。"
        ],
        "notes": "",
        "id": "3ed034b183a6a9af33264ed99a5d5a93"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 十",
        "preface": "",
        "paragraphs": [
            "风撼芳菲满院香，四帘慵卷日初长，鬓云垂枕向微锽。",
            "春梦未成愁寂寂，佳期难会信茫茫。",
            "万般心，千点泪，泣兰堂。"
        ],
        "notes": "",
        "id": "20f6dfa9eec51470e87c77b19e58619f"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 十一",
        "preface": "",
        "paragraphs": [
            "碧玉衣裳白玉人，翠眉红脸小腰身，瑞云飞雨逐行云。",
            "除却弄珠兼解佩，便随西子与东邻，是谁容易比真真。"
        ],
        "notes": "",
        "id": "448142c82a675c6b4a4360d12261377e"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 十二",
        "preface": "",
        "paragraphs": [
            "何事相逢不展眉，苦将情分恶猜疑，眼前行止想应知。",
            "半恨半嗔回面处，和娇和泪泥人时，万般饶得为怜伊。"
        ],
        "notes": "",
        "id": "2d7b1fe8d2fe8c7090fc70c73040de89"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 十三",
        "preface": "",
        "paragraphs": [
            "落絮飞花满帝城，看看春尽又伤情，岁华频度想堪惊。",
            "风月岂惟今日恨，烟霄终待此身荣，未甘虚老负平生。"
        ],
        "notes": "",
        "id": "f0910fe6941a6d7bbdfb8dcdb46307e5"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 十四",
        "preface": "",
        "paragraphs": [
            "静想离愁暗泪零，欲栖云雨计难成，少年多是薄情人。"
        ],
        "notes": "",
        "id": "6c0142563d251114b2d7905fdfcb5ed8"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 十五",
        "preface": "",
        "paragraphs": [
            "试问于谁分最多，便随人意转横波，缕金衣上小双鹅。",
            "醉后爱称娇姐姐，夜来留得好哥哥，不知情事久长么。"
        ],
        "notes": "",
        "id": "7b7e6961548ee21f973754094cd4c601"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 十六",
        "preface": "",
        "paragraphs": [
            "叶坠空阶折早秋，细烟轻雾锁妆楼，寸心双泪惨娇羞。",
            "风月但牵魂梦苦，岁华偏感别离愁，恨和相忆两难酬。"
        ],
        "notes": "",
        "id": "8e443e54c6c8a87480145f70fbeaa4fc"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 十七",
        "preface": "",
        "paragraphs": [
            "月淡风和画阁深，露桃烟柳影相侵，敛眉凝绪夜沈沈。"
        ],
        "notes": "",
        "id": "c980facc696d0d1f4645f1474b493e1b"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 十八",
        "preface": "",
        "paragraphs": [
            "自入春来月夜稀，今宵蟾彩倍凝辉，强开襟抱出帘帷。",
            "囓指暗思花下约，凭阑羞覩泪痕衣，薄情狂荡几时归。"
        ],
        "notes": "",
        "id": "16a8c3caa100ca1fdfac65bf69f79de7"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 十九",
        "preface": "",
        "paragraphs": [
            "十五年来锦岸游，未曾行处不风流，好花长与万金酬。",
            "满眼利名浑信运，一生狂荡恐难休，且陪烟月醉红楼。"
        ],
        "notes": "",
        "id": "61b5691eb4d250187d73143ebfabf6ae"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "河传 一",
        "preface": "",
        "paragraphs": [
            "太平天子，等闲游戏，疏河千里。",
            "柳如丝，偎倚，绿波春水，长淮风不起。",
            "如花殿脚三千女，争云雨，何处留人住？",
            "锦帆风，烟际红，烧空，魂迷大业中。"
        ],
        "notes": "",
        "id": "1e946cc5a605b48fdbab42ab26135552"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "河传 二",
        "preface": "",
        "paragraphs": [
            "柳拖金缕，著烟笼雾，蒙蒙落絮。",
            "凤皇舟上楚女，妙舞，雷喧波上鼓。",
            "龙争虎战分中土，人无主，桃叶江南渡。",
            "襞花牋，艳思牵，成篇，宫娥相与传。"
        ],
        "notes": "",
        "id": "ce910ee33c9d277c0bc4d516f0bb3a4c"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "河传 三",
        "preface": "",
        "paragraphs": [
            "花落，烟薄，谢家池阁，寂寞春深。",
            "翠蛾轻敛意沈吟，沾襟，无人知此心。",
            "玉炉香断霜灰冷，帘铺影，梁燕归红杏。",
            "晚来天，空悄然，孤眠，枕檀云髻偏。"
        ],
        "notes": "",
        "id": "d4151874df0b58470ebf5828f33e589b"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "河传 四",
        "preface": "",
        "paragraphs": [
            "风飐，波敛，团荷闪闪，珠倾露点。",
            "木兰舟上，何处吴娃越艳，藕花红照脸。",
            "大堤狂杀襄阳客，烟波隔，渺渺湖光白。",
            "身已归，心不归，斜晖，远汀㶉𫛶飞。"
        ],
        "notes": "",
        "id": "f1ff62a5e9f9dd5cc1cd6a36e216178d"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "菩萨鬘 一",
        "preface": "",
        "paragraphs": [
            "月华如水笼香砌，金镮碎撼门初闭。",
            "寒影堕高簷，钩垂一面帘。",
            "碧烟轻袅袅，红战灯花笑。",
            "即此是高唐，掩屏秋梦长。"
        ],
        "notes": "",
        "id": "bf7701955829bc0865f7e7cc99148440"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "菩萨鬘 二",
        "preface": "",
        "paragraphs": [
            "花冠频鼓墙头翼，东方澹白连窗色。",
            "门外早莺声，背楼残月明。",
            "薄寒笼醉态，依旧铅华在。",
            "握手送人归，半拖金缕衣。"
        ],
        "notes": "",
        "id": "9df93050e9f8e45aabe34a7ec18f8e80"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "菩萨鬘 三",
        "preface": "",
        "paragraphs": [
            "小庭花落无人扫，疎香满地东风老。",
            "春晚信沈沈，天涯何处寻。",
            "晓堂屏六扇，眉共湘山远。",
            "争奈别离心，近来尤不禁。"
        ],
        "notes": "",
        "id": "c6937cf56c972803fb841d6326c03f7e"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "菩萨鬘 四",
        "preface": "",
        "paragraphs": [
            "青嵒碧洞经朝雨，隔花相唤南溪去。",
            "一只木兰船，波平远浸天。",
            "扣船惊翡翠，嫩玉擡香臂。",
            "红日欲沈西，烟中遥解觿。"
        ],
        "notes": "",
        "id": "6be7045d6d8331e31ae845348f87c1d7"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "菩萨鬘 五",
        "preface": "",
        "paragraphs": [
            "木绵花映丛祠小，越禽声里春光晓。",
            "铜鼓与蛮歌，南人祈赛多。",
            "客帆风正急，茜袖偎樯立。",
            "极浦几回头，烟波无限愁。"
        ],
        "notes": "",
        "id": "3f136d219834ad6047e811c82064f47e"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "河渎神 一",
        "preface": "",
        "paragraphs": [
            "汾水碧依依，黄云落叶初飞。",
            "翠娥一去不言归，庙门空掩斜晖。",
            "四壁阴森排古画，依旧琼轮羽驾。",
            "小殿沈沈清夜，银灯飘落香灺。"
        ],
        "notes": "",
        "id": "56f4f88321fad79095ec6044efd7a514"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "河渎神 二",
        "preface": "",
        "paragraphs": [
            "江上草芊芊，春晚湘妃庙前。",
            "一方卵色楚南天，数行斜雁联翩。",
            "独倚朱阑情不极，魂断终朝相忆。",
            "两桨不知消息，远汀时起㶉𫛶。"
        ],
        "notes": "",
        "id": "0ebc4303f1e12185d1d32ab079de1b66"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "虞美人 一",
        "preface": "",
        "paragraphs": [
            "红窗寂寂无人语，暗淡棃花雨。",
            "绣罗纹地粉新描，博山香炷旋抽条，睡魂销。",
            "天涯一去无消息，终日长相忆。",
            "教人相忆几时休，不堪枨触别离愁，泪还流。"
        ],
        "notes": "",
        "id": "7211b840206e8e5290542ef0a1ef57d0"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "虞美人 二",
        "preface": "",
        "paragraphs": [
            "好风微揭帘旌起，金翼鸾相倚。",
            "翠簷愁听乳禽声，此时春态暗关情，独难平。",
            "画堂流水空相翳，一穗香摇曳。",
            "教人无处寄相思，落花芳草过前期，没人知。"
        ],
        "notes": "",
        "id": "ea6d1c428d6e3e2b1166359136e7c59d"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "后庭花 一",
        "preface": "",
        "paragraphs": [
            "景阳钟动宫莺转，露凉金殿。",
            "轻飙吹起琼花绽，玉叶如剪。",
            "晚来高阁上，珠帘卷。",
            "见坠香千片，修蛾慢脸陪雕辇，后庭新宴。"
        ],
        "notes": "",
        "id": "36f7d9457a40bc814200b2c8a74d8656"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "后庭花 二",
        "preface": "",
        "paragraphs": [
            "石城依旧空江国，故宫春色。",
            "七尺青丝芳草绿，绝世难得。",
            "玉英凋落尽，更何人识。",
            "野棠如织，只是教人添怨忆，怅望无极。"
        ],
        "notes": "",
        "id": "e1ebb550798514bf19f31b935eec1846"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "生查子 一",
        "preface": "",
        "paragraphs": [
            "寂寞掩朱门，正是天将暮。",
            "暗澹小庭中，滴滴梧桐雨。",
            "绣工夫，牵心绪，配尽鸳鸯缕。",
            "待得没人时，偎倚论私语。"
        ],
        "notes": "",
        "id": "ce91b4ca94b3fd26fe4f04679f121de6"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "生查子 二",
        "preface": "",
        "paragraphs": [
            "暖日策花骢，亸鞚垂杨陌。",
            "芳草惹烟青，落絮随风白。",
            "谁家绣毂动香尘，隐映神仙客。",
            "狂杀玉鞭郎，咫尺音容隔。"
        ],
        "notes": "",
        "id": "e2c81803a8e1dfe683c4139fb85df2cd"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "生查子 三",
        "preface": "",
        "paragraphs": [
            "金井堕高梧，玉殿笼斜月。",
            "永巷寂无人，敛态愁堪绝。",
            "玉炉寒，香烬灭，还似君恩歇。",
            "翠辇不归来，幽恨将谁说。"
        ],
        "notes": "",
        "id": "78d39f046ca0bff37d09720edcabac21"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "生查子 四",
        "preface": "",
        "paragraphs": [
            "春病与春愁，何事年年有。",
            "半为枕前人，半为花间酒。",
            "醉金尊，携玉手，共作鸳鸯偶。",
            "倒载卧云屏，雪面腰如柳。"
        ],
        "notes": "",
        "id": "811c0aa3b4f3812f994d0669623699d7"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "生查子 五",
        "preface": "",
        "paragraphs": [
            "为惜美人娇，长有如花笑。",
            "半醉倚红妆，转语传青鸟。",
            "眷方深，怜恰好，唯恐相逢少。",
            "似这一般情，肯信春光老。"
        ],
        "notes": "",
        "id": "09eaf2664dada5f4bab8610c2043077d"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "生查子 六",
        "preface": "",
        "paragraphs": [
            "清晓牡丹芳，红艳凝金蘂。",
            "乍占锦江春，永认笙歌地。",
            "感人心，为物瑞，烂熳烟花里。",
            "戴上玉钗时，迥与凡花异。"
        ],
        "notes": "",
        "id": "8d080740238be4358ec65b7febe17792"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "生查子 七",
        "preface": "",
        "paragraphs": [
            "密雨阻佳期，尽日凝然坐。",
            "帘外正淋漓，不觉愁如锁。",
            "梦难裁，心欲破，泪逐簷声坠。",
            "想得玉人情，也合思量我。"
        ],
        "notes": "",
        "id": "bd34bf46a5843bd46ba71726b6760800"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "临江仙 一",
        "preface": "",
        "paragraphs": [
            "霜拍井梧干叶堕，翠帏雕槛初寒。",
            "薄铅残黛称花冠，含情无语，延伫倚阑干。",
            "杳杳征轮何处去，离愁别恨千般。",
            "不堪心绪正多端，镜匳长掩，无意对孤鸾。"
        ],
        "notes": "",
        "id": "3894826443b95a7f0b1a4d61ee6031bb"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "临江仙 二",
        "preface": "",
        "paragraphs": [
            "暮雨凄凄深院闭，灯前凝坐初更。",
            "玉钗低压鬓云横，半垂罗幕，相映烛光明。",
            "终是有心投汉珮，低头但理秦筝。",
            "燕双鸾偶不胜情，只愁明发，将逐楚云行。"
        ],
        "notes": "",
        "id": "4b0f68261910b68a995114f6439ce008"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "酒泉子 一",
        "preface": "",
        "paragraphs": [
            "空碛无边，万里阳关道路。",
            "马萧萧，人去去，陇云愁。",
            "香貂旧制戎衣窄，胡霜千里白。",
            "绮罗心，魂梦隔，上高楼。"
        ],
        "notes": "",
        "id": "5e988b419c37b39382430afe663c74c0"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "酒泉子 二",
        "preface": "",
        "paragraphs": [
            "曲槛小楼，正是莺花二月。",
            "思无憀，愁欲绝，郁离襟。",
            "展屏空对潇湘水，眼前千万里。",
            "泪掩红，眉敛翠，恨沈沈。"
        ],
        "notes": "",
        "id": "87c77f19ae1b4d62748ad48fe1715c9b"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "酒泉子 三",
        "preface": "",
        "paragraphs": [
            "敛态窗前，袅袅雀钗抛颈。",
            "燕成双，鸾对影，偶新知。",
            "玉纤澹拂眉山小，镜中嗔共照。",
            "翠连娟，红缥缈，早妆时。"
        ],
        "notes": "",
        "id": "f7ddbfa36773598951a8121859e238da"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "清平乐 一",
        "preface": "",
        "paragraphs": [
            "愁肠欲断，正是青春半。",
            "连理分枝鸾失伴，又是一场离散。",
            "掩镜无语眉低，思随芳草凄凄。",
            "凭仗东风吹梦，与郎终日东西。"
        ],
        "notes": "",
        "id": "de64b792ac27581508f732628eb22fec"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "清平乐 二",
        "preface": "",
        "paragraphs": [
            "等闲无语，春恨如何去。",
            "终是疎狂留不住，花暗柳浓何处。",
            "尽日目断魂飞，晚窗斜界残晖。",
            "长恨朱门薄暮，绣鞍骢马空归。"
        ],
        "notes": "",
        "id": "dc9850571ea1ce73c572c07ee21c0ca3"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "更漏子 一",
        "preface": "",
        "paragraphs": [
            "听寒更，闻远雁，半夜萧娘深院。",
            "扃绣户，下珠帘，满庭喷玉蟾。",
            "人语静，香闺冷，红幕半垂清影。",
            "云雨态，蕙兰心，此情江海深。"
        ],
        "notes": "",
        "id": "79aee6ab66682dcfe15644f1d5dc6bc1"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "更漏子 二",
        "preface": "",
        "paragraphs": [
            "今夜期，来日别，相对祗堪愁绝。",
            "偎粉面，撚瑶簪，无言泪满襟。",
            "银箭落，霜华薄，墙外晓鸡咿喔。",
            "听付属，恶情悰，断肠西复东。"
        ],
        "notes": "",
        "id": "41df2b92788c3cd97de18416064003f4"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "更漏子 三",
        "preface": "",
        "paragraphs": [
            "烛荧煌，香旖旎，闲放一堆鸳被。",
            "慵就寝，独无憀，相思魂欲销。",
            "不会得，这心力，判了依前还忆。",
            "空自怨，奈伊何，别来情更多。"
        ],
        "notes": "",
        "id": "3c6cd1651940d5e0524f0204b7881014"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "更漏子 四",
        "preface": "",
        "paragraphs": [
            "掌中珠，心上气，爱惜岂将容易。",
            "花下月，枕前人，此生谁更亲。",
            "交颈语，合欢身，便同比目金鳞。",
            "连绣枕，卧红茵，霜天似暖春。"
        ],
        "notes": "",
        "id": "7020bfa48c01176291abc8a11d3d8c22"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "更漏子 五",
        "preface": "",
        "paragraphs": [
            "对秋深，离恨苦，数夜满庭风雨。",
            "凝想坐，敛愁眉，孤心似有违。",
            "红窗静，画帘垂，魂消地角天涯。",
            "和泪听，断肠窥，漏移灯暗时。"
        ],
        "notes": "",
        "id": "af7e0071e948237450e3a281624f7dca"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "更漏子 六",
        "preface": "",
        "paragraphs": [
            "求君心，风韵别，浑似一团烟月。",
            "歌皓齿，舞红筹，花时醉上楼。",
            "能婉媚，解娇羞，王孙忍不攀留。",
            "惟我恨，未绸缪，相思魂梦愁。"
        ],
        "notes": "",
        "id": "03705f4d5ddab99fd25f08f0a2580e8d"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "女冠子 一",
        "preface": "",
        "paragraphs": [
            "蕙风芝露，坛际残香轻度，蘂珠宫。",
            "苔点分圆碧，桃花践破红。",
            "品流巫峡外，名籍紫微中。",
            "真侣墉城会，梦魂通。"
        ],
        "notes": "",
        "id": "a03adb25e0ecfeff499048ac048dca5a"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "女冠子 二",
        "preface": "",
        "paragraphs": [
            "淡花瘦玉，依约神仙妆束，佩琼文。",
            "瑞露通宵贮，幽香尽日焚。",
            "碧纱笼绛节，黄藕冠浓云。",
            "勿以吹箫伴，不同群。"
        ],
        "notes": "",
        "id": "32f687379ad7cb06295c04f10cb9f145"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "风流子 一",
        "preface": "",
        "paragraphs": [
            "茅舍槿篱溪曲，鸡犬自南自北。",
            "菰叶长，水葓开，门外春波涨渌。",
            "听织，声促，轧轧鸣梭穿屋。"
        ],
        "notes": "",
        "id": "1fb7106b1ce22a9579c22f33fcf6892e"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "风流子 二",
        "preface": "",
        "paragraphs": [
            "楼倚长衢欲暮，瞥见神仙伴侣。",
            "微傅粉，拢梳头，隐映画帘开处。",
            "无语，无绪，慢曳罗帬归去。"
        ],
        "notes": "",
        "id": "4daac2b3ddc3d46a0b6d62145e884974"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "风流子 三",
        "preface": "",
        "paragraphs": [
            "金络玉衔嘶马，系向绿杨阴下。",
            "朱户掩，绣帘垂，曲院水流花谢。",
            "欢罢，归也，犹在九衢深夜。"
        ],
        "notes": "",
        "id": "18af1192c47ee9d9d21ac7500c22f04b"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "定西番 一",
        "preface": "",
        "paragraphs": [
            "鸡禄山前游骑，边草白，朔天明，马蹄轻。",
            "鹊面弓离短韔，弯来月欲成，一只鸣𩩉云外，晓鸿惊。"
        ],
        "notes": "",
        "id": "3740390e7dc0c37fa4835f27256ba25a"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "定西番 二",
        "preface": "",
        "paragraphs": [
            "帝子枕前秋夜，霜幄冷，月华明，正三更。",
            "何处戍楼寒笛，梦残闻一声，遥想汉关万里，泪纵横。"
        ],
        "notes": "",
        "id": "26a31d9cb97cb930c15962177d1c0b95"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "何满子",
        "preface": "",
        "paragraphs": [
            "冠劒不随君去，江河还共恩深。",
            "歌袖半遮眉黛惨，泪珠旋滴衣襟。"
        ],
        "notes": "",
        "id": "1598c70d04903779b1d12348481c7079"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "玉胡蝶",
        "preface": "",
        "paragraphs": [
            "春欲尽，景仍长，满园花正黄。",
            "粉翅两悠飏，翩翩过短墙。",
            "鲜飙暖，牵游伴，飞去立残芳。",
            "无语对萧娘，舞衫沈麝香。"
        ],
        "notes": "",
        "id": "73fd10de98213c6be92b98f650e24007"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "八拍蛮",
        "preface": "",
        "paragraphs": [
            "孔雀尾拖金线长，怕人飞起入丁香。",
            "越女沙头争拾翠，相呼归去背斜阳。"
        ],
        "notes": "",
        "id": "1866cf92981b907937a586ac1c6e7bc0"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "思帝乡",
        "preface": "",
        "paragraphs": [
            "如何，遣情情更多。",
            "永日水堂帘下，敛羞蛾。",
            "六幅罗帬窣地，微行曳碧波。",
            "看尽满池疎雨，打团荷。"
        ],
        "notes": "",
        "id": "76d9c80d9f1f327dfd9dd84c849f2f2f"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "上行杯 一",
        "preface": "",
        "paragraphs": [
            "草草离亭鞍马，从远道，此地分襟。",
            "燕宋秦吴千万里，无辞一醉。",
            "野棠开，江草湿。",
            "伫立，沾泣，征骑骎骎。"
        ],
        "notes": "",
        "id": "551d481f511c3f71c392a836ba3c5442"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "上行杯 二",
        "preface": "",
        "paragraphs": [
            "离櫂逡巡欲动，临极浦，故人相送。",
            "去住心情知不共，金船满捧。",
            "绮罗愁，丝管咽。",
            "回别，帆影灭，江浪如雪。"
        ],
        "notes": "",
        "id": "f5fd93f6af16b3c7ecce9e8b6d1ef64c"
    },
    {
        "author": "孙光宪",
        "dynasty": "唐",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "留不得，留得也应无益。",
            "白纻春衫如雪色，扬州初去日。",
            "轻别离甘抛掷，江上满帆风疾。",
            "却羡彩鸳三十六，孤鸾还一只。"
        ],
        "notes": "",
        "id": "dad501696fbd08a59f5f3cd7febf5ae7"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "思越人 一",
        "preface": "",
        "paragraphs": [
            "古台平，芳草远，馆娃宫外春深。",
            "翠黛空留千载恨，教人何处相寻？",
            "绮罗无复当时事，露花点滴香泪。",
            "惆怅遥天横渌水，鸳鸯对对飞起。"
        ],
        "notes": "",
        "id": "73b5ef7a6c7b271203b63b3b069b2fb8"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "思越人 二",
        "preface": "",
        "paragraphs": [
            "渚莲枯，宫树老，长洲废苑萧条。",
            "想像玉人空处所，月明独上溪桥。",
            "经春初败秋风起，红兰绿蕙愁死。",
            "一片风流伤心地，魂销目断西子。"
        ],
        "notes": "",
        "id": "b82b553b60e62fcf048a701ee5b0e348"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "望梅花",
        "preface": "",
        "paragraphs": [
            "数枝开与短墙平，见雪萼。",
            "红跗相映，引起谁人边塞情。",
            "帘外欲三更，吹断离愁月正明，空听隔江声。"
        ],
        "notes": "",
        "id": "d9fa18c448a3b12242747d90fac0b7d5"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "渔歌子 一",
        "preface": "",
        "paragraphs": [
            "草芊芊，波漾漾，湖边草色连波涨。",
            "沿蓼岸，泊枫汀，天际玉轮初上。",
            "扣舷歌，联极望，桨声伊轧知何向。",
            "黄鹄叫，白鸥眠，谁似侬家疎旷。"
        ],
        "notes": "",
        "id": "1ba7765e5f7c8ce22164995dc5c582a8"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "渔歌子 二",
        "preface": "",
        "paragraphs": [
            "泛流萤，明又灭，夜凉水冷东湾阔。",
            "风浩浩，笛寥寥，万顷金波重叠。",
            "杜若洲，香郁烈，一声宿雁霜时节。",
            "经霅水，过松江，尽属侬家日月。"
        ],
        "notes": "",
        "id": "0be8f8e5c9d1bd7a0a5f58c3ee53f7bd"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "定风波",
        "preface": "",
        "paragraphs": [
            "帘拂疎香断碧丝，泪衫还滴绣黄鹂。",
            "上国献书人不在，凝黛，晚庭又是落红时。",
            "春日自长心自促，翻覆，年来年去负前期。",
            "应是秦云兼楚雨，留住，向花枝夸说月中枝。"
        ],
        "notes": "",
        "id": "cd8c2dfd094e01b1350dc1ac6eda2c5a"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "南歌子 一",
        "preface": "",
        "paragraphs": [
            "艳冶青楼女，风流似楚真。",
            "骊珠美玉未为珍，窈窕一枝芳柳，入腰身。",
            "舞袖频回雪，歌声几动尘。",
            "慢凝秋水顾情人，祗缘倾国，著处觉生春。"
        ],
        "notes": "",
        "id": "db76d7dc2cae6e349975d45760ce35c4"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "南歌子 二",
        "preface": "",
        "paragraphs": [
            "映月论心处，偎花见面时。",
            "倚郎和袖抚香肌，遥指画堂深院，许相期。",
            "解佩君非晚，虚襟我未迟。",
            "愿如连理合欢枝，不似五陵狂荡，薄情儿。"
        ],
        "notes": "",
        "id": "21f73c5a69efcdd9b1622f75a50d1aea"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "应天长",
        "preface": "",
        "paragraphs": [
            "翠凝仙艳非凡有，窈窕年华方十九。",
            "鬓如云，腰似柳，妙对绮弦歌醁酒。",
            "醉瑶台，携玉手。",
            "共燕此宵相偶，魂断晚窗分首，泪沾金缕袖。"
        ],
        "notes": "",
        "id": "04d3a3d66e12f6d892346cf29e387d50"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "遐方怨",
        "preface": "",
        "paragraphs": [
            "红绶带，锦香囊。",
            "为表花前意，慇懃赠玉郎。",
            "此时更役心肠，转添秋夜梦魂狂。",
            "思艳质，想娇妆。",
            "愿早传金盏，同欢卧醉乡。",
            "任人猜妬恶猜防，到头须使似鸳鸯。"
        ],
        "notes": "",
        "id": "b039cc610b0d2a9a08fe8d6673c922cf"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "荆台（题拟）",
        "preface": "",
        "paragraphs": [
            "百尺荆台草径荒，如何前日谓云阳？",
            "古今不尽迁移恨，依旧台边水渺茫。",
            "（见《舆地纪胜》卷六四《江陵府》）。"
        ],
        "notes": "",
        "id": "b9ca265c40a2464fc16a2753e6b2b3cb"
    }
]