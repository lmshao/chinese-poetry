[
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "杂曲歌辞 竹枝 一",
        "preface": "",
        "paragraphs": [
            "门前春水白苹花，岸上无人小艇斜。",
            "商女经过江欲暮，散抛残食饲神雅。"
        ],
        "notes": "",
        "id": "78c23817e288cfe9b5e3f751106f70fe"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "杂曲歌辞 竹枝 二",
        "preface": "",
        "paragraphs": [
            "乱绳千结绊人深，越罗万丈表长寻。",
            "杨柳在身垂意绪，藕花落尽见莲心。"
        ],
        "notes": "",
        "id": "6ab12aadb713e9dab42a9a6cb4e90ad0"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "杂曲歌辞 杨柳枝 一",
        "preface": "",
        "paragraphs": [
            "闾门风暖落花干，飞遍江南雪不寒。",
            "独有晚来临水驿，闲人多凭赤阑干。"
        ],
        "notes": "",
        "id": "9a5e9c609b1faa91ac57ef7d9fab933d"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "杂曲歌辞 杨柳枝 二",
        "preface": "",
        "paragraphs": [
            "有池有榭即蒙蒙，浸润翻成长养功。",
            "恰似有人长点检，著行排立向春风。"
        ],
        "notes": "",
        "id": "9f1e6916db0d66a8d27aca9a3ed9ead1"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "杂曲歌辞 杨柳枝 三",
        "preface": "",
        "paragraphs": [
            "根柢虽然傍浊河，无妨终日近笙歌。",
            "骖骖金带谁堪比，还笑黄莺不较多。"
        ],
        "notes": "",
        "id": "6332bd26e38a22b4f6126b29895e7b44"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "杂曲歌辞 杨柳枝 四",
        "preface": "",
        "paragraphs": [
            "万株枯槁怨亡隋，似吊吴台各自垂。",
            "好是淮阴明月里，酒楼横笛不胜吹。"
        ],
        "notes": "",
        "id": "8f75c6b8e52a4d023dd7777f3f17d9ea"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "竹枝词二首 一",
        "preface": "",
        "paragraphs": [
            "门前春水白苹花，岸上无人小艇斜。",
            "商女经过江欲暮，散抛残食饲神鸦。"
        ],
        "notes": "",
        "id": "78c23817e288cfe9b5e3f751106f70fe"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "竹枝词二首 二",
        "preface": "",
        "paragraphs": [
            "乱绳千结绊人深，越罗万丈表长寻。",
            "杨柳在身垂意绪，藕花落尽见莲心。"
        ],
        "notes": "",
        "id": "6ab12aadb713e9dab42a9a6cb4e90ad0"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "杨柳枝词四首 一",
        "preface": "",
        "paragraphs": [
            "阊门风暖落花干，飞遍江城雪不寒。",
            "独有晚来临水驿，闲人多凭赤栏干。"
        ],
        "notes": "",
        "id": "d0c915741f6919ba3f14a3fbc09d8a78"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "杨柳枝词四首 二",
        "preface": "",
        "paragraphs": [
            "有池有榭即蒙蒙，浸润翻成长养功。",
            "恰似有人长点检，著行排立向春风。"
        ],
        "notes": "",
        "id": "9f1e6916db0d66a8d27aca9a3ed9ead1"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "杨柳枝词四首 三",
        "preface": "",
        "paragraphs": [
            "根柢虽然傍浊河，无妨终日近笙歌。",
            "毵毵金带谁堪比，还共黄莺不较多。"
        ],
        "notes": "",
        "id": "6332bd26e38a22b4f6126b29895e7b44"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "杨柳枝词四首 四",
        "preface": "",
        "paragraphs": [
            "万株枯槁怨亡隋，似吊吴台各自垂。",
            "好是淮阴明月里，酒楼横笛不胜吹。"
        ],
        "notes": "",
        "id": "8f75c6b8e52a4d023dd7777f3f17d9ea"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "采莲",
        "preface": "",
        "paragraphs": [
            "菡萏香连十顷陂，小姑贪戏采莲迟。",
            "晚来弄水船头湿，更脱红裙裹鸭儿。"
        ],
        "notes": "",
        "id": "4c59251c8fe4297ce464aa2fa269419b"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "八拍蛮",
        "preface": "",
        "paragraphs": [
            "孔雀尾拖金线长，怕人飞起入丁香。",
            "越女沙头争拾翠，相呼归去背斜阳。"
        ],
        "notes": "",
        "id": "1e68b4bbf4cfff8f9321ed70f2f16f7a"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "晚厨烹淡菜，春杼种橦花。"
        ],
        "notes": "",
        "id": "98c43cfd24aa3846d0b25ef4de07db26"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "引自落便宜句",
        "preface": "",
        "paragraphs": [
            "窗下有时留客宿，室中无事伴僧眠。"
        ],
        "notes": "",
        "id": "48c46680b836d86a89c0ce7720d0cddd"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "竹枝 一",
        "preface": "",
        "paragraphs": [
            "门前春水白苹花，岸上无人小艇斜。",
            "商女经过江欲暮，散抛残食饲神鵶。"
        ],
        "notes": "",
        "id": "78c23817e288cfe9b5e3f751106f70fe"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "竹枝 二",
        "preface": "",
        "paragraphs": [
            "乱绳千结绊人深，越罗万丈表长寻。",
            "杨柳在身垂意绪，藕花落尽见莲心。"
        ],
        "notes": "",
        "id": "6ab12aadb713e9dab42a9a6cb4e90ad0"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 一",
        "preface": "",
        "paragraphs": [
            "蓼岸风多橘柚香，江边一望楚天长，片帆烟际闪孤光。",
            "目送征鸿飞杳杳，思随流水去茫茫，兰红波碧忆潇湘。"
        ],
        "notes": "",
        "id": "c5be5affad048f0d1c15871c96e227f1"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 二",
        "preface": "",
        "paragraphs": [
            "桃杏风香帘幕闲，谢家门户约花关，画梁幽语燕初还。",
            "绣阁数行题了壁，晓屏一枕酒醒山，却疑身是梦云间。"
        ],
        "notes": "",
        "id": "531e1b8861e80153a13b05496ac0b012"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 三",
        "preface": "",
        "paragraphs": [
            "花渐凋疎不耐风，画帘垂地晚堂空，堕阶萦藓舞愁红。",
            "腻粉半黏金靥子，残香犹煖绣薰笼，蕙心无处与人同。"
        ],
        "notes": "",
        "id": "e5e20172bd82d94b57ffa937041669f8"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 四",
        "preface": "",
        "paragraphs": [
            "揽镜无言泪欲流，凝情半日嬾梳头，一庭疎雨湿春愁。",
            "杨柳祗知伤怨别，杏花应信损娇羞，泪沾魂断轸离忧。"
        ],
        "notes": "",
        "id": "13b02c35f2be48183b2a8e21a97825fc"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 五",
        "preface": "",
        "paragraphs": [
            "半踏长裾宛约行，晚帘疎处见分明，此时堪恨昧平生。",
            "早是[销]魂残烛影，更愁闻著品弦声，杳无消息若为情。"
        ],
        "notes": "",
        "id": "800fbdaf892051beee842ab1f8c0ce85"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 六",
        "preface": "",
        "paragraphs": [
            "兰沐初休曲槛前，暖风迟日洗头天，湿云新敛未梳蝉。",
            "翠袂半将遮粉臆，宝钗长欲坠香肩，此时模样不禁怜。"
        ],
        "notes": "",
        "id": "d00deddaf6132d6edbdba78136207efe"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 七",
        "preface": "",
        "paragraphs": [
            "风递残香出绣帘，团窠金凤舞襜襜，落花微雨恨相兼。",
            "何处去来狂太甚，空推宿酒睡无厌，争教人不别猜嫌。"
        ],
        "notes": "",
        "id": "4141491c78fbbd0517f64a0f19f18856"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 八",
        "preface": "",
        "paragraphs": [
            "轻打银筝坠燕泥，断丝高罥画楼西，花冠闲上午墙啼。",
            "粉箨半开新竹径，红苞尽落旧桃蹊，不堪终日闭深闺。"
        ],
        "notes": "",
        "id": "cd8b974a2247f32c79d5a8e98d631093"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 九",
        "preface": "",
        "paragraphs": [
            "乌帽斜欹倒佩鱼，静街偷步访仙居，隔墙应认打门初。",
            "将见客时微掩敛，得人怜处且生疎，低头羞问壁边书。"
        ],
        "notes": "",
        "id": "91eb250f64496fd30f0227ada1a4d531"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 十",
        "preface": "",
        "paragraphs": [
            "风撼芳菲满院香，四帘慵卷日初长，鬓云垂枕向微锽。",
            "春梦未成愁寂寂，佳期难会信茫茫。",
            "万般心，千点泪，泣兰堂。"
        ],
        "notes": "",
        "id": "35b11fbb9508635f2dfb996580205b12"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 十一",
        "preface": "",
        "paragraphs": [
            "碧玉衣裳白玉人，翠眉红脸小腰身，瑞云飞雨逐行云。",
            "除却弄珠兼解佩，便随西子与东邻，是谁容易比真真。"
        ],
        "notes": "",
        "id": "eb4418e929186bc51e0703ddba498d0e"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 十二",
        "preface": "",
        "paragraphs": [
            "何事相逢不展眉，苦将情分恶猜疑，眼前行止想应知。",
            "半恨半嗔回面处，和娇和泪泥人时，万般饶得为怜伊。"
        ],
        "notes": "",
        "id": "d9593f493ae1df19e7a9271016baa7b5"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 十三",
        "preface": "",
        "paragraphs": [
            "落絮飞花满帝城，看看春尽又伤情，岁华频度想堪惊。",
            "风月岂惟今日恨，烟霄终待此身荣，未甘虚老负平生。"
        ],
        "notes": "",
        "id": "0a9d2dea00ce0025a54359bae90ec2dc"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 十四",
        "preface": "",
        "paragraphs": [
            "静想离愁暗泪零，欲栖云雨计难成，少年多是薄情人。"
        ],
        "notes": "",
        "id": "40d66f59ba5715c281fe160d8cf6375e"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 十五",
        "preface": "",
        "paragraphs": [
            "试问于谁分最多，便随人意转横波，缕金衣上小双鹅。",
            "醉后爱称娇姐姐，夜来留得好哥哥，不知情事久长么。"
        ],
        "notes": "",
        "id": "a6e966c2b609e85e9b2f811464c7034e"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 十六",
        "preface": "",
        "paragraphs": [
            "叶坠空阶折早秋，细烟轻雾锁妆楼，寸心双泪惨娇羞。",
            "风月但牵魂梦苦，岁华偏感别离愁，恨和相忆两难酬。"
        ],
        "notes": "",
        "id": "0c2b213448d6fc36dc8f4aa15468182a"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 十七",
        "preface": "",
        "paragraphs": [
            "月淡风和画阁深，露桃烟柳影相侵，敛眉凝绪夜沈沈。"
        ],
        "notes": "",
        "id": "f790bdef579a075f64766a9a5d8f20d9"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 十八",
        "preface": "",
        "paragraphs": [
            "自入春来月夜稀，今宵蟾彩倍凝辉，强开襟抱出帘帷。",
            "囓指暗思花下约，凭阑羞覩泪痕衣，薄情狂荡几时归。"
        ],
        "notes": "",
        "id": "782f00966733a118ae6a1a3b49f26a98"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "浣溪沙 十九",
        "preface": "",
        "paragraphs": [
            "十五年来锦岸游，未曾行处不风流，好花长与万金酬。",
            "满眼利名浑信运，一生狂荡恐难休，且陪烟月醉红楼。"
        ],
        "notes": "",
        "id": "9c6838209464a1abb904c1c118274201"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "河传 一",
        "preface": "",
        "paragraphs": [
            "太平天子，等闲游戏，疏河千里。",
            "柳如丝，偎倚，绿波春水，长淮风不起。",
            "如花殿脚三千女，争云雨，何处留人住？",
            "锦帆风，烟际红，烧空，魂迷大业中。"
        ],
        "notes": "",
        "id": "c401d27d217721e5ff26373e6a198f2c"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "河传 二",
        "preface": "",
        "paragraphs": [
            "柳拖金缕，著烟笼雾，蒙蒙落絮。",
            "凤皇舟上楚女，妙舞，雷喧波上鼓。",
            "龙争虎战分中土，人无主，桃叶江南渡。",
            "襞花牋，艳思牵，成篇，宫娥相与传。"
        ],
        "notes": "",
        "id": "a20166c9521b2a477083d115eeb38430"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "河传 三",
        "preface": "",
        "paragraphs": [
            "花落，烟薄，谢家池阁，寂寞春深。",
            "翠蛾轻敛意沈吟，沾襟，无人知此心。",
            "玉炉香断霜灰冷，帘铺影，梁燕归红杏。",
            "晚来天，空悄然，孤眠，枕檀云髻偏。"
        ],
        "notes": "",
        "id": "cab386f4945001b475d5796e21057d92"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "河传 四",
        "preface": "",
        "paragraphs": [
            "风飐，波敛，团荷闪闪，珠倾露点。",
            "木兰舟上，何处吴娃越艳，藕花红照脸。",
            "大堤狂杀襄阳客，烟波隔，渺渺湖光白。",
            "身已归，心不归，斜晖，远汀㶉𫛶飞。"
        ],
        "notes": "",
        "id": "43f01923441c6effc459c5b5c2abc5f9"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "菩萨鬘 一",
        "preface": "",
        "paragraphs": [
            "月华如水笼香砌，金镮碎撼门初闭。",
            "寒影堕高簷，钩垂一面帘。",
            "碧烟轻袅袅，红战灯花笑。",
            "即此是高唐，掩屏秋梦长。"
        ],
        "notes": "",
        "id": "4d6a8592444ebe893cc3b8955e5b0917"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "菩萨鬘 二",
        "preface": "",
        "paragraphs": [
            "花冠频鼓墙头翼，东方澹白连窗色。",
            "门外早莺声，背楼残月明。",
            "薄寒笼醉态，依旧铅华在。",
            "握手送人归，半拖金缕衣。"
        ],
        "notes": "",
        "id": "bf4cc07dddb98f9e9a6c05411fc5933d"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "菩萨鬘 三",
        "preface": "",
        "paragraphs": [
            "小庭花落无人扫，疎香满地东风老。",
            "春晚信沈沈，天涯何处寻。",
            "晓堂屏六扇，眉共湘山远。",
            "争奈别离心，近来尤不禁。"
        ],
        "notes": "",
        "id": "94906f1142b6d212e684d271ba066adf"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "菩萨鬘 四",
        "preface": "",
        "paragraphs": [
            "青嵒碧洞经朝雨，隔花相唤南溪去。",
            "一只木兰船，波平远浸天。",
            "扣船惊翡翠，嫩玉擡香臂。",
            "红日欲沈西，烟中遥解觿。"
        ],
        "notes": "",
        "id": "cb3ee351a61c08d0fee9a54544d037c7"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "菩萨鬘 五",
        "preface": "",
        "paragraphs": [
            "木绵花映丛祠小，越禽声里春光晓。",
            "铜鼓与蛮歌，南人祈赛多。",
            "客帆风正急，茜袖偎樯立。",
            "极浦几回头，烟波无限愁。"
        ],
        "notes": "",
        "id": "9980d5b0f009e67a558d011316cbdba2"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "河渎神 一",
        "preface": "",
        "paragraphs": [
            "汾水碧依依，黄云落叶初飞。",
            "翠娥一去不言归，庙门空掩斜晖。",
            "四壁阴森排古画，依旧琼轮羽驾。",
            "小殿沈沈清夜，银灯飘落香灺。"
        ],
        "notes": "",
        "id": "5f0ff5c63cceca71b57b66fdc26e9915"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "河渎神 二",
        "preface": "",
        "paragraphs": [
            "江上草芊芊，春晚湘妃庙前。",
            "一方卵色楚南天，数行斜雁联翩。",
            "独倚朱阑情不极，魂断终朝相忆。",
            "两桨不知消息，远汀时起㶉𫛶。"
        ],
        "notes": "",
        "id": "e746c095535f7324cfa5d051fc5893a3"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "虞美人 一",
        "preface": "",
        "paragraphs": [
            "红窗寂寂无人语，暗淡棃花雨。",
            "绣罗纹地粉新描，博山香炷旋抽条，睡魂销。",
            "天涯一去无消息，终日长相忆。",
            "教人相忆几时休，不堪枨触别离愁，泪还流。"
        ],
        "notes": "",
        "id": "0786a2ab29395a9e00a175d908be906f"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "虞美人 二",
        "preface": "",
        "paragraphs": [
            "好风微揭帘旌起，金翼鸾相倚。",
            "翠簷愁听乳禽声，此时春态暗关情，独难平。",
            "画堂流水空相翳，一穗香摇曳。",
            "教人无处寄相思，落花芳草过前期，没人知。"
        ],
        "notes": "",
        "id": "79ba4c9dcf0b10552655b1601b7aa2c7"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "后庭花 一",
        "preface": "",
        "paragraphs": [
            "景阳钟动宫莺转，露凉金殿。",
            "轻飙吹起琼花绽，玉叶如剪。",
            "晚来高阁上，珠帘卷。",
            "见坠香千片，修蛾慢脸陪雕辇，后庭新宴。"
        ],
        "notes": "",
        "id": "61318d528952544fcbfe8fb25b76349d"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "后庭花 二",
        "preface": "",
        "paragraphs": [
            "石城依旧空江国，故宫春色。",
            "七尺青丝芳草绿，绝世难得。",
            "玉英凋落尽，更何人识。",
            "野棠如织，只是教人添怨忆，怅望无极。"
        ],
        "notes": "",
        "id": "140a943e452a3b7e0edee42aad91efb6"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "生查子 一",
        "preface": "",
        "paragraphs": [
            "寂寞掩朱门，正是天将暮。",
            "暗澹小庭中，滴滴梧桐雨。",
            "绣工夫，牵心绪，配尽鸳鸯缕。",
            "待得没人时，偎倚论私语。"
        ],
        "notes": "",
        "id": "28cfe70c1efa1f9470f759d1fa8dcee3"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "生查子 二",
        "preface": "",
        "paragraphs": [
            "暖日策花骢，亸鞚垂杨陌。",
            "芳草惹烟青，落絮随风白。",
            "谁家绣毂动香尘，隐映神仙客。",
            "狂杀玉鞭郎，咫尺音容隔。"
        ],
        "notes": "",
        "id": "4b786f6c05391e3eb01fe30dde9b0cc8"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "生查子 三",
        "preface": "",
        "paragraphs": [
            "金井堕高梧，玉殿笼斜月。",
            "永巷寂无人，敛态愁堪绝。",
            "玉炉寒，香烬灭，还似君恩歇。",
            "翠辇不归来，幽恨将谁说。"
        ],
        "notes": "",
        "id": "7317cc9b90e20d5763bddde1410ddd03"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "生查子 四",
        "preface": "",
        "paragraphs": [
            "春病与春愁，何事年年有。",
            "半为枕前人，半为花间酒。",
            "醉金尊，携玉手，共作鸳鸯偶。",
            "倒载卧云屏，雪面腰如柳。"
        ],
        "notes": "",
        "id": "200a92b6ccd770a3fbe5b7ba93283fb5"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "生查子 五",
        "preface": "",
        "paragraphs": [
            "为惜美人娇，长有如花笑。",
            "半醉倚红妆，转语传青鸟。",
            "眷方深，怜恰好，唯恐相逢少。",
            "似这一般情，肯信春光老。"
        ],
        "notes": "",
        "id": "3ae12519dd1bd0d91a3800a28e114ab5"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "生查子 六",
        "preface": "",
        "paragraphs": [
            "清晓牡丹芳，红艳凝金蘂。",
            "乍占锦江春，永认笙歌地。",
            "感人心，为物瑞，烂熳烟花里。",
            "戴上玉钗时，迥与凡花异。"
        ],
        "notes": "",
        "id": "30e3d89d961dddde4e4da008b6bbe026"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "生查子 七",
        "preface": "",
        "paragraphs": [
            "密雨阻佳期，尽日凝然坐。",
            "帘外正淋漓，不觉愁如锁。",
            "梦难裁，心欲破，泪逐簷声坠。",
            "想得玉人情，也合思量我。"
        ],
        "notes": "",
        "id": "2ddee981ba5bc1d8941d23feef8775af"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "临江仙 一",
        "preface": "",
        "paragraphs": [
            "霜拍井梧干叶堕，翠帏雕槛初寒。",
            "薄铅残黛称花冠，含情无语，延伫倚阑干。",
            "杳杳征轮何处去，离愁别恨千般。",
            "不堪心绪正多端，镜匳长掩，无意对孤鸾。"
        ],
        "notes": "",
        "id": "0051a53d0128405376de7616c0ef6886"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "临江仙 二",
        "preface": "",
        "paragraphs": [
            "暮雨凄凄深院闭，灯前凝坐初更。",
            "玉钗低压鬓云横，半垂罗幕，相映烛光明。",
            "终是有心投汉珮，低头但理秦筝。",
            "燕双鸾偶不胜情，只愁明发，将逐楚云行。"
        ],
        "notes": "",
        "id": "9d1a48cabf47a21a5c6556042eff5255"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "酒泉子 一",
        "preface": "",
        "paragraphs": [
            "空碛无边，万里阳关道路。",
            "马萧萧，人去去，陇云愁。",
            "香貂旧制戎衣窄，胡霜千里白。",
            "绮罗心，魂梦隔，上高楼。"
        ],
        "notes": "",
        "id": "edcfe96454b5e979f89e7f6da1834de9"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "酒泉子 二",
        "preface": "",
        "paragraphs": [
            "曲槛小楼，正是莺花二月。",
            "思无憀，愁欲绝，郁离襟。",
            "展屏空对潇湘水，眼前千万里。",
            "泪掩红，眉敛翠，恨沈沈。"
        ],
        "notes": "",
        "id": "111033ffca12568e7559039c102bf29e"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "酒泉子 三",
        "preface": "",
        "paragraphs": [
            "敛态窗前，袅袅雀钗抛颈。",
            "燕成双，鸾对影，偶新知。",
            "玉纤澹拂眉山小，镜中嗔共照。",
            "翠连娟，红缥缈，早妆时。"
        ],
        "notes": "",
        "id": "2f09fa27d878dff94a181729333056e8"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "清平乐 一",
        "preface": "",
        "paragraphs": [
            "愁肠欲断，正是青春半。",
            "连理分枝鸾失伴，又是一场离散。",
            "掩镜无语眉低，思随芳草凄凄。",
            "凭仗东风吹梦，与郎终日东西。"
        ],
        "notes": "",
        "id": "6b450ebaa08e3ace2e529d7cddf3310c"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "清平乐 二",
        "preface": "",
        "paragraphs": [
            "等闲无语，春恨如何去。",
            "终是疎狂留不住，花暗柳浓何处。",
            "尽日目断魂飞，晚窗斜界残晖。",
            "长恨朱门薄暮，绣鞍骢马空归。"
        ],
        "notes": "",
        "id": "0756796be7070ab71f163c39077bd7a0"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "更漏子 一",
        "preface": "",
        "paragraphs": [
            "听寒更，闻远雁，半夜萧娘深院。",
            "扃绣户，下珠帘，满庭喷玉蟾。",
            "人语静，香闺冷，红幕半垂清影。",
            "云雨态，蕙兰心，此情江海深。"
        ],
        "notes": "",
        "id": "af9067b25e50ac7f3c631cbacb9c7251"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "更漏子 二",
        "preface": "",
        "paragraphs": [
            "今夜期，来日别，相对祗堪愁绝。",
            "偎粉面，撚瑶簪，无言泪满襟。",
            "银箭落，霜华薄，墙外晓鸡咿喔。",
            "听付属，恶情悰，断肠西复东。"
        ],
        "notes": "",
        "id": "f6e843dd7723285e0fe11e25f8af2fd7"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "更漏子 三",
        "preface": "",
        "paragraphs": [
            "烛荧煌，香旖旎，闲放一堆鸳被。",
            "慵就寝，独无憀，相思魂欲销。",
            "不会得，这心力，判了依前还忆。",
            "空自怨，奈伊何，别来情更多。"
        ],
        "notes": "",
        "id": "5f72393be61e16aa606a1cd7b09ea512"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "更漏子 四",
        "preface": "",
        "paragraphs": [
            "掌中珠，心上气，爱惜岂将容易。",
            "花下月，枕前人，此生谁更亲。",
            "交颈语，合欢身，便同比目金鳞。",
            "连绣枕，卧红茵，霜天似暖春。"
        ],
        "notes": "",
        "id": "8917ec12f8128258c547de75a8fda55f"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "更漏子 五",
        "preface": "",
        "paragraphs": [
            "对秋深，离恨苦，数夜满庭风雨。",
            "凝想坐，敛愁眉，孤心似有违。",
            "红窗静，画帘垂，魂消地角天涯。",
            "和泪听，断肠窥，漏移灯暗时。"
        ],
        "notes": "",
        "id": "6c63ac5842ec324d65be3d4e337fa9a6"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "更漏子 六",
        "preface": "",
        "paragraphs": [
            "求君心，风韵别，浑似一团烟月。",
            "歌皓齿，舞红筹，花时醉上楼。",
            "能婉媚，解娇羞，王孙忍不攀留。",
            "惟我恨，未绸缪，相思魂梦愁。"
        ],
        "notes": "",
        "id": "3564190d4021c0965045900e1f183061"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "女冠子 一",
        "preface": "",
        "paragraphs": [
            "蕙风芝露，坛际残香轻度，蘂珠宫。",
            "苔点分圆碧，桃花践破红。",
            "品流巫峡外，名籍紫微中。",
            "真侣墉城会，梦魂通。"
        ],
        "notes": "",
        "id": "428978350e009cf7dacc40df07b35859"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "女冠子 二",
        "preface": "",
        "paragraphs": [
            "淡花瘦玉，依约神仙妆束，佩琼文。",
            "瑞露通宵贮，幽香尽日焚。",
            "碧纱笼绛节，黄藕冠浓云。",
            "勿以吹箫伴，不同群。"
        ],
        "notes": "",
        "id": "f128889f71f5a82cd9a1dde856ce1291"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "风流子 一",
        "preface": "",
        "paragraphs": [
            "茅舍槿篱溪曲，鸡犬自南自北。",
            "菰叶长，水葓开，门外春波涨渌。",
            "听织，声促，轧轧鸣梭穿屋。"
        ],
        "notes": "",
        "id": "a90955cfca7b79dd698ac87952a547d0"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "风流子 二",
        "preface": "",
        "paragraphs": [
            "楼倚长衢欲暮，瞥见神仙伴侣。",
            "微傅粉，拢梳头，隐映画帘开处。",
            "无语，无绪，慢曳罗帬归去。"
        ],
        "notes": "",
        "id": "09f3e9afe8f819700c6b39637d28ea49"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "风流子 三",
        "preface": "",
        "paragraphs": [
            "金络玉衔嘶马，系向绿杨阴下。",
            "朱户掩，绣帘垂，曲院水流花谢。",
            "欢罢，归也，犹在九衢深夜。"
        ],
        "notes": "",
        "id": "dc8dce132eae957ebc4a1095dfa0db1e"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "定西番 一",
        "preface": "",
        "paragraphs": [
            "鸡禄山前游骑，边草白，朔天明，马蹄轻。",
            "鹊面弓离短韔，弯来月欲成，一只鸣𩩉云外，晓鸿惊。"
        ],
        "notes": "",
        "id": "b082ea75073d82f38a8c5f280b43d5b1"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "定西番 二",
        "preface": "",
        "paragraphs": [
            "帝子枕前秋夜，霜幄冷，月华明，正三更。",
            "何处戍楼寒笛，梦残闻一声，遥想汉关万里，泪纵横。"
        ],
        "notes": "",
        "id": "033413e7688d610b626e4146dc503a4c"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "何满子",
        "preface": "",
        "paragraphs": [
            "冠劒不随君去，江河还共恩深。",
            "歌袖半遮眉黛惨，泪珠旋滴衣襟。"
        ],
        "notes": "",
        "id": "578f70d151bc8e115af63219788e30cf"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "玉胡蝶",
        "preface": "",
        "paragraphs": [
            "春欲尽，景仍长，满园花正黄。",
            "粉翅两悠飏，翩翩过短墙。",
            "鲜飙暖，牵游伴，飞去立残芳。",
            "无语对萧娘，舞衫沈麝香。"
        ],
        "notes": "",
        "id": "0b49ce3ca9bc5a50fcfc18714e582c2b"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "八拍蛮",
        "preface": "",
        "paragraphs": [
            "孔雀尾拖金线长，怕人飞起入丁香。",
            "越女沙头争拾翠，相呼归去背斜阳。"
        ],
        "notes": "",
        "id": "1e68b4bbf4cfff8f9321ed70f2f16f7a"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "思帝乡",
        "preface": "",
        "paragraphs": [
            "如何，遣情情更多。",
            "永日水堂帘下，敛羞蛾。",
            "六幅罗帬窣地，微行曳碧波。",
            "看尽满池疎雨，打团荷。"
        ],
        "notes": "",
        "id": "7a3cc8d4527cf8e6c265ff3aa9fc68ba"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "上行杯 一",
        "preface": "",
        "paragraphs": [
            "草草离亭鞍马，从远道，此地分襟。",
            "燕宋秦吴千万里，无辞一醉。",
            "野棠开，江草湿。",
            "伫立，沾泣，征骑骎骎。"
        ],
        "notes": "",
        "id": "50ac1daa464bd8d8149fc71b784e908e"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "上行杯 二",
        "preface": "",
        "paragraphs": [
            "离櫂逡巡欲动，临极浦，故人相送。",
            "去住心情知不共，金船满捧。",
            "绮罗愁，丝管咽。",
            "回别，帆影灭，江浪如雪。"
        ],
        "notes": "",
        "id": "cd07a6ff91fd4b003e85d604565cb637"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "谒金门",
        "preface": "",
        "paragraphs": [
            "留不得，留得也应无益。",
            "白纻春衫如雪色，扬州初去日。",
            "轻别离，甘抛掷，江上满帆风疾。",
            "却羡彩鸳三十六，孤鸾还一只。"
        ],
        "notes": "",
        "id": "23d9ced8f523f328b602e531e97855e0"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "思越人 一",
        "preface": "",
        "paragraphs": [
            "古台平，芳草远，馆娃宫外春深。",
            "翠黛空留千载恨，教人何处相寻？",
            "绮罗无复当时事，露花点滴香泪。",
            "惆怅遥天横渌水，鸳鸯对对飞起。"
        ],
        "notes": "",
        "id": "6cef5dae78c0ca7b499400827844e2da"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "思越人 二",
        "preface": "",
        "paragraphs": [
            "渚莲枯，宫树老，长洲废苑萧条。",
            "想像玉人空处所，月明独上溪桥。",
            "经春初败秋风起，红兰绿蕙愁死。",
            "一片风流伤心地，魂销目断西子。"
        ],
        "notes": "",
        "id": "6b9e61969577ba38cc05d4d101c4c4b1"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "望梅花",
        "preface": "",
        "paragraphs": [
            "数枝开与短墙平，见雪萼。",
            "红跗相映，引起谁人边塞情。",
            "帘外欲三更，吹断离愁月正明，空听隔江声。"
        ],
        "notes": "",
        "id": "3647751e58ba109413959d812c77d83f"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "渔歌子 一",
        "preface": "",
        "paragraphs": [
            "草芊芊，波漾漾，湖边草色连波涨。",
            "沿蓼岸，泊枫汀，天际玉轮初上。",
            "扣舷歌，联极望，桨声伊轧知何向。",
            "黄鹄叫，白鸥眠，谁似侬家疎旷。"
        ],
        "notes": "",
        "id": "63df447ec15198d8a6f22d8cee3c4245"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "渔歌子 二",
        "preface": "",
        "paragraphs": [
            "泛流萤，明又灭，夜凉水冷东湾阔。",
            "风浩浩，笛寥寥，万顷金波重叠。",
            "杜若洲，香郁烈，一声宿雁霜时节。",
            "经霅水，过松江，尽属侬家日月。"
        ],
        "notes": "",
        "id": "080b2183abc99851e1fdb2cd0ddb2252"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "定风波",
        "preface": "",
        "paragraphs": [
            "帘拂疎香断碧丝，泪衫还滴绣黄鹂。",
            "上国献书人不在，凝黛，晚庭又是落红时。",
            "春日自长心自促，翻覆，年来年去负前期。",
            "应是秦云兼楚雨，留住，向花枝夸说月中枝。"
        ],
        "notes": "",
        "id": "b2a681ec056743a8deaf0ad3be544eee"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "南歌子 一",
        "preface": "",
        "paragraphs": [
            "艳冶青楼女，风流似楚真。",
            "骊珠美玉未为珍，窈窕一枝芳柳，入腰身。",
            "舞袖频回雪，歌声几动尘。",
            "慢凝秋水顾情人，祗缘倾国，著处觉生春。"
        ],
        "notes": "",
        "id": "b6b63abb4943d343f1b3274bee3f8718"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "南歌子 二",
        "preface": "",
        "paragraphs": [
            "映月论心处，偎花见面时。",
            "倚郎和袖抚香肌，遥指画堂深院，许相期。",
            "解佩君非晚，虚襟我未迟。",
            "愿如连理合欢枝，不似五陵狂荡，薄情儿。"
        ],
        "notes": "",
        "id": "a74560ef1eb0143168547d0a530e95e7"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "应天长",
        "preface": "",
        "paragraphs": [
            "翠凝仙艳非凡有，窈窕年华方十九。",
            "鬓如云，腰似柳，妙对绮弦歌醁酒。",
            "醉瑶台，携玉手。",
            "共燕此宵相偶，魂断晚窗分首，泪沾金缕袖。"
        ],
        "notes": "",
        "id": "10839ea3390a291590d669af7a1c06c6"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "遐方怨",
        "preface": "",
        "paragraphs": [
            "红绶带，锦香囊。",
            "为表花前意，慇懃赠玉郎。",
            "此时更役心肠，转添秋夜梦魂狂。",
            "思艳质，想娇妆。",
            "愿早传金盏，同欢卧醉乡。",
            "任人猜妬恶猜防，到头须使似鸳鸯。"
        ],
        "notes": "",
        "id": "be02060bc6edbdb18f3745f83aedce53"
    },
    {
        "author": "孙光宪",
        "dynasty": "唐",
        "type": "诗",
        "rhythmic": "",
        "title": "荆台（题拟）",
        "preface": "",
        "paragraphs": [
            "百尺荆台草径荒，如何前日谓云阳？",
            "古今不尽迁移恨，依旧台边水渺茫。",
            "（见《舆地纪胜》卷六四《江陵府》）。"
        ],
        "notes": "",
        "id": "c9466aef5e19c70481287331194c7b91"
    }
]