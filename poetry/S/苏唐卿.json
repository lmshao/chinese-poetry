[
    {
        "author": "苏唐卿",
        "dynasty": "宋",
        "type": "诗",
        "rhythmic": "",
        "title": "唐卿既篆欧公侍郎滁州琅邪山醉翁亭记上石讫思莫能致之滁上因斧官之隙地众材堪栋梁者枝其榱桷构堂于廨舍西偏高三仞植记于中楹若屏然图悠久也因成长句五十六字以诗其名兼寄献欧公侍郎",
        "preface": "",
        "paragraphs": [
            "醉翁亭记醉翁堂，远取琅邪近费乡。",
            "高世雄文刊翠琰，老山孤干负虹梁。",
            "左邻鼇海三神岛，西倚儒宫数仞墙。",
            "虽愧篆工非墨宝，英辞终与借辉光。"
        ],
        "notes": "",
        "id": "bc55a29822c5caea630222d30c2ea712"
    },
    {
        "author": "苏唐卿",
        "dynasty": "宋",
        "type": "诗",
        "rhythmic": "",
        "title": "再和诸公佳作",
        "preface": "",
        "paragraphs": [
            "老文新刊立新堂，千里腾辉贲两乡。",
            "江汉骊珠探作宝，龟蒙文桂断为梁。",
            "英辞美陋琼瑶室，古篆工羞粪上墙。",
            "陵谷燮迁解讹缺，后贤何惜补休光。"
        ],
        "notes": "",
        "id": "f3dbc3d55ed4629074a0419e6901412a"
    }
]