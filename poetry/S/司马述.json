[
    {
        "author": "司马述",
        "dynasty": "宋",
        "type": "诗",
        "rhythmic": "",
        "title": "仲夏赏月次雪斋韵二首  其一",
        "preface": "",
        "paragraphs": [
            "喜约当余望，开樽对月圆。",
            "一时如素定，四美复兼全。",
            "清影浮琼斚，高歌乐性天。",
            "主宾欢意洽，不惜且留延。"
        ],
        "notes": "",
        "id": "a8d1a580ccac5aef82f2cacd61cc4cb1"
    },
    {
        "author": "司马述",
        "dynasty": "宋",
        "type": "诗",
        "rhythmic": "",
        "title": "仲夏赏月次雪斋韵二首  其二",
        "preface": "",
        "paragraphs": [
            "停杯待明月，喜见十分圆。",
            "曩昔诗犹在，今宵事偶全。",
            "浩歌休问夜，至乐莫非天。",
            "愿侍金樽侧，时来接款延。"
        ],
        "notes": "",
        "id": "2bdab9459578e6152163ad42f67c0bae"
    }
]