[
    {
        "author": "宋构",
        "dynasty": "宋",
        "type": "诗",
        "rhythmic": "",
        "title": "关山月",
        "preface": "",
        "paragraphs": [
            "关山月，关山月，千里寒光射冰雪。",
            "一声羌管裂青云，陇上行人肠断绝。",
            "肠断绝兮将奈何，为君把酒问常娥。",
            "冰轮桂魄圆时少，应似人间离别多。"
        ],
        "notes": "",
        "id": "ac3f46c82813bc51ee32b6911ec4ebcf"
    },
    {
        "author": "宋构",
        "dynasty": "宋",
        "type": "诗",
        "rhythmic": "",
        "title": "关山雪",
        "preface": "",
        "paragraphs": [
            "关山雪，关山雪，远接洮西千里白。",
            "试登陇首瞰八荒，表里高低都一色。",
            "日高融液流车辙，冻作坚冰敲不裂。",
            "早晚春风动地来，消尽寒威百花发。"
        ],
        "notes": "",
        "id": "7f452017ee47a8da94d6a3a8190c1d43"
    }
]