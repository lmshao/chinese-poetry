[
    {
        "author": "释法顺",
        "dynasty": "宋",
        "type": "诗",
        "rhythmic": "",
        "title": "呈佛眼",
        "preface": "",
        "paragraphs": [
            "顶有异峰云冉冉，源无别派水泠泠。",
            "游山未到山穷处，终被青山碍眼睛。"
        ],
        "notes": "",
        "id": "abc1e3c4c85ae31e07e4479c860fe89f"
    },
    {
        "author": "释法顺",
        "dynasty": "宋",
        "type": "诗",
        "rhythmic": "",
        "title": "偈五首  其一",
        "preface": "",
        "paragraphs": [
            "好事堆堆叠叠来，不须造作与安排。",
            "落林黄叶水推去，横谷白云风卷回。",
            "寒雁一声情念断，霜钟才动我山摧。",
            "白杨更有过人处，尽夜寒炉拨死灰。"
        ],
        "notes": "",
        "id": "1627ec70e1415a5ca4450b5a0b5abaad"
    },
    {
        "author": "释法顺",
        "dynasty": "宋",
        "type": "诗",
        "rhythmic": "",
        "title": "偈五首  其二",
        "preface": "",
        "paragraphs": [
            "我手何似佛手，天上南星北斗。",
            "我脚何似驴脚，往事都来忘却。",
            "人人尽有生缘，个个足方顶圆。",
            "大愚滩头立处，孤月影射深湾。",
            "会不得，见还难，一曲渔歌过远滩。"
        ],
        "notes": "",
        "id": "ac1a7a4bb03430b4d69ba1e6e83f2ea5"
    },
    {
        "author": "释法顺",
        "dynasty": "宋",
        "type": "诗",
        "rhythmic": "",
        "title": "偈五首  其三",
        "preface": "",
        "paragraphs": [
            "鸡啼晓月，狗吠枯椿。",
            "只可默会，难入思量。",
            "看不见处，动地放光。",
            "说不到处，天地玄黄。",
            "抚城尺六状纸，元来出在清江。",
            "分明话出人难见，昨夜三更月到窗。"
        ],
        "notes": "",
        "id": "8361692ac5164c24ed8aa72625d4bb3b"
    },
    {
        "author": "释法顺",
        "dynasty": "宋",
        "type": "诗",
        "rhythmic": "",
        "title": "偈五首  其四",
        "preface": "",
        "paragraphs": [
            "风吹茆茨屋脊漏，雨打阇黎眼睛湿。",
            "凭么分明却不知，却来这里低头立。"
        ],
        "notes": "",
        "id": "1be1c9f844a4211c6742e781a56f53c3"
    },
    {
        "author": "释法顺",
        "dynasty": "宋",
        "type": "诗",
        "rhythmic": "",
        "title": "偈五首  其五",
        "preface": "",
        "paragraphs": [
            "久病未尝推木枕，人来多是问如何。",
            "山僧据问随缘对，窗外黄鹂口更多。"
        ],
        "notes": "",
        "id": "ea89a39fc6e9b0778bab871baba8f037"
    },
    {
        "author": "释法顺",
        "dynasty": "宋",
        "type": "诗",
        "rhythmic": "",
        "title": "仆雪中偈",
        "preface": "",
        "paragraphs": [
            "垂老住山寺，参官走道途。",
            "前村雪岭上，颠倒没人扶。"
        ],
        "notes": "",
        "id": "e48da8ced46746a19e111547a376bbda"
    }
]