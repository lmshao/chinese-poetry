[
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "沩山问仰山临济得大愚力得黄蘗力颂",
        "preface": "",
        "paragraphs": [
            "黄蘗山头遭痛棒，大愚肋下报寃雠。",
            "当机一喝惊天地，直得曹溪水逆流。"
        ],
        "notes": "",
        "id": "018127b167661319d6449baabccce82a"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "兴化打克宾克宾如此答颂",
        "preface": "",
        "paragraphs": [
            "罚钱出院扬家丑，兴化聱头遇克宾。",
            "父子不传真秘诀，棒头敲出玉麒麟。"
        ],
        "notes": "",
        "id": "10d237cf79233c7b50885cd89123e100"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "答御制颂",
        "preface": "",
        "paragraphs": [
            "当阳一句子，平地步青云。",
            "踏翻关棙处，便是主家春。"
        ],
        "notes": "",
        "id": "c4310767628e07e74d306c6419d435d0"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "进即心即佛非心非佛颂",
        "preface": "",
        "paragraphs": [
            "即心即佛无蹊径，非佛非心有变通。",
            "直下两头俱透脱，新罗不在海门东。"
        ],
        "notes": "",
        "id": "603427d7271be8e57b0dd0b1bbc0651b"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "答御制颂",
        "preface": "",
        "paragraphs": [
            "一句截流心路绝，千差万别豁然通。",
            "等闲更进竿头步，莫问西来及与东。"
        ],
        "notes": "",
        "id": "41524248cbf145eb4027c700fbe6e776"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "捧赐佛照禅师号敕黄示众",
        "preface": "",
        "paragraphs": [
            "天书亲自日边来，一道神光遍九垓。",
            "为瑞为祥恩力大，直教枯木解花开。"
        ],
        "notes": "",
        "id": "509ddcd505544cae23916356c446e646"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "举船子和尚覆船入水而逝颂",
        "preface": "",
        "paragraphs": [
            "蓦口一桡全杀活，点头三下鼻辽天。",
            "至今千古风流在，谁道华亭覆却船。"
        ],
        "notes": "",
        "id": "0c9178b6013ff4f1e86e2d72f95a7e72"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "偈颂十首  其一",
        "preface": "",
        "paragraphs": [
            "口似血盆呵佛祖，牙如剑树骂诸方。",
            "而今死入阿鼻狱，看你如何孟八郎。"
        ],
        "notes": "",
        "id": "063fa7e733d1b614ddbfbbd2b44cac58"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "偈颂十首  其二",
        "preface": "",
        "paragraphs": [
            "机轮转处，作者犹迷。",
            "祖令当行，魔军胆丧。"
        ],
        "notes": "",
        "id": "0aaee3b0f041b800036bef4232ae4adb"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "偈颂十首  其三",
        "preface": "",
        "paragraphs": [
            "蓬莱有个李八伯，一对眼睛如漆黑。",
            "且莫错认定盘星。"
        ],
        "notes": "",
        "id": "8413c0d12b1ac9800a89252f3011a545"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "偈颂十首  其四",
        "preface": "",
        "paragraphs": [
            "世尊拈花，迦叶微笑。",
            "一对铁槌，浑无孔窍。"
        ],
        "notes": "",
        "id": "65c025bb6f6da475dafd808a76b43313"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "偈颂十首  其五",
        "preface": "",
        "paragraphs": [
            "十五日已前，千人万人把不住。",
            "十五日已后，漫天网子百千重。",
            "正当十五日，龙袖拂开全体现，象王行处绝狐踪。"
        ],
        "notes": "",
        "id": "0efef7667eb5805c14b753292c5b169d"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "偈颂十首  其六",
        "preface": "",
        "paragraphs": [
            "灵山一句无差别，直截分明为君决。",
            "藕丝孔里骑大鹏，竹篦打落天边月。"
        ],
        "notes": "",
        "id": "417c083535e3cdba83e9a412230108e0"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "偈颂十首  其七",
        "preface": "",
        "paragraphs": [
            "说佛说祖，泥中洗土。",
            "谈妙谈玄，十万八千。",
            "现成公案，已落言诠。",
            "提起衲僧拄杖子，浑家送上渡头船。"
        ],
        "notes": "",
        "id": "0d968a3b6530cedfb627a8ac57c811b0"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "偈颂十首  其八",
        "preface": "",
        "paragraphs": [
            "灵隠全提向上机，不知谁是丈夫儿。",
            "岭梅漏泄春消息，雪里横开三四枝。"
        ],
        "notes": "",
        "id": "8b241ce5b5a0510294029cee3fac18a6"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "偈颂十首  其九",
        "preface": "",
        "paragraphs": [
            "赵州南，石桥北，观音院里有弥勒。",
            "祖师遗下一只履，直至而今寻不得。"
        ],
        "notes": "",
        "id": "1ac87e8a3cb63143d5f51f8899a3045b"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "偈颂十首  其一〇",
        "preface": "",
        "paragraphs": [
            "一月普现一切水，一切水月一月摄。",
            "诸佛法身入我性，我性同共如来合。",
            "大小永嘉，和屎合尿。"
        ],
        "notes": "",
        "id": "8be92fd3c7275a6ba53213f289e6857e"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "偈颂十首  其一一",
        "preface": "",
        "paragraphs": [
            "一法不明，翳汝眼睛。",
            "眼睛不明，世界峥嵘。"
        ],
        "notes": "",
        "id": "886fd019099150403a246c6b61e93555"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "布袋和尚赞",
        "preface": "",
        "paragraphs": [
            "拊背乞钱成漏泄，回头转脑昧真机。",
            "可怜閙里无人识，空自肩担布袋归。"
        ],
        "notes": "",
        "id": "c410eafbae89a61c3630b909767e001c"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "圜悟和尚赞",
        "preface": "",
        "paragraphs": [
            "才呼小玉便知归，撞破天关碎铁围。",
            "拈出东山暗号子，至今千古峭巍巍。"
        ],
        "notes": "",
        "id": "eeb5d0d4f4ccf9ad945caa5abc1c7459"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "示建弥陀会",
        "preface": "",
        "paragraphs": [
            "了得惟心是道场，弥陀元不在西方。",
            "面门出入无人荐，刹刹尘尘迸宝光。"
        ],
        "notes": "",
        "id": "44fdc5788c0864583960eafb7032b52c"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "示僧鄮郭建接待",
        "preface": "",
        "paragraphs": [
            "玉几峰高难措足，行人多向半途休。",
            "无栖泊处开门户，个个教伊到地头。"
        ],
        "notes": "",
        "id": "a488a0c0b237d00705fd1b74fd5b433e"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "自赞",
        "preface": "",
        "paragraphs": [
            "辞九重，归东越。",
            "听松风，对江月。",
            "冷笑老胡得一橛。"
        ],
        "notes": "",
        "id": "8548663a5aa0e9e2dd67dbead60df5a7"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "七手八脚，三头两面。",
            "耳听不闻，眼觑不见。",
            "苦乐逆顺，打成一片。",
            "路逢死蛇莫打杀，无底篮子盛将归。"
        ],
        "notes": "",
        "id": "e1e9670908c0b87f142c1b63ab5e90cf"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "颂古十三首  其一",
        "preface": "",
        "paragraphs": [
            "出得山来早是迟，却于世上讨便宜。",
            "直饶一念超三界，好与拳头劈面椎。"
        ],
        "notes": "",
        "id": "178eb7541826a161d3d99ba50964e976"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "颂古十三首  其二",
        "preface": "",
        "paragraphs": [
            "一亩之地，三蛇九鼠。",
            "子细看来，是何面胔。"
        ],
        "notes": "",
        "id": "6e1ca0a34cde906d7fd113253c24535f"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "颂古十三首  其三",
        "preface": "",
        "paragraphs": [
            "尊者亲曾见佛来，双眉策起笑颜开。",
            "古今不隔丝毫许，天上人间孰可陪。"
        ],
        "notes": "",
        "id": "c4652110d5ebdb6df1a51ac2417a7cc9"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "颂古十三首  其四",
        "preface": "",
        "paragraphs": [
            "飏下采樵斧，直入碓坊舂。",
            "一脚踏到底，黄梅信息通。"
        ],
        "notes": "",
        "id": "133bdaff8d6bf16813a9c1951a243739"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "颂古十三首  其五",
        "preface": "",
        "paragraphs": [
            "非风旛话露全机，千古丛林起是非。",
            "咄这新州卖柴汉，得便宜是落便宜。"
        ],
        "notes": "",
        "id": "ca6e15ddd506bdcc7cfd13a45c3963ee"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "颂古十三首  其六",
        "preface": "",
        "paragraphs": [
            "丧尽生涯卖笊篱，白拈火里讨便宜。",
            "看来伎俩只如此，也道心空及第归。"
        ],
        "notes": "",
        "id": "c2822f6ee133717450c33f9f7ceff330"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "颂古十三首  其七",
        "preface": "",
        "paragraphs": [
            "赵州勘婆，百发百中。",
            "趁得老鼠，打破油瓮。"
        ],
        "notes": "",
        "id": "0432fceb3f9c2bb53e23563658ddf40d"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "颂古十三首  其八",
        "preface": "",
        "paragraphs": [
            "苦中乐，乐中苦，赵州这僧俱欠悟。",
            "直饶顿彻根源，也是泥中洗土。"
        ],
        "notes": "",
        "id": "b35e1030d1770c9881f658b22ae9b574"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "颂古十三首  其九",
        "preface": "",
        "paragraphs": [
            "黄蘗棒头曾不顾，高安拳下错商量。",
            "从兹徧界生荆棘，佛法初无一寸长。"
        ],
        "notes": "",
        "id": "b514be43a97b672514eb0cf0fefe0ccf"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "颂古十三首  其一〇",
        "preface": "",
        "paragraphs": [
            "入门便喝绝商量，空奋双拳立纪纲。",
            "反转杀人三角眼，丛林千古受灾殃。"
        ],
        "notes": "",
        "id": "c681fa2588a370e15a8d1ea8466559e8"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "颂古十三首  其一一",
        "preface": "",
        "paragraphs": [
            "师之一字见还难，直下应须透祖关。",
            "纵使祖关开正眼，前头更有万重山。"
        ],
        "notes": "",
        "id": "64450b13edf2d47d28482f0615996c10"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "颂古十三首  其一二",
        "preface": "",
        "paragraphs": [
            "亲到龙潭不见龙，纸灯吹灭眼头空。",
            "一条白棒掀天地，灭却西来达磨宗。"
        ],
        "notes": "",
        "id": "eebd7d3eb619c2b5c07d456cdeb9558f"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "颂古十三首  其一三",
        "preface": "",
        "paragraphs": [
            "法出奸生，垛生招箭。",
            "三脚馿子，是谁亲见。",
            "若亲见，释迦老子那咤面。"
        ],
        "notes": "",
        "id": "4c029cd72eb9ed0b83b8e2d3e121a3f3"
    },
    {
        "author": "释德光",
        "dynasty": "宋",
        "type": "诗",
        "rhythmic": "",
        "title": "女真进千手千眼观音像颂",
        "preface": "",
        "paragraphs": [
            "一手动时千手动，一眼观时千眼观。",
            "自是太平无一事，何须弄出几多般。"
        ],
        "notes": "",
        "id": "c95c90c5e40f4d45e1a8d6550a2c81cb"
    }
]