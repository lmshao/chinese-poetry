[
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其一",
        "preface": "",
        "paragraphs": [
            "穷诸玄辩，竭世枢机。",
            "百千法门，无量妙义。",
            "总在个里，不隔一丝。"
        ],
        "notes": "",
        "id": "ffceb365f1a615accef66c3d31a02189"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其二",
        "preface": "",
        "paragraphs": [
            "掩室摩竭，杜口毗耶。",
            "面壁九年，黄梅夜渡。",
            "点简将来，翻成计较。",
            "殊不知日不待火而热，月不待风而凉。",
            "云龙，风从虎。",
            "作无作，为无为。"
        ],
        "notes": "",
        "id": "a62a2dbe04de8e4ec59830b19409d441"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其三",
        "preface": "",
        "paragraphs": [
            "悠悠世事空浮沉，自爱白云岁月深。",
            "举眼尽非凡草木，刚然断臂觅安心。"
        ],
        "notes": "",
        "id": "04a29a1ac305206c2428022bbc86008e"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其四",
        "preface": "",
        "paragraphs": [
            "寰中天子𠡠，塞外将军令。",
            "一句定乾坤，一剑平天下。"
        ],
        "notes": "",
        "id": "f365f4fe058e631abe1ac11bb82bc7e4"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其五",
        "preface": "",
        "paragraphs": [
            "牛头没，马头回，渠无国土。",
            "无位真人，突出难辩甚处。",
            "逢渠击石火，闪电光得不得。"
        ],
        "notes": "",
        "id": "e5f57467f7049800ba0a89e60032ce2d"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其六",
        "preface": "",
        "paragraphs": [
            "万里浮云卷碧天，年年此夜十分圆。",
            "令人转忆寒山子，说似吾心恰宛然。"
        ],
        "notes": "",
        "id": "a6624254f0d9b9186605553f68937128"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其七",
        "preface": "",
        "paragraphs": [
            "眼里不著沙，耳里不著水。",
            "堪笑老俱胝，无端竖一指。"
        ],
        "notes": "",
        "id": "22f0001a2d83090e7e4074ead8b0714c"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其八",
        "preface": "",
        "paragraphs": [
            "大智圆明，体无向背。",
            "凝然湛寂，弥满太虚。",
            "覆盖乾坤，常光独露。",
            "削踪灭迹，离相绝名。"
        ],
        "notes": "",
        "id": "4bfe6af4f35ba37e40577000688ee68b"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其九",
        "preface": "",
        "paragraphs": [
            "炎暑蒸人汗似汤，盐官用底岂寻常。",
            "轻摇休问犀牛在，拈出清风宇宙凉。"
        ],
        "notes": "",
        "id": "d3f317b1211f07e7c12b1998a90f4651"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其一〇",
        "preface": "",
        "paragraphs": [
            "一滴水，一滴冻，喝下风雷彰大用。",
            "棒头点出眼睛来，照了诸相悉空洞。",
            "出门撞著须菩提，拶破虚空全体露。",
            "一片虚凝绝谓情，万里清光飞玉兔。"
        ],
        "notes": "",
        "id": "c82b1b48c112a6571f9616ff3bf3784b"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其一一",
        "preface": "",
        "paragraphs": [
            "目前无法，万象森然。",
            "意在目前，突出难辨。"
        ],
        "notes": "",
        "id": "9780a753d7744eb027d81332929e5a54"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其一二",
        "preface": "",
        "paragraphs": [
            "离四句，绝百非，阃外风光谁得知。",
            "牛头没，马头回，空生岩畔碧崔嵬。",
            "一口吸西江，一句该万象。",
            "一月普现一切水，一切水月一月摄。",
            "重重主伴，历历交参。",
            "品汇兹彰，人天正眼。",
            "如斯告报，只要知归。",
            "苟或未然，便见生死。",
            "交谢寒暑，迭迁北里。",
            "豪家昨日歌兮今日哭。"
        ],
        "notes": "",
        "id": "de0051452d8e2bc9914ef58c8bc25dd5"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其一三",
        "preface": "",
        "paragraphs": [
            "光非照境，境亦非存。",
            "光境俱忘，复是何物。",
            "百草头上，罢却干戈。"
        ],
        "notes": "",
        "id": "9e215866e63af9938750ae6cea386ba4"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其一四",
        "preface": "",
        "paragraphs": [
            "日日日东出，日日日西没。",
            "人命在呼吸，百年轻倏忽。",
            "蓦地得逢渠，掀翻生死窟。",
            "放出辽天鹘，万重云一突。"
        ],
        "notes": "",
        "id": "13112f1763999673dd3004a11fa28a3d"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其一五",
        "preface": "",
        "paragraphs": [
            "示现天宫补处身，尧风舜日耀乾坤。",
            "今朝共祝南山寿，万国来朝万乘尊。"
        ],
        "notes": "",
        "id": "7ba8d3974ffe14cd53c4100bd628b34d"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其一六",
        "preface": "",
        "paragraphs": [
            "大地撮来粟米粒，一毛头上现乾坤。",
            "居家不离途中事，常在途中不出门。",
            "喝一喝。"
        ],
        "notes": "",
        "id": "5fd13c968480cde03a3fa63bfb6c0536"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其一七",
        "preface": "",
        "paragraphs": [
            "田地隐密，鬼家活计。",
            "从空放下，坐井窥天。",
            "虎丘门下，不说老婆禅。",
            "只要诸人眼横鼻直，三十年后免得敲{忄窘}打瓦。"
        ],
        "notes": "",
        "id": "aea3c031d4bcbf7d9c50afd23c78be1f"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其一八",
        "preface": "",
        "paragraphs": [
            "物宜求新，人宜求旧。",
            "不起于座，现诸威仪。"
        ],
        "notes": "",
        "id": "26ce565f6cd752db06fb2d7b8bcc9a1c"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其一九",
        "preface": "",
        "paragraphs": [
            "当阳正体露堂堂，休谓当年付饮光。",
            "彼既丈夫我亦尔，颍将好肉更剜疮。"
        ],
        "notes": "",
        "id": "d85fabb3a6452e857620b9052f46482b"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其二〇",
        "preface": "",
        "paragraphs": [
            "百鸟不来春又暄，凭栏溢目水如天。",
            "无心还似今宵月，照见三千及大千。"
        ],
        "notes": "",
        "id": "5b79ac939dde8c2407c9bcc64f9b73b4"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其二一",
        "preface": "",
        "paragraphs": [
            "放一线道，曲为今时。",
            "性地未明，须凭指注。"
        ],
        "notes": "",
        "id": "82739db24ac43d37dcdf080e5d4d7b21"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其二二",
        "preface": "",
        "paragraphs": [
            "一二三四五，梅雨炎蒸暑。",
            "碓觜也生花，道芽知几许。",
            "古佛与露柱交参，猫儿咬杀犯罪虎。"
        ],
        "notes": "",
        "id": "d1c9cb3221e53db881b5e328e405daba"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其二三",
        "preface": "",
        "paragraphs": [
            "病起云山草木秋，浮华世事谩悠悠。",
            "从来万法不为侣，何以韶阳六不收。"
        ],
        "notes": "",
        "id": "7a57437ddf0cbad16760f16d232a7dda"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其二四",
        "preface": "",
        "paragraphs": [
            "如来三转于大千，赵州半藏亦如然。",
            "其轮本来常清净，一念承当谁后先。"
        ],
        "notes": "",
        "id": "dad048077209a9e011958af60a35f806"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其二五",
        "preface": "",
        "paragraphs": [
            "叶落归根，来时无口。",
            "不留朕迹，腾身北斗。",
            "火里蝍蟟，吞却嘉州大象。",
            "益州马腹，不觉膨胀。",
            "灯笼露柱大笑，拾得寒山抚掌。"
        ],
        "notes": "",
        "id": "a1acda14e74489fb9599b88fc163b436"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其二六",
        "preface": "",
        "paragraphs": [
            "灵机密运，日月旋流。",
            "四象推迁，一阳来复。",
            "化育之本，匝地普天。",
            "草木昆虫，悉承恩力。"
        ],
        "notes": "",
        "id": "776fac5372dd686fdec8aa33893c1d52"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "偈二十七首  其二七",
        "preface": "",
        "paragraphs": [
            "脱身已晓南柯梦，始觉人间万事空。",
            "吹起还乡无孔笛，夕阳斜照碧云红。"
        ],
        "notes": "",
        "id": "9a18df8f1990145af88b35690679ce21"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "初祖赞",
        "preface": "",
        "paragraphs": [
            "阖国人难挽，西携只履归。",
            "只应熊耳月，千古冷光辉。"
        ],
        "notes": "",
        "id": "b176affa06d2326eb19338b792b1db3b"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "颂古",
        "preface": "",
        "paragraphs": [
            "迅雷吼破澄潭月，当下曾经三月聋。",
            "去却膏盲必死疾，丛林从此有家风。"
        ],
        "notes": "",
        "id": "e0aef9506562c67a11c4c9f98296b6cc"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "送化士分卫",
        "preface": "",
        "paragraphs": [
            "大地撮来粟米粒，一毫头上现乾坤。",
            "居家不离途中事，常在途中不出门。"
        ],
        "notes": "",
        "id": "7e53dd6a29d17655d32a1b4f2173ba33"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "开山明教大师赞",
        "preface": "",
        "paragraphs": [
            "春至百花触处开，幽香旖旎袭人来。",
            "临风无限深深意，声色堆中绝点埃。"
        ],
        "notes": "",
        "id": "5d7692074d8d4e6dc814487ba6f7db82"
    },
    {
        "author": "释绍隆",
        "dynasty": "宋",
        "type": "诗",
        "rhythmic": "",
        "title": "朱槿花",
        "preface": "",
        "paragraphs": [
            "朱槿移栽释梵中，老僧非是爱花红。",
            "朝开暮落关何，祇要人知色是空。"
        ],
        "notes": "",
        "id": "b45f89232df26c20c4b5694595d60a8e"
    }
]