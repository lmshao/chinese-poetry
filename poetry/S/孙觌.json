[
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "德清龟谿亭遇大雨",
        "preface": "",
        "paragraphs": [
            "崩云四合千嶂重，奔电一掣十里红。",
            "土囊叱吸万窍风，江翻石走昏相蒙。",
            "疾雷破柱鞭老龙，百贾颠沛市井空。",
            "银河倒倾千丈谼，鱼鼈欲取山为宫。",
            "洪涛舂天怒相攻，大舸吹簸如飞蓬。",
            "醉卧掀舞一叶中，洗我云梦芥蒂胸。",
            "忽然变灭何匆匆，雷公收声电改容。",
            "霞舒雾卷萦长虹，绀碧万顷磨青铜。",
            "溪边结网南巷翁，白发黄馘射两瞳。",
            "赤鳞腾出无留踪，刻舟求剑何时逢。"
        ],
        "notes": "",
        "id": "4b77797b86f4ad519e868c02ec57f18d"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "湖州天宁寺饮王生二首  其一",
        "preface": "",
        "paragraphs": [
            "莫鬬蜗两角，且共貉一邱。",
            "夷踞坐我旁，汝岂河南驺。",
            "割肉一噉之，徐以大白浮。",
            "哙伍君勿谯，笑谈起封侯。"
        ],
        "notes": "",
        "id": "dedf59a7f75bef7278d521ee1ac8e912"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "湖州天宁寺饮王生二首  其二",
        "preface": "",
        "paragraphs": [
            "诸家迹便扫，得此一老兵。",
            "江东醉司马，酒中尚求名。",
            "哀哉南山萁，不平自号鸣。",
            "慎勿歌乌乌，作此老婢声。"
        ],
        "notes": "",
        "id": "593b7994d2114563f7b04c339615a259"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "宿太湖口二首  其一",
        "preface": "",
        "paragraphs": [
            "谁令醉尉怒，端是丞相嗔。",
            "交疏白眼见，愁绝翠眉颦。",
            "迟暮仍三黜，惊窥有四邻。",
            "还将万里眼，笑索岭梅春。"
        ],
        "notes": "",
        "id": "8e47b96d213853eee0456225245d75a3"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "宿太湖口二首  其二",
        "preface": "",
        "paragraphs": [
            "白首对泷吏，骍汗愧逐臣。",
            "溪山不改色，风雨解留人。",
            "坎𡒄知天意，漂浮任此身。",
            "纷纷小儿女，何必浪沾巾。"
        ],
        "notes": "",
        "id": "af3c0e27bb1db11fc7bef465befbd96f"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "宿太湖口二首  其三",
        "preface": "",
        "paragraphs": [
            "溺灰不辞戎辱，箕踞未易诃。",
            "仅免遭田甲，谁能让尉佗。",
            "舆粮饯吾鬼，分灯遣诸魔。",
            "酒中有真觉，一梦到无何。"
        ],
        "notes": "",
        "id": "4d211551af64236dbc3b9a5b3c240cdf"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "余杭闻出师",
        "preface": "",
        "paragraphs": [
            "国蹙连群盗，时危仗老臣。",
            "分忧当北顾，请幸且东巡。",
            "肘足仪三晋，创痍又一秦。",
            "不眠听野哭，愁杀路傍人。"
        ],
        "notes": "",
        "id": "bf89ca816a99e1e74fb34ea9d493b950"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "富阳道中二首  其一",
        "preface": "",
        "paragraphs": [
            "渺渺行云幔，溶溶曳水衣。",
            "雷翻巢堕乳，风落网粘飞。",
            "独拄青藜杖，来推白板扉。",
            "平生邱壑趣，漂泊寸心违。"
        ],
        "notes": "",
        "id": "011ce2178a70410b8b7266d7b8bd7172"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "富阳道中二首  其二",
        "preface": "",
        "paragraphs": [
            "白帽炎州客，青裙酒姥家。",
            "微风摇扇浪，细雨落簷花。",
            "客舍休占𫛳，蛮村欲馔蛇。",
            "会令醒复醉，高枕送生涯。"
        ],
        "notes": "",
        "id": "b83706bfb782a236000f9aeb7d6f05c4"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "桐庐连夕大雨溪涨数十丈徙寓白塔山上方阁",
        "preface": "",
        "paragraphs": [
            "苍莽川流会，浑酣海气嘘。",
            "蛟龙改窟宅，雷电走空虚。",
            "殷地翻坤轴，黏天浸日车。",
            "高僧欲杯度，游客且楼居。",
            "壮观真难值，幽怀亦少摅。",
            "翩翩一鸟去，何必羡知鱼。"
        ],
        "notes": "",
        "id": "06b0bed5374edf21f2d06c57b2b4e3b1"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "水退",
        "preface": "",
        "paragraphs": [
            "荡沃波澜大，凭陵意气粗。",
            "射潮鲛鳄怒，鞭石鬼神驱。",
            "云断千崖立，风行万壑趋。",
            "樯乌朝共起，水鸟夜仍呼。",
            "滟滟红升晓，霏霏翠扑肤。",
            "浮楂卧泥滓，狼藉满街衢。"
        ],
        "notes": "",
        "id": "360d11334f828ea3b69112c8955ad23b"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "胥口",
        "preface": "",
        "paragraphs": [
            "江阔卧人影，山长送马蹄。",
            "渚莲红尚敛，沙草翠相迷。",
            "高树藏云直，疏篁压雨低。",
            "酒醒浑不记，端是武陵谿。"
        ],
        "notes": "",
        "id": "1481510be4e98892154da27c3cff2a50"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "钓台二首  其一",
        "preface": "",
        "paragraphs": [
            "北塞风尘万鼓鼙，东京社稷一戎衣。",
            "绿林群盗驱民去，赤伏真人得帝归。",
            "诸老禅联苍玉佩，将军坐鞚紫金鞿。",
            "先生此日青霞志，一笑凌空拄杖飞。"
        ],
        "notes": "",
        "id": "169e0accdf11207b0295628b81a43296"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "钓台二首  其二",
        "preface": "",
        "paragraphs": [
            "故人遗像丹青落，盖代荣名日月悬。",
            "万马群空冀北野，一蛇独游原上田。",
            "晚浦苍波涵落日，秋崖老树立苍烟。",
            "直从厌代骑星去，千岁光芒夜斗边。"
        ],
        "notes": "",
        "id": "7b697e44d13f28c93f19a06bdc4a426d"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "兰溪津亭病起二首  其一",
        "preface": "",
        "paragraphs": [
            "离乱纷纷醉尉多，将军独夜灞亭过。",
            "旅巢对𫛳占行役，客爼悬蛇卧宿疴。",
            "双鬓尽从愁里白，衰颜时向酒中酡。",
            "云翻雨覆须臾耳，未用区区较唯阿。"
        ],
        "notes": "",
        "id": "36ec2e2383d432672ce51c9916e4e35c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "兰溪津亭病起二首  其二",
        "preface": "",
        "paragraphs": [
            "风波涌地千沤发，创痏钻皮百箭攻。",
            "药裹关心防二竖，谤书盈箧忤三虫。",
            "剖瓜女隶方求巧，结柳奴星也送穷。",
            "笑我平生持蟹手，未应咄咄左书空。"
        ],
        "notes": "",
        "id": "7fac93ca185281a060353e805d160189"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "三衢闻都督兵溃常润间怀舍弟而下",
        "preface": "",
        "paragraphs": [
            "紫荆有信欲开花，黄犬无情不到家。",
            "偶坐厌闻鸟嚄嚄，杯行喜听鹊查查。",
            "同看明月人千里，相望孤云海一涯。",
            "骥子熊儿无恙否，风云惨澹鬬龙蛇。"
        ],
        "notes": "",
        "id": "0b4586e295f3cc48b968499dcd25d00c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "月岩寺寺有岩石高数十丈一穴中空如半月状号半月岩",
        "preface": "",
        "paragraphs": [
            "老蟆蚀月缺，破镜掷道边。",
            "金枢坏一夕，玉斧斵千年。",
            "何人挟寸铁，插羽飞上天。",
            "但令蟆磔死，重看十分圆。"
        ],
        "notes": "",
        "id": "a8b8e8957b29c09a181a3b32e48ff553"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "立秋饶阳道中三首  其一",
        "preface": "",
        "paragraphs": [
            "残夜山月吐，蓐食治野装。",
            "策策林响变，一叶风陨黄。",
            "客路感时节，起看雁南翔。",
            "秋风捩孤影，云路正茫茫。"
        ],
        "notes": "",
        "id": "bd460e1d1bb4a9b345c2fe3696d7584c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "立秋饶阳道中三首  其二",
        "preface": "",
        "paragraphs": [
            "老马倦长道，解鞍聊缓觞。",
            "小雨濯鬓须，欣然惬初凉。",
            "奇苞照屋角，橘柚垂青黄。",
            "感之动中怀，弓刀戒秋防。"
        ],
        "notes": "",
        "id": "f983a2fb60c111e7d6f0148cf9b10a89"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "立秋饶阳道中三首  其三",
        "preface": "",
        "paragraphs": [
            "窜身楚南极，守隶工遮防。",
            "投鞭得小愒，孚席纷在旁。",
            "虎贲起隅坐，悠然见中郎。",
            "一醉汩其泥，江湖渺相忘。"
        ],
        "notes": "",
        "id": "49be309ff87621ec09caed1c6a7a7f2f"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "弋阳县古葛陂也县有古刹临大溪相传云佛图澄浣肠故地",
        "preface": "",
        "paragraphs": [
            "古道阴森翠柏行，长鞭摇曳紫游缰。",
            "佩鸣苍玉倾瑶席，地布黄金列宝坊。",
            "仙客杖飞龙有角，胡僧肠浣水生光。",
            "两朝人物空冥寞，百代风流竞淼茫。",
            "松骨倚天増老气，谿毛著水渡微香。",
            "鸦啼鹊噪秋风外，千丈藤萝挂夕阳。"
        ],
        "notes": "",
        "id": "eb04fc91c0bccd76be69c71d4bd50e20"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "过安仁县权令主簿同蔡尉见访二首  其一",
        "preface": "",
        "paragraphs": [
            "莽莽纒兵气，蓬茅庇一邱。",
            "尚看蒙赤帻，不复卧黄䌷。",
            "抱牍杭凫鹜，征租聚沐猴。",
            "黄昏更萧瑟，风雨啸鸺鹠。"
        ],
        "notes": "",
        "id": "cdf5e8d01b7fd3eb8bbd2e61f62aef45"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "过安仁县权令主簿同蔡尉见访二首  其二",
        "preface": "",
        "paragraphs": [
            "投老一浮萍，长亭复短亭。",
            "谁怜仙客去，自有故人经。",
            "世乱眉多赤，情高眼独青。",
            "临分听苦语，令我醉时醒。"
        ],
        "notes": "",
        "id": "0d486e3c23f7a29bea3806a5057649a0"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "宿临川村舍",
        "preface": "",
        "paragraphs": [
            "林壑已秋声，凉蝉又一鸣。",
            "人间多古意，地僻有微行。",
            "身老殊方去，愁牵百虑生。",
            "途人夜相语，豺虎正纵横。"
        ],
        "notes": "",
        "id": "1e3527ff4e10153018d5b29d43a4feed"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题临川孝义寺壁二首  其一",
        "preface": "",
        "paragraphs": [
            "秋风袅袅转庭梧，客梦初惊一鸟呼。",
            "拣尽寒枝栖不稳，独行残夜影同孤。"
        ],
        "notes": "",
        "id": "ffbebe8dc5276c39c246ac0836f69127"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题临川孝义寺壁二首  其二",
        "preface": "",
        "paragraphs": [
            "孤城吹角五更风，笑语团𪢮一梦中。",
            "战格连云家万里，书凭黄犬若为通。"
        ],
        "notes": "",
        "id": "385110fa2849120bafdf86ea4628de75"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "疏山寺次白文林韵三首  其一",
        "preface": "",
        "paragraphs": [
            "翠干轩轩迥出林，夜风吹籁紫箫音。",
            "老龙头角云霄近，玄豹文章雾雨深。",
            "末路浮荣炊剑首，半生遗恨寄琴心。",
            "愁吟独溅花前泪，故国山河百战侵。"
        ],
        "notes": "",
        "id": "49cff86cedef3f78fa9c087d4e62de58"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "疏山寺次白文林韵三首  其二",
        "preface": "",
        "paragraphs": [
            "藜杖匆匆集晚林，长廊破壁撼钟音。",
            "天涯流落相逢地，杯酒殷勤莫厌深。",
            "万里功名飞燕颔，千金博饮炙牛心。",
            "更闻好句惊人倒，一洗蛮烟瘴雾侵。"
        ],
        "notes": "",
        "id": "540a9c9ce413dabcf62338f7600fdfd2"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "疏山寺次白文林韵三首  其三",
        "preface": "",
        "paragraphs": [
            "黄花翠竹小丛林，卧听南山白石音。",
            "螘鬬已空遗垤在，蜗跧终恋故庐深。",
            "掀髯一笑追前谬，礼足同参看此心。",
            "且向疏山结香火，人生莫受二毛侵。"
        ],
        "notes": "",
        "id": "ab6ccdec1e0ee5f761de602deee62f36"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "疏山长老善清日诵楞严维摩二经赋小诗二首示之  其一",
        "preface": "",
        "paragraphs": [
            "尘涨迷三鹿，桑枯厌八蚕。",
            "征心浑不见，问疾有谁堪。",
            "坐待成风斵，应须立雪参。",
            "钦闻第一义，细说后三三。"
        ],
        "notes": "",
        "id": "fa829edc9c873d114c20e5857c12dd66"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "疏山长老善清日诵楞严维摩二经赋小诗二首示之  其二",
        "preface": "",
        "paragraphs": [
            "弹指三生过，伤心一念差。",
            "试标天上月，为种火中花。",
            "粗识禅为味，初欣道有牙。",
            "老师一笑许，千劫误蒸砂。"
        ],
        "notes": "",
        "id": "daf20a373fe378e72dedc909dc597e5b"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "明水寺五代末危全讽据临川时所建画像至今存焉寺旁最高峰有祠屋一区道士居之二首  其一",
        "preface": "",
        "paragraphs": [
            "台殿何年有，千岩紫翠间。",
            "金仙佛世界，羽客道家山。",
            "骨朽余三窟，皮存尚一斑。",
            "伤心千古泪，相见雨潺潺。"
        ],
        "notes": "",
        "id": "21a1e19bc483a94034a4e78fe8966561"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "明水寺五代末危全讽据临川时所建画像至今存焉寺旁最高峰有祠屋一区道士居之二首  其二",
        "preface": "",
        "paragraphs": [
            "愁坐猿啼里，行吟度鸟间。",
            "翠凋巾上发，红破镜中颜。",
            "老去经三折，真游付八还。",
            "无心自来往，空羡白云闲。"
        ],
        "notes": "",
        "id": "1eff67230107a04356b7d232107e5614"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "崇仁县",
        "preface": "",
        "paragraphs": [
            "万山攒拥天一笠，北风吹雨两鬓湿。",
            "饥乌绝叫护巢飞，老蛟怒起拏云立。",
            "孤城短日砧杵急，骑驴渺渺冲泥入。",
            "桑枝倒折机杼空，道旁废井无人汲。",
            "遗民到今传旧邑，击水华鲸浪三级。",
            "故物漂流百战余，客子起坐万感集。",
            "小驿香醪如雪汁，一杯快作长虹吸。",
            "酒醒寂历照短檠，幽咽数声邻妇泣。"
        ],
        "notes": "",
        "id": "f7f5e181f849c3d84d084612b1eae15b"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "余南迁次临川奏庐陵道属闻盗掠高安新淦之间少留仙游山道祠是时庭下木犀花盛开漫山皆大松一峰苍然终日游愒其下各赋诗一篇  其一",
        "preface": "",
        "paragraphs": [
            "簷牙啄林杪，华殿浮青红。",
            "天风吹泬寥，万籁酣笙镛。",
            "木犀已著花，濯濯秋雨中。",
            "赪姿出素面，一洗丹粉空。",
            "幽香袭巾袂，冷艳栖房栊。",
            "迫此芳岁残，一笑谁当供。",
            "群仙立通明，矫矫骖鸾龙。",
            "相随归阆苑，遗恨寄西风。"
        ],
        "notes": "",
        "id": "496547460cb7fd7dc5bc3e5ea48ffb52"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "余南迁次临川奏庐陵道属闻盗掠高安新淦之间少留仙游山道祠是时庭下木犀花盛开漫山皆大松一峰苍然终日游愒其下各赋诗一篇  其二",
        "preface": "",
        "paragraphs": [
            "历历水中榆，地远连玉京。",
            "抡材上华屋，袅袅黄金茎。",
            "苍官表独立，垂胡交缦缨。",
            "根深崖峤壮，势压山岳倾。",
            "万牛挽不回，老气空峥嵘。",
            "夜半风雨会，岁晚龙蛇升。",
            "我来不忍去，绕树三匝行。",
            "珍重金石交，待我烹茯苓。"
        ],
        "notes": "",
        "id": "e0b7247c3dc222eb53248ef3225fb0bd"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "遣兴",
        "preface": "",
        "paragraphs": [
            "乱后煎百虑，老去无一欣。",
            "故人尺书至，好语中夜闻。",
            "坐久百虫绝，开帘月纷纷。",
            "长歌又一醉，酒醒击空尊。"
        ],
        "notes": "",
        "id": "5d78faa422c7dbb7c524552f4188ef01"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题华盖仙亭大松示柳道士",
        "preface": "",
        "paragraphs": [
            "系舟古巴江，曳杖真仙亭。",
            "金舆簇画戟，玉几罗翠屏。",
            "堂堂十八公，独立霜中英。",
            "魁然十围大，荫此一盖青。",
            "翘翘云物外，坐阅秋蒂零。",
            "道人依茅栋，蕙帐凄芳馨。",
            "苓龟傥可见，长镵𣃁青冥。",
            "一食浣我肠，败履插修翎。"
        ],
        "notes": "",
        "id": "dabaf1d8aab78ad943846bc9c68c6d3c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "仙游山九日叹逝二首  其一",
        "preface": "",
        "paragraphs": [
            "伤心玉案两眉齐，永负黄花九日期。",
            "万里炎州嗟我老，百年青泪向君垂。",
            "俱飞蛱蜨愁看汝，醉把茱萸欲对谁。",
            "独立西风搔短髪，一生遗恨一愁悲。"
        ],
        "notes": "",
        "id": "437687f2742e89acc356e87b5458f1a7"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "仙游山九日叹逝二首  其二",
        "preface": "",
        "paragraphs": [
            "割肉早归三伏日，传柑赐饮上元灯。",
            "那知一恸殊方去，独向高台此日登。",
            "泪湿西风生眼缬，梦回残夜起衣棱。",
            "孤鸾别鹄知何处，泉路茫茫唤不应。"
        ],
        "notes": "",
        "id": "6d784c37fc8cd510a98e4a053564b1b6"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "达臣议承饷石耳",
        "preface": "",
        "paragraphs": [
            "穷秋客舍风雨凄，破釜生鱼甑有衣。",
            "故侯未种东陵瓜，饿夫欲采西山薇。",
            "岁晚黄精可疗饥，故园万里天一涯。",
            "未辨登山拾瑶草，且复从公茹石芝。"
        ],
        "notes": "",
        "id": "c0a04e7632b4e655343769b2393ee6ef"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "山行憩田舍老父出迎以黄柑白酒为饷",
        "preface": "",
        "paragraphs": [
            "藜杖扶来雪满簪，谆谆好语意深深。",
            "酒倾白堕杯行玉，橘破黄苞坐饤金。",
            "醉起莫辞田父肘，甘余须识野人心。",
            "匆匆不尽遮留意，挽袖丁宁更一临。"
        ],
        "notes": "",
        "id": "c8bf7109d19feb0f607baa4da8ce1c11"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "两日复往次前韵",
        "preface": "",
        "paragraphs": [
            "寒蔬离离银线乱，冻醴滟滟玉井深。",
            "坐看庭松翘翠盖，行穿野菊布黄金。",
            "犬迎客入喜见尾，鹊随人语欣会心。",
            "俗里淹留怕轑釜，驱儿招唤得重临。"
        ],
        "notes": "",
        "id": "f45231fbefe083dacf9e2d09e47df754"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "曹山寺",
        "preface": "",
        "paragraphs": [
            "石栈梯空一线横，路穷台殿两峥嵘。",
            "日光澹澹鸟飞没，云气茫茫龙随行。",
            "道人西归余只履，结茅宴坐千岩底。",
            "草根沥沥暗泉鸣，树外腾腾青瘴起。",
            "翠竹掩冉苍云屯，老藤蔽亏白昼昏。",
            "天低尺五雷雨上，身强丈六祖佛尊。",
            "我老栖栖厌行旅，逢人欲问前三语。",
            "不见高僧锡杖飞，山下空留千斛乳。"
        ],
        "notes": "",
        "id": "850ea103ba965eb53a5e2272c4d927c4"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "赠曹山长老了如",
        "preface": "",
        "paragraphs": [
            "一念挂世网，平生误儒冠。",
            "笑看蝇穴纸，坐待鲇缘竿。",
            "薨薨醯酱瓿，岂识天壤寛。",
            "老如本逢掖，诗肩尚儒酸。",
            "久纒冠盖蔓，忽作泡影观。",
            "堂堂人天师，三世一指弹。",
            "身闲云月出，骨老霜松寒。",
            "我生饱忧患，将心觅人安。",
            "目击有妙寄，语乐非世欢。",
            "坐稳且复留，火芋分懒残。"
        ],
        "notes": "",
        "id": "6c068340f39fc13daaf89a6186e8049d"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "送僧妙鉴住广寿寺",
        "preface": "",
        "paragraphs": [
            "明月不可呼，清夜时一出。",
            "孤光挂海涯，皎皎转空碧。",
            "道人一茅把，坐睨九年壁。",
            "磨砖破纒缚，骤若老骥逸。",
            "匆匆林下逢，怅望不暖席。",
            "锡杖已凌空，阶庭草如积。"
        ],
        "notes": "",
        "id": "39df499c87702c2ee47556bfdf87db16"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "明水逵老以黄甘荔子土芋为饷小诗答谢",
        "preface": "",
        "paragraphs": [
            "客居莽牢落，幽绝无四邻。",
            "岁穷有衣结，日晏犹甑尘。",
            "偪仄戎马间，敢厌薪水勤。",
            "故人情义重，采采青泥芹。",
            "小摘持寄远，分余为情亲。",
            "丹荔擘轻圆，黄柑破芳辛。",
            "蹲鸱劝加餐，风味亦可人。",
            "渺渺山涧曲，浩浩水云晨。",
            "踞罏有前诺，两翁对然薪。",
            "眼缬眩红绿，共此无边春。"
        ],
        "notes": "",
        "id": "c82cca3d3cc53fdbf9422c3643abd9ee"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "次韵王子钦立春二首  其一",
        "preface": "",
        "paragraphs": [
            "玉手传丝催岁，金刀翦彩伴春回。",
            "兵戈满眼年年在，花鸟惊心日日来。",
            "芳意渐还三径草，暗香犹认两京梅。",
            "呼童火急供春事，冻醴生光滟玉醅。"
        ],
        "notes": "",
        "id": "791b240cb88878f3fbf1ee0cded0bd03"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "次韵王子钦立春二首  其二",
        "preface": "",
        "paragraphs": [
            "岁晚惊呼身已老，天涯流落首空回。",
            "便将酒力推愁去，且放春光入眼来。",
            "人语嘻嘻争鬬草，宫花闪闪艳妆梅。",
            "雪消水暖春江动，绿涨葡萄万斛醅。"
        ],
        "notes": "",
        "id": "00ee5d81814d32a0eab62998804a107a"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "东塔六言二首  其一",
        "preface": "",
        "paragraphs": [
            "翠竹含风袅袅，青山照水重重。",
            "窗户无人半掩，一龛香雾空蒙。"
        ],
        "notes": "",
        "id": "9736ca88124550a3569f93a0614fb73c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "东塔六言二首  其二",
        "preface": "",
        "paragraphs": [
            "偶与白云共出，忽随倦鸟俱还。",
            "明日重寻旧路，桃花流水空山。"
        ],
        "notes": "",
        "id": "49a7a6f8a91b733b01aaef601da4ce19"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "游东塔雨中夜归二首  其一",
        "preface": "",
        "paragraphs": [
            "山气蒙鸿衣自湿，意行曳杖穿云入。",
            "老翠阴森万竹蟠，浮苍潋滟千峰立。",
            "邂逅幽寻到萧寺，拊掌一笑掀百蛰。",
            "酒醒佛火照黄昏，坐听北窗风雨集。"
        ],
        "notes": "",
        "id": "d935f858748b5908534b45614901c742"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "游东塔雨中夜归二首  其二",
        "preface": "",
        "paragraphs": [
            "山色凌寒春尚瘦，潭影涵空清可漱。",
            "漠漠云行紫竹闲，斑斑雨湿黄昏后。",
            "火炬穿林鸟出巢，人语阗门狗窥窦。",
            "杖藜有兴会重来，更待黄鹂哢晴昼。"
        ],
        "notes": "",
        "id": "2abf83ca0c02896259263bd3a87fba59"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "次韵王子钦春望二首  其一",
        "preface": "",
        "paragraphs": [
            "王孙春望思寥寥，冠盖当年盛八萧。",
            "花靥重重墙外见，琴心切切酒中招。",
            "屠龙已破千金产，驷马重归万里桥。",
            "便解貉裘沽一醉，忍看红糁缀寒条。"
        ],
        "notes": "",
        "id": "73d658bf55de650b11cfc13289825c44"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "次韵王子钦春望二首  其二",
        "preface": "",
        "paragraphs": [
            "万木阴中锁泬寥，晨门跋马听萧萧。",
            "故人自欲分茵去，逐客何妨折简招。",
            "共对春风班露草，却随明月下溪桥。",
            "击鲜故有诸郎在，三尺银刀贯柳条。"
        ],
        "notes": "",
        "id": "ea55822b3bee2a499bf228ff819a967e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "邹次魏黄善长携文见过小诗为谢",
        "preface": "",
        "paragraphs": [
            "邹郎英妙知名久，笔端自有谈天口。",
            "客舍相逢一尊酒，众星错落见箕斗。",
            "高论欲追牛马走，长剑忽作蛟龙吼。",
            "余子碌碌那得交，江夏无双亦其偶。",
            "我观二妙屠龙手，青紫纷纷何足取。",
            "他年要作中兴碑，大字磨崖继聱叟。"
        ],
        "notes": "",
        "id": "891be5e0524db23675f3c1f5b737bfc5"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "癸丑寒食曹山饭僧荐章淑人不胜悼往之怀书二诗于方丈屋壁  其一",
        "preface": "",
        "paragraphs": [
            "川逝日已远，蓬漂久未归。",
            "异乡惊岁换，宿草变春晖。",
            "魂梦差参是，音容想像非。",
            "遥怜小儿女，恸哭纸钱飞。"
        ],
        "notes": "",
        "id": "65808f613abd7072c139cc0420961584"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "癸丑寒食曹山饭僧荐章淑人不胜悼往之怀书二诗于方丈屋壁  其二",
        "preface": "",
        "paragraphs": [
            "草草木皮棺，松风生暮寒。",
            "莺啼春寂寂，萤照夜漫漫。",
            "梦里号三匝，愁边荐一箪。",
            "想思为君瘦，零落带围寛。"
        ],
        "notes": "",
        "id": "b8604f34fec666161edc4f0b7449be40"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "清明日与范季实诸人过胥泽民别墅小集二首  其一",
        "preface": "",
        "paragraphs": [
            "水满双飞白鹭，花深百啭黄鹂。",
            "寒食清明过了，一川烟草离离。"
        ],
        "notes": "",
        "id": "5aadbb125968f854c4751edd4e70547d"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "清明日与范季实诸人过胥泽民别墅小集二首  其二",
        "preface": "",
        "paragraphs": [
            "兀兀三杯卬困，昏昏一枕春融。",
            "酒醒落花风里，梦回啼鸟声中。"
        ],
        "notes": "",
        "id": "aaabecfe3270318baa0b16dd26127c96"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "曹山春日二首  其一",
        "preface": "",
        "paragraphs": [
            "弱柳千丝飏，河横一带围。",
            "腰支春作瘦，鳞甲雨生肥。",
            "逐伴鱼儿出，争巢燕子飞。",
            "匆匆班草地，不觉卧斜晖。"
        ],
        "notes": "",
        "id": "be8c6dd280dd8c6f3efffe0194ec46a8"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "曹山春日二首  其二",
        "preface": "",
        "paragraphs": [
            "屏拥山入坐，珠跳水溅裾。",
            "香销尘漠漠，日近竹疏疏。",
            "身逢百罹后，春残一梦余。",
            "故林千嶂外，孤抱几时摅。"
        ],
        "notes": "",
        "id": "223e35ff7b293124ad5529e8cdc5c5dc"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "壁上人开轩辟地栽花种橘戏留小诗",
        "preface": "",
        "paragraphs": [
            "看云随卧起，饮水自敷腴。",
            "秀色共斋钵，寒声落坐隅。",
            "未开花五叶，且种橘千株。",
            "幽事相关处，时来近酒壶。"
        ],
        "notes": "",
        "id": "0f9d2a20bebd84338de9be3ae2f392a4"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "春雨",
        "preface": "",
        "paragraphs": [
            "小雨破春昏，清风洗瘴氛。",
            "霏微花上见，萧瑟夜深闻。",
            "独笑幽闲事，酣歌倚半醺。",
            "羁怀不堪写，危坐听炉芬。"
        ],
        "notes": "",
        "id": "eb9b0285543d47acced36629daac0c46"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "春晚二首  其一",
        "preface": "",
        "paragraphs": [
            "花落不容惜，犹残叶底春。",
            "稀红闪余映，乱绿鬬尖新。",
            "飞絮高度竹，游丝远趁人。",
            "窥帘闻好语，双鹊喜津津。"
        ],
        "notes": "",
        "id": "658dd8940c2f3bbf0d716cace5962701"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "春晚二首  其二",
        "preface": "",
        "paragraphs": [
            "残尊断送春，千里未归身。",
            "莺老犹闻语，梅酸欲聚颦。",
            "独眠愁警夜，起舞听鸣晨。",
            "行路难如此，悠悠且傍人。"
        ],
        "notes": "",
        "id": "039d8a9c32bd1d64b262632ef5be13e7"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "曹山三绝句  其一",
        "preface": "",
        "paragraphs": [
            "露宿风餐两鬓华，故园芜没旧生涯。",
            "圣恩若许求帷盖，便向东陵学种瓜。"
        ],
        "notes": "",
        "id": "8bde1e8a46f378edda38f85f1b07054c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "曹山三绝句  其二",
        "preface": "",
        "paragraphs": [
            "竹杖芒鞋稳称身，茸茸香草醉中茵。",
            "举鞭叱驭何为者，始信王阳是可人。"
        ],
        "notes": "",
        "id": "67bf175a07ca95430b1456d4063e4af6"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "曹山三绝句  其三",
        "preface": "",
        "paragraphs": [
            "毁瓦区区为食谋，半生炊黍在刀头。",
            "一廛会入扶犁手，不上陈登百尺楼。"
        ],
        "notes": "",
        "id": "74e4503a07da94742cfb330aa8d73513"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "有客生致两雉不忍杀开笼纵之二首  其一",
        "preface": "",
        "paragraphs": [
            "平地安知祸有机，一跌永负青云期。",
            "举群惊雊堕罝网，衮背焕烂光陆离。",
            "山梁三嗅不忍嘬，如皋一笑吁可悲。",
            "开笼放汝须远去，莫遣韩公赋病鸱。"
        ],
        "notes": "",
        "id": "eee5a3c3920ab9311b07f250ebf4f3d7"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "有客生致两雉不忍杀开笼纵之二首  其二",
        "preface": "",
        "paragraphs": [
            "谁令孤鷕遂专埸，翦迭笼中看鸟翔。",
            "文章正坐虎毛柄，铩羽一落千丈强。",
            "翠翎低摧少颜色，奇祸非汝能遮防。",
            "匆匆应媒莫浪出，尊拳毒手正交相。"
        ],
        "notes": "",
        "id": "3afc54cb4246e7d60cf14a30fbce113e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题妙觉寺壁",
        "preface": "",
        "paragraphs": [
            "叶底红稀不见花，枝头绿暗可藏雅。",
            "春归古殿苍苔满，一点笼灯隐绛纱。"
        ],
        "notes": "",
        "id": "caef776bc882ae8e0b03944cd0241b6d"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "再至",
        "preface": "",
        "paragraphs": [
            "老眼逢春病有花，淋浪醉墨字如雅。",
            "悬知不是唐王播，惭愧高僧护碧纱。"
        ],
        "notes": "",
        "id": "4a1a65e9cbf5f523e3dd89f5978d2ad5"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "宿妙觉竹庵赠静老",
        "preface": "",
        "paragraphs": [
            "青山映落日，澹澹烟中明。",
            "出门无所投，曳杖随意行。",
            "破裓僧两三，喜笑争邀迎。",
            "曾巢俯修竹，飞星动高甍。",
            "老人如宿昔，真契同三生。",
            "遇人无戚疏，出语恶不情。",
            "寥寥风马牛，肝胆欲尽倾。",
            "怪我胸中山，硉兀尚不平。",
            "邯郸乐无度，短梦一饷荣。",
            "蛮触怒不休，暴骨千里横。",
            "微言起我病，内愧面汗骍。",
            "蚤知天宇大，岂有世网婴。",
            "举扇障西风，浣此沧浪缨。"
        ],
        "notes": "",
        "id": "12a246bda490cf58cce4975b88929102"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "胥泽民招饮二首  其一",
        "preface": "",
        "paragraphs": [
            "萧晨散幽步，不放一尘惊。",
            "高崖初日吐，坏道哀湍鸣。",
            "平生耽田里，见此心眼明。",
            "危桥属幽径，别户延朱甍。",
            "主人鸡黍约，庖烟起晨烹。",
            "长须举案出，银杯坐中行。",
            "烂漫写真意，殷勤愧深情。",
            "留欢更卜夜，华烛吐长檠。"
        ],
        "notes": "",
        "id": "a40c105f1e84365253c53d9e31b3374e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "胥泽民招饮二首  其二",
        "preface": "",
        "paragraphs": [
            "苍茫夜气合，渺渺风露清。",
            "篮舆兀醉梦，翩若孤雁征。",
            "老马志万里，络首丧其生。",
            "十年饱刍豆，立仗不敢鸣。",
            "自识酒中趣，承辞身后名。",
            "皎皎一片心，不受宠辱惊。",
            "清风悲永夜，万窍同一声。",
            "醉里有归路，仿佛游化城。"
        ],
        "notes": "",
        "id": "39bbe07fdaa85d0baa63f713b53b2c26"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "别如老",
        "preface": "",
        "paragraphs": [
            "同舟无胡越，四海皆弟兄。",
            "吾人虽晚接，一笑盖已倾。",
            "我老未闻道，意行堕沟坑。",
            "逢人得推骂，知非愧平生。",
            "世乱识真态，涂穷见真情。",
            "曳杖扣禅扃，撞钟听靴鸣。",
            "小窗风雨夜，对此一榻横。",
            "吾身如木偶，春至不复荣。",
            "岂无三宿恋，天雨方流行。",
            "去去得首邱，归田克残更。"
        ],
        "notes": "",
        "id": "df25293dfd291f09f3819bddd01f347e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "徙寓妙觉佛舍胥乂民襆被相过赋夜坐",
        "preface": "",
        "paragraphs": [
            "客居厌穷独，蓬艾翳环堵。",
            "庄舄尚越吟，钟仪犹楚语。",
            "吾人有奇操，空洞见城府。",
            "相逢逆旅中，雾豹初一睹。",
            "拘囹赋囚山，避谤憎市虎。",
            "褰裳肯顾我，崖峤走风雨。",
            "微吟对清夜，破此五月暑。",
            "坠露挹金茎，空花堕犀麈。",
            "孤灯映笼纱，泠滟翳复吐。",
            "耿耿遂不眠，逢逢听晨鼓。"
        ],
        "notes": "",
        "id": "8e56f565306c93056863458ae9e4825a"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "招邹次魏",
        "preface": "",
        "paragraphs": [
            "客舍风雨交，庭芜蔓春草。",
            "蓐食悲王孙，戛釜厌邱嫂。",
            "吾人才杰立，一障狂澜倒。",
            "汤汤捍滔天，澟澟块绝岛。",
            "奇音闲大朴，妙语发天藻。",
            "壁间见蝎喜，屋上瞻乌好。",
            "跫然听足音，自足慰衰老。",
            "出门泥活活，所向碍行潦。",
            "怀人心不展，厌乱迹如扫。",
            "仲子过我庐，肩舆白云道。"
        ],
        "notes": "",
        "id": "074971962d6c450d78d62aec0eacd13c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "赠答渊侍者",
        "preface": "",
        "paragraphs": [
            "沐猴著冠天所械，笑唾千金如一芥。",
            "时时扣角咏三生，口业未除诗有债。",
            "薨薨不作秋虫声，蔼蔼欲尽春云态。",
            "平旦谁登大将坛，一军惊呼子光拜。"
        ],
        "notes": "",
        "id": "12a7ef04663ea4cfd279d616ef7af969"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "建昌守朱直伯寄酒小诗为谢",
        "preface": "",
        "paragraphs": [
            "爱酒渊明望白衣，传闻骑吏款柴扉。",
            "为怜渔父鸣鞭送，欲便山翁倒载归。",
            "泪向琵琶弦上落，心随蝴蜨梦中飞。",
            "一杯属我寛愁病，免使黎侯咏式微。"
        ],
        "notes": "",
        "id": "dc57c259044caac36e4f17f6b3ddaf0c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "再用前韵",
        "preface": "",
        "paragraphs": [
            "千骑森森响铁衣，日上铜环四扇扉。",
            "何妨指点银缾索，直须倒著接篱归。",
            "已邀明月三人共，更看红尘一骑飞。",
            "何日渊明赋归去，晨光前路正熹微。"
        ],
        "notes": "",
        "id": "6c673ff9583ee32af7f21934d5f0e3f3"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "妙觉寺适轩二首  其一",
        "preface": "",
        "paragraphs": [
            "古寺秋崖上，清风掩半关。",
            "晚花明艳艳，晓溜落潺潺。",
            "松笋穿阶瘦，苔窠蔽石斑。",
            "翘沙怜鹭静，抱叶看蜂还。",
            "心以空无累，身从病得闲。",
            "仪曹独何事，终日赋囚山。"
        ],
        "notes": "",
        "id": "8552729d087cfb4163aeea10f5666a1b"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "妙觉寺适轩二首  其二",
        "preface": "",
        "paragraphs": [
            "老厌风沙恶，安闲且当禅。",
            "开帘延白月，倚杖立苍烟。",
            "鸟散人声里，钟残客梦边。",
            "小蒲风叶偃，薄槿露花鲜。",
            "句好吟须断，欢余醉帽偏。",
            "人生但如此，何处不翛然。"
        ],
        "notes": "",
        "id": "62c589cead7c63844bb04b9cc951489b"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "妙觉书事二首  其一",
        "preface": "",
        "paragraphs": [
            "聒聒催酤我，嘤嘤唤友声。",
            "一遭青蝇污，永负白鸥盟。",
            "睡鸭嘘烟满，苍龙噀雨鸣。",
            "参禅我未暇，一榻对僧横。"
        ],
        "notes": "",
        "id": "e2862bafbff85cae0b33d8ca2f534bf0"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "妙觉书事二首  其二",
        "preface": "",
        "paragraphs": [
            "隐几抛书坐，欹床听雨眠。",
            "僧来逢自足，盗去失青毡。",
            "楚国虽三户，滕氓尚一廛。",
            "如今更何恨，端用酒为年。"
        ],
        "notes": "",
        "id": "bb5db28126aa3023ebd50600c25ef495"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "次韵王子钦端午",
        "preface": "",
        "paragraphs": [
            "饭筒菰黍趁流年，葵扇桃笙尚宛然。",
            "世味半随昌歜苦，心旌长与艾人悬。",
            "鸿飞不到书来少，鹊喜无凭语浪传。",
            "两鬓萧萧吹白发，空余衰谢故人怜。"
        ],
        "notes": "",
        "id": "ae91517c13d4aeac662858c32b48080b"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "吴益先携文见过以诗为谢",
        "preface": "",
        "paragraphs": [
            "千里之马初服辀，风騣雾鬛跨九州。",
            "驾盐挽磨三千秋，俯首尚与驽骀游。",
            "吴郎人中第一流，文采绚烂珊瑚钩。",
            "阳春白雪和者少，夜光明月暗中投。",
            "鲁人不贵东家邱，吾髯凛凛青两眸。",
            "𪭢金戛玉声相求，属镂双蟠九地幽。",
            "有气夜出干斗牛，忽然化作长黄虬。",
            "睚眦之怨何足雠，一麾立断楼兰头。"
        ],
        "notes": "",
        "id": "8013e05b3feca795998702835f7e072e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "次韵王子钦",
        "preface": "",
        "paragraphs": [
            "北窗风冷冷，西阁夜悄悄。",
            "缺月吐半璧，独与太白晓。",
            "缑山王郎子，粲若玉树皎。",
            "纷纷哙伍中，特立负奇表。",
            "清谈静炎燠，坚卧镇浮扰。",
            "呼童高树栅，赤帻厌凡鸟。"
        ],
        "notes": "",
        "id": "9154f417276297f08f4f214f8ad01dee"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "再和",
        "preface": "",
        "paragraphs": [
            "二年客尘土，独夜忧悄悄。",
            "遇酒一破颜，歌呼醉连晓。",
            "寸心为谁明，伴此孤月皎。",
            "枯柟鬰峥嵘，老干空自表。",
            "蚁穿万孔萃，蛛挂千丝扰。",
            "白鹤逝不来，岂敢更择鸟。"
        ],
        "notes": "",
        "id": "e0dd6b207e841c4b81a587edce95caea"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "涂子野九岁子名驹字千里戏作绝句  其一",
        "preface": "",
        "paragraphs": [
            "日角珠庭秀两眉，谁家有此宁馨儿。",
            "莫惊堕地驹千里，久见参天桂一枝。"
        ],
        "notes": "",
        "id": "38b709148d873f66bea9ce75c513a142"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "涂子野九岁子名驹字千里戏作绝句  其二",
        "preface": "",
        "paragraphs": [
            "碌碌为生笑阿奴，九龄重见此英雏。",
            "千回健走非黄犊，一洗群空定白驹。"
        ],
        "notes": "",
        "id": "5012f572ffadc32385681441e53b174e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "诗赠竹庵静老人",
        "preface": "",
        "paragraphs": [
            "争名计身后，逐利了目前。",
            "道人一弹指，永断三生缘。",
            "起灭水上沤，聚散风中烟。",
            "纷纷阅凋谢，东海今桑田。",
            "缟发茁枯颅，秀眉覆两颧。",
            "已超人天上，遂拍佛祖肩。",
            "茅斋立万竹，荫此碧玉椽。",
            "绿暗云扰扰，清涵露娟娟。",
            "我老无家舍，余地寄一廛。",
            "不辞供井硙，辛苦送华颠。"
        ],
        "notes": "",
        "id": "3c94a65bd1a30c3c4314c6c3127b51a0"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "置酒",
        "preface": "",
        "paragraphs": [
            "离离黍禾暗空村，一点炊烟带雨昏。",
            "山翁过我竹阁寺，未扣爵罗廷尉门。",
            "老去不辞污诗酒，区区独醒一何有。",
            "笑语未办供主人，久客那能拒邻叟。",
            "杜陵白首尚书郎，步屧春风向草堂。",
            "人生意合无妍丑，共此一夕灯烛光。"
        ],
        "notes": "",
        "id": "52a54c25bf01ced4667ad2463830636d"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "读李光远诗卷次韵二首 泗州南山",
        "preface": "",
        "paragraphs": [
            "跳波乱清淮，一叶寄真赏。",
            "南山如高人，标格自矜爽。",
            "胡尘暗楚甸，绝境堕渺漭。",
            "空城草木春，户外履谁两。",
            "怅望壶公龙，乘云自来往。",
            "小诗若图画，仿佛见飞桨。",
            "从今淮上山，不落梦中想。"
        ],
        "notes": "",
        "id": "97dcdd3b28401ff8bd19c10ca04c1ee0"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "读李光远诗卷次韵二首 扬州谷林堂",
        "preface": "",
        "paragraphs": [
            "楚山多异材，翠竹满崖谷。",
            "萧萧斤斧余，斩伐同一束。",
            "芜城带流水，万亩淇园绿。",
            "遗苞駮云锦，老节抱金玉。",
            "岁晚虎穴邻，舐掌方择肉。",
            "此君亡恙否，应坐白眼俗。"
        ],
        "notes": "",
        "id": "7eddc9cf35600bb1b5c890aba498b1b2"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "志新诵近诗次韵二首  其一",
        "preface": "",
        "paragraphs": [
            "客舍秋风我欲愁，世途如漆莽悠悠。",
            "半生小利营锥末，此日危炊上剑头。",
            "万里穷乡怜我老，一廛小隐待君谋。",
            "惘然貌赤空相对，扇面令人手不休。"
        ],
        "notes": "",
        "id": "9919c2f98ce2a2eb99cb965b8bb77dd1"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "志新诵近诗次韵二首  其二",
        "preface": "",
        "paragraphs": [
            "野鹤昂昂祗自奇，水凫泛泛强随时。",
            "问禅乞我安心法，住世分君大药资。",
            "便欲乘桴从鲁叟，不须歌鳯叹周衰。",
            "超然独啸千峰上，一吷清风万窍吹。"
        ],
        "notes": "",
        "id": "f67a7914dc0ca011456ce44d5a3f3b39"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "石䂬在宜黄县之南二十五里义泉寺寺旁有磴道高里许循山而西少北忽有石梁数十丈横绝两崖之间中空无柱高出云表神剜鬼刻不可名状真洞心骇目之观而僻在一隅游客无所为而至乃赋诗一篇以告喜游而不知者",
        "preface": "",
        "paragraphs": [
            "何人手执造化关，投此虹蜺跨两间。",
            "乌鹊填成天上路，鬼神鞭出海中山。",
            "飘飘尻驾凌空举，侧身下瞰千峰雨。",
            "河汉汹汹声西流，风雹相躔齐万弩。",
            "始信通天有一门，便欲晞髪扶桑根。",
            "乘槎忽逢支机石，拄杖直到洗头盆。",
            "赏俊夸雄两奇绝，邂逅一声如电掣。",
            "冥冥沧海会扬尘，大字磨崖书岁月。"
        ],
        "notes": "",
        "id": "44a60465d26205725559283d57ced235"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "熊夫人遣介欲婿泽民小诗戏之",
        "preface": "",
        "paragraphs": [
            "墙头邻女三年望，户外文君一笑窥。",
            "欲得贤夫嫁张耳，此真佳婿是羲之。",
            "定知不折飞梭齿，似说先齐举眉。",
            "不信侯门深似海，水流红叶谩题诗。"
        ],
        "notes": "",
        "id": "d153dc9f46257ea5cf654cac96b36fdf"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题邹次魏青藜堂",
        "preface": "",
        "paragraphs": [
            "读书非贵嗜，吾子喜欲迷。",
            "十年费膏火，群嘲笑书痴。",
            "磊落载五车，望海无津涯。",
            "双瞳如秋月，一出照耀之。",
            "冥搜理窟邃，妙解锯屑霏。",
            "胸中九云梦，百怪见然犀。",
            "拊枕出鸿宝，铸金侔褭蹏。",
            "神光发中夜，太乙秉青藜。"
        ],
        "notes": "",
        "id": "efb0bc21139d4c08bc9a9d488daa0d25"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "静老容安庵二首  其一",
        "preface": "",
        "paragraphs": [
            "离离风中花，深落任所之。",
            "泛泛水中萍，流转复在兹。",
            "静公湖海士，世网那得縻。",
            "独有铁石心，不与燥湿移。",
            "巢肩统灵鹊，搘床余老龟。",
            "区区了官事，应解笑儿痴。"
        ],
        "notes": "",
        "id": "2f5f45e371979e8512b0e594bff1003a"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "静老容安庵二首  其二",
        "preface": "",
        "paragraphs": [
            "云嘘翠扑肤，山拥青入户。",
            "祗树给孤园，桃源武陵路。",
            "一从振履还，不复乘杯渡。",
            "倚墙扪虱坐，挥弦送鸿去。",
            "水涵楼影交，风敛花气度。",
            "把茅便有余，不必黄金布。"
        ],
        "notes": "",
        "id": "aa93ac110bae87f2552de57db1666f0e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "静老通幽轩",
        "preface": "",
        "paragraphs": [
            "诸峰倚崔嵬，众壑隐奔峭。",
            "寓目欣有系，会心领其要。",
            "开庐结茅竹，伐翳斩蓬藋。",
            "此君亦可人，玉立尽娟妙。",
            "风酣翠相倚，月吐青自照。",
            "窈眇非世音，鸾鹄中夜啸。",
            "烟尘暗北关，烽火被南徼。",
            "便欲老三闾，终焉隐屠钓。"
        ],
        "notes": "",
        "id": "15c90176557d61c7c87d2142459c97ee"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "次韵王子钦秋怀二首  其一",
        "preface": "",
        "paragraphs": [
            "白汗翻浆浃背流，清飚一扫破除休。",
            "枫江湛湛冰壶月，梧井团团玉露秋。",
            "蚁动巧闻床下鬬，驹跳首向隙中留。",
            "南山危坐高棱见，杞国区区岂我忧。"
        ],
        "notes": "",
        "id": "1fa862b6dfd2b3592399689bf9a4c494"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "次韵王子钦秋怀二首  其二",
        "preface": "",
        "paragraphs": [
            "愁边种种关心事，客里纷纷见俗情。",
            "雁拆西风离思乱，鸟啼残夜旅魂惊。",
            "江河风景悲南渡，家室仓皇问北征。",
            "沧海横流安税驾，一桴从我任平生。"
        ],
        "notes": "",
        "id": "5854ca1a313329f3883d3537c2ba5486"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "秋夜三首  其一",
        "preface": "",
        "paragraphs": [
            "山寒蔼瞑姿，枫老带涨痕。",
            "兰摧桂亦折，往往归其根。",
            "万籁各收声，一气中自存。",
            "鼻斤无可斵，尻驾不复奔。",
            "孤光照独夜，月落低金盆。"
        ],
        "notes": "",
        "id": "8d67b1a2200a57bc88daa3284066ad57"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "秋夜三首  其二",
        "preface": "",
        "paragraphs": [
            "金气天与高，灯烬宵正繁。",
            "暗蛩露下绩，潜虬浪中翻。",
            "幽人醉清夜，一笑空罍尊。",
            "遇胜独心诣，了了见目存。",
            "但忧儿辈觉，难与俗人言。"
        ],
        "notes": "",
        "id": "81bc47e1477e94bd408de4327e090b8a"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "秋夜三首  其三",
        "preface": "",
        "paragraphs": [
            "寥寥犬吠村，微月耿黄昏。",
            "鸡豚市井空，虎豹窟宅尊。",
            "元龙百尺楼，独卧谁与论。",
            "酒圣且复中，愁魔自惊奔。",
            "弹铗归去来，稚子候柴门。"
        ],
        "notes": "",
        "id": "10a71375faacb2b97ca0a7ed261a8446"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "秋兴  其一",
        "preface": "",
        "paragraphs": [
            "云族正南鹜，日车遂西沈。",
            "倚楼孤客恨，伏枕故园心。",
            "唧唧虫造哀，交交鸟遗音。",
            "危坐百感集，我何念之深。"
        ],
        "notes": "",
        "id": "39e6fa4fb892074665552903d9f568d2"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "秋兴  其二",
        "preface": "",
        "paragraphs": [
            "浅濑落云碧，幽花弄秋妍。",
            "细细回波渡，津津笑靥圆。",
            "起谋杯中物，行挂杖头钱。",
            "阮公任真率，醉卧酒垆边。"
        ],
        "notes": "",
        "id": "13ddcf32ea44cebe6aa9363b47c429be"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "妙觉寺三咏 木犀",
        "preface": "",
        "paragraphs": [
            "霜葩翳老青，粲粲石壁下。",
            "琼树一时新，肌冰敌姑射。",
            "光风泛月彩，芳气袭兰麝。",
            "幽人三嗅泣，采玩不盈把。",
            "芙蓉强争妍，刻画粉黛假。",
            "对之若为容，惭红面如赪。"
        ],
        "notes": "",
        "id": "d108b955d163d17794416256a32599f1"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "妙觉寺三咏 梧桐",
        "preface": "",
        "paragraphs": [
            "高梧傍层楼，隐翳崖寺古。",
            "森森露井寒，荫此六月暑。",
            "秋风动地至，柯叶遽如许。",
            "依依别故林，黄落半粘土。",
            "凉蝉不复号，惊鹊时自语。",
            "一夜绕空枝，愁绝两翅羽。"
        ],
        "notes": "",
        "id": "a608bbdf8c8d3c69866ccd043e3278c6"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "妙觉寺三咏 芙蓉",
        "preface": "",
        "paragraphs": [
            "沙际漾浅碧，竹外欹深红。",
            "晨光发秾丽，醉脸酣春融。",
            "欢华不满眼，荣悴一日中。",
            "娟娟泣朝露，槭槭陨夕风。",
            "顾我非灵仙，丹砂驻君容。",
            "举酒酹其根，明年何处逢。"
        ],
        "notes": "",
        "id": "9abfd2f4c97c0db95ccd801b229072e3"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "自崇仁趋新淦凡四夕乃至一寓道观三止僧舍皆留一夕而去赋小诗记之 奴原寺",
        "preface": "",
        "paragraphs": [
            "稚子应门立，老僧迎客入。",
            "湛湛玉甃寒，唧唧铜瓶泣。",
            "小轩风雨过，窗户青红湿。",
            "晚花发秋妍，黄蜂正衙集。"
        ],
        "notes": "",
        "id": "6c5934e49c1d83d8c23633fbff386860"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "自崇仁趋新淦凡四夕乃至一寓道观三止僧舍皆留一夕而去赋小诗记之 化度寺",
        "preface": "",
        "paragraphs": [
            "失路迷千嶂，投林借一枝。",
            "扣门竹西寺，立马日斜时。",
            "矍铄僧窥户，睢盱犬透篱。",
            "定知嫌不速，明日与君辞。"
        ],
        "notes": "",
        "id": "c30a9b9f808996fa90086e498930cdbb"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "自崇仁趋新淦凡四夕乃至一寓道观三止僧舍皆留一夕而去赋小诗记之 栖霞观观在麻岭下",
        "preface": "",
        "paragraphs": [
            "云表朝飞屐，松蹊晚驻鞍。",
            "破扉联白板，槁项系黄冠。",
            "径雨喧风箨，汀沙立露翰。",
            "小窗床坐好，对此百忧寛。"
        ],
        "notes": "",
        "id": "a38e0644622f8558d7e9217605b0f632"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "自崇仁趋新淦凡四夕乃至一寓道观三止僧舍皆留一夕而去赋小诗记之 三山寺二首 其一",
        "preface": "",
        "paragraphs": [
            "斜日半窗明，无人独掩扃。",
            "风铃时自语，雪柏老终青。",
            "立鹊参差见，微泉断续听。",
            "老僧浑不语，危坐卷残灯。"
        ],
        "notes": "",
        "id": "b1d069980d7cd4a5d379d550eb2e84a1"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "自崇仁趋新淦凡四夕乃至一寓道观三止僧舍皆留一夕而去赋小诗记之 三山寺二首 其二",
        "preface": "",
        "paragraphs": [
            "异县久为客，穷途饱所更。",
            "对床云伴宿，曳杖月同行。",
            "到处身如寄，看山眼𫏐明。",
            "平生饮中趣，酒贱且频倾。"
        ],
        "notes": "",
        "id": "93a0f32384ac43b13a1898a20e0c6a23"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "余大观中偕何袭明登仕同为太学诸生别后二十六年余□南迁道清江袭明逆余于新淦之洲上苍颜白髪大略相似感叹之余饮酒赋诗以为笑乐袭明笔力雄赡操纸立就凡六七反必用前韵余继和者十二篇云  其一",
        "preface": "",
        "paragraphs": [
            "亡弓堕甑一时空，梦断南柯午枕中。",
            "便有樽罍追北海，更无尘土污西风。",
            "驱牛懒卧山中相，失马来看塞上翁。",
            "从此卜邻成二老，鸡豚社酒与君同。"
        ],
        "notes": "",
        "id": "312fc877ca1f850ac04a3486dc06eba6"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "余大观中偕何袭明登仕同为太学诸生别后二十六年余□南迁道清江袭明逆余于新淦之洲上苍颜白髪大略相似感叹之余饮酒赋诗以为笑乐袭明笔力雄赡操纸立就凡六七反必用前韵余继和者十二篇云  其二",
        "preface": "",
        "paragraphs": [
            "龙媒去尽马群空，一曲阳春在郢中。",
            "浩浩百川齐赴海，蓬蓬万窍总号风。",
            "谁怜楚国沈湘客，独有商山避世翁。",
            "闾里应容投缓急，风波千里一舟同。"
        ],
        "notes": "",
        "id": "d41cbcca802dda4e21faa9d0570eca35"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "再和  其一",
        "preface": "",
        "paragraphs": [
            "乌啼鹊噪晚庭空，并舍相呼入酒中。",
            "逐影故惭夸父日，披襟聊快楚王风。",
            "牛衣泣卧悲游子，鸠杖欢迎愧老翁。",
            "笑我独醒成底事，一邱之貉古今同。"
        ],
        "notes": "",
        "id": "8c904eba1c3ed81152af13031981f864"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "再和  其二",
        "preface": "",
        "paragraphs": [
            "沙平雪漫水涵空，路入千岩紫翠中。",
            "村远微明渔舍火，楼高斜矗酒旗风。",
            "可怜方外狂司马，来伴田中一秃翁。",
            "南北相望三十载，心期不改断金同。"
        ],
        "notes": "",
        "id": "f87796ab2c89ef2da6a35880611f7f09"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "再和  其一",
        "preface": "",
        "paragraphs": [
            "瘴雨蛮烟扫地空，众星环列拱天中。",
            "豹章尚隐南山雾，鹏背将抟北海风。",
            "麟阁似闻登汉将，鹿门犹自卧庞翁。",
            "低头莫负平生志，冠盖风云万里同。"
        ],
        "notes": "",
        "id": "963e5d4aec7baee1cecb9135eb0e1113"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "再和  其二",
        "preface": "",
        "paragraphs": [
            "夜鹤悲鸣蕙帐空，一身今在百忧中。",
            "惊魂尚喘吴牛月，短翮甘随宋鹢风。",
            "且与龟鱼为地主，不将鹅鸭恼邻翁。",
            "超然世态谁君似，兰菊春秋自不同。"
        ],
        "notes": "",
        "id": "fc558913237e862d19a1872d87176125"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "何倅利见许出侍儿袭明用前韵赋诗再和  其一",
        "preface": "",
        "paragraphs": [
            "平生惯见有司空，肠断苏州一盼中。",
            "此夜相忘千里月，他年应恨五更风。",
            "坐中不乐无三粲，客里相逢祗两翁。",
            "急雨催诗更萧瑟，小窗寒夜一灯同。"
        ],
        "notes": "",
        "id": "ab405d1207e3059c18abec67024c9269"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "何倅利见许出侍儿袭明用前韵赋诗再和  其二",
        "preface": "",
        "paragraphs": [
            "锦堂莲烛夜光空，喜笑蝉联绣户中。",
            "尘绕梁飞歌白雪，袜凌波去舞回风。",
            "投梭且莫惊狂客，却扇何妨眩醉翁。",
            "青鸟殷勤问消息，留髠灭烛许谁同。"
        ],
        "notes": "",
        "id": "9fba05bd27fa139f235341e8e79b1d59"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "何嘉会寺丞遣嫁侍儿袭明有诗次韵  其一",
        "preface": "",
        "paragraphs": [
            "鲁阳之戈倚半空，谁能一却日再中。",
            "惊回十二巫山雨，永隔三千弱水风。",
            "廋语尚传黄绢妇，多情好在紫髯翁。",
            "谪仙尚有杯中月，独舞婆娑醉影同。"
        ],
        "notes": "",
        "id": "c6624670fceedc2d5b1a0fadd1ed6153"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "何嘉会寺丞遣嫁侍儿袭明有诗次韵  其二",
        "preface": "",
        "paragraphs": [
            "哀蝉已逐梦云空，锦字参差在眼中。",
            "应似桃花贪结子，任教柳絮舞随风。",
            "留春不住无樊子，隔水遥看有杜翁。",
            "无那丁宁花鸟使，丁香偷结两心同。"
        ],
        "notes": "",
        "id": "4e4bdbb376ae02254f634664870db92e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "迎薫堂小集袭明用前韵再和  其一",
        "preface": "",
        "paragraphs": [
            "饮痛琼艘百柁空，参横斗挂月当中。",
            "不愁马上衣沾露，且看尊前帻堕风。",
            "未办清歌娱醉客，莫将强韵压衰翁。",
            "为欢冷淡君应笑，注瓦倾银一体同。"
        ],
        "notes": "",
        "id": "b7b504f7f2c02e69daa391d2f05efd12"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "迎薫堂小集袭明用前韵再和  其二",
        "preface": "",
        "paragraphs": [
            "绘出金盘放筯空，一时酣咏醉乡中。",
            "羽觞聚泛兰亭月，璆佩锵鸣阆苑风。",
            "颠倒白纶容老子，淋漓紫绮看仙翁。",
            "诗成快写鲛人室，万颗骊珠讶许同。"
        ],
        "notes": "",
        "id": "10f5fc32f6403f6f2684ddb887c4b2f9"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "何嘉会以侍儿归彭生小诗戏之",
        "preface": "",
        "paragraphs": [
            "浮苍宛宛两眉长，泻碧汪汪一鉴光。",
            "山海相逢非浪语，小孤明日嫁彭郎。"
        ],
        "notes": "",
        "id": "dba848287bf1a22bb1cc1d85ea523280"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "长乐寺二首  其一",
        "preface": "",
        "paragraphs": [
            "层梯倚天碧，细路连草莽。",
            "萧萧苍松门，税此林下鞅。",
            "轮囷老树姿，偃蹇怪石状。",
            "中有莲花台，迥出诸天上。",
            "空堂卧钟鼓，古佛暗龙象。",
            "飞泉漱石除，夜半发清响。",
            "云低雪浮浮，柳动春盎盎。",
            "超摇万里眼，更欲铲叠嶂。"
        ],
        "notes": "",
        "id": "9bca0e34e5f14a14cab16db0f20a16b2"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "长乐寺二首  其二",
        "preface": "",
        "paragraphs": [
            "万瓦冠松壁，千嶂锁云庄。",
            "故人置酒地，清夜灯烛张。",
            "破壁挂月阙，遗笙啸风廊。",
            "妖歌倾四座，醉卧锦瑟傍。",
            "寂寂花絮乱，匆匆莺燕忙。",
            "雍门已陈迹，余音空绕梁。",
            "我来久徘徊，惊呼首一昂。",
            "老僧独依然，对坐柏子香。"
        ],
        "notes": "",
        "id": "cfe5b605e25e2f8202b531a06a820f3a"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "志新遣介致书餽以巴源纸黄甘珠榄大栗鹅鲊枯虾为饷戏作长句为谢",
        "preface": "",
        "paragraphs": [
            "巴江新捣万谷皮，禇生粉面肤凝脂。",
            "故人千里持寄我，落笔宛宛天投霓。",
            "绨囊丹果十袭包，爆栗飞烬石火敲。",
            "红盐著树落青子，香雾噀手披黄苞。",
            "苍鹅无罪见葅醢，苦酒濯之光五采。",
            "虾跧久已成枯腊，咫尺波涛渺江海。",
            "客舍争席纷满前，馈羮不复五浆先。",
            "殷勤重饷有吾子，两夫担荷赪其肩。"
        ],
        "notes": "",
        "id": "b60ab4e290a143081b1d2a823b019555"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "蜀妇新寡从何纯中读左氏戏呈纯中",
        "preface": "",
        "paragraphs": [
            "麟经束高阁，掩卷有三叹。",
            "朱弦久零落，鸾胶续其断。",
            "英英左阿君，独唱音节缓。",
            "故是我辈人，吹箫得幽伴。",
            "先生拥绛纱，弟子褰素幔。",
            "一挥斵鼻斤，便举齐眉案。"
        ],
        "notes": "",
        "id": "39c1a86075756407727f1a1c3b5aee71"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "嘉会饮饯爱姬大恸而别",
        "preface": "",
        "paragraphs": [
            "小窗危坐若为情，曳杖穿云取次行。",
            "萧寺试来携手处，阳关已作断肠声。",
            "歌呼本自追曹相，恸哭那知见贾生。",
            "坐上谁人最愁绝，江州司马泪纵横。"
        ],
        "notes": "",
        "id": "75f500c5082e085afd573267388e894c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "游钟石寺问名寺之因缘老僧指门旁石如覆钟状赋诗一首邀何袭明登仕同赋",
        "preface": "",
        "paragraphs": [
            "月斧琢朣胧，团栾覆石钟。",
            "连络青云根，点注碧藓封。",
            "补天记女娲，移山诧愚公。",
            "当年偶遗漏，堕此草莽中。",
            "奇礓久沦蛰，化出金仙宫。",
            "老僧惯见之，笑视瓦砾同。",
            "砺角戏乌犍，迸火敲青童。",
            "摩挲问亡恙，千岁今一逢。",
            "堂堂张茂先，扣以蜀井桐。",
            "噌吰振林莽，叱吸万窍风。",
            "澒洞众壑满，吼彻九地通。",
            "狂奔窜幽魅，惊怒拔老龙。",
            "丰山霜露零，彭蠡波浪舂。",
            "一鸣固有待，寸筳那得攻。",
            "水曹笔五色，东序罗笙镛。",
            "辟易四坐倾，蹴蹋万马空。",
            "伟兹抱奇音，伴我窥灵踪。",
            "赋诗乃不如，露草号秋虫。"
        ],
        "notes": "",
        "id": "28a6ddeb20492d4c65ccabfffd3055ce"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "宜黄尉李集义遗书问安否小诗为谢",
        "preface": "",
        "paragraphs": [
            "三年著南冠，两见芳岁新。",
            "朝为虫蛇侣，暮与魑魅邻。",
            "行随木上坐，卧对竹夫人。",
            "独有金石交，不废风雨晨。",
            "书来一吊屈，我已屡厄陈。",
            "啧啧爨下桐，嗷嗷辙中燐。",
            "𫄠以朱丝绳，放之碧海津。",
            "穷途得重惠，肝胆久轮囷。"
        ],
        "notes": "",
        "id": "a6de7d42abd2086d1783f77244e75106"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "雪二首  其一",
        "preface": "",
        "paragraphs": [
            "岭云乱擘絮，簷雨收断线。",
            "箕神拥前驱，万瓦集微霰。",
            "玉峰忽崔嵬，炯若簪出弁。",
            "衣棱森欲起，眼缬醉复眩。",
            "属国卧餐毡，含糊不能咽。"
        ],
        "notes": "",
        "id": "f8e36f54bbc1cfe7510460e838c3a63c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "雪二首  其二",
        "preface": "",
        "paragraphs": [
            "喧豗凑六合，澒洞咽群籁。",
            "俄惊江海悬，坐觉虚空隘。",
            "包藏失地险，弥漫见天大。",
            "婵娟自一种，巧丽穷百态。",
            "独余古柏青，正色老不坏。"
        ],
        "notes": "",
        "id": "bcd1d5df0d161c62b0e37d38e0b21a6b"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "次韵王子钦上元感事三首  其一",
        "preface": "",
        "paragraphs": [
            "寒雨吹黄屋，胡星照紫宸。",
            "龙沙万里去，灯市七年春。",
            "感恋丹心折，悲吟白发新。",
            "孤臣卧江海，老泪满衣襟。"
        ],
        "notes": "",
        "id": "4b7a10444573c842e32f10ae65bbd930"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "次韵王子钦上元感事三首  其二",
        "preface": "",
        "paragraphs": [
            "金地三千界，珠宫十二楼。",
            "人行仙佛土，春满帝王州。",
            "邂逅群雄扰，消磨百战休。",
            "伤心歌舞地，锦缆起汀鸥。"
        ],
        "notes": "",
        "id": "a3c469f19050861e45c368cf6207fd5d"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "次韵王子钦上元感事三首  其三",
        "preface": "",
        "paragraphs": [
            "冰雪依春尽，云山发兴多。",
            "微吟愁独夜，小立伫斜河。",
            "社鼓村村急，樵音处处歌。",
            "呼僮扫月榭，不饮奈明何。"
        ],
        "notes": "",
        "id": "7728e8cd8da25a3abd64b27afffc4a71"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题硖江萧氏庵二首  其一",
        "preface": "",
        "paragraphs": [
            "雪屋清如洗，云崖翠作堆。",
            "破扉风自掩，败壁雨先颓。",
            "野色初还柳，林香尚有梅。",
            "沧江千万顷，一鸟镜中回。"
        ],
        "notes": "",
        "id": "583fdc96b1d6b6a2a36470551d35a31a"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题硖江萧氏庵二首  其二",
        "preface": "",
        "paragraphs": [
            "云逐归心乱，山随望眼賖。",
            "疏林欹晚照，浅溜咽春沙。",
            "客路三千过，僧窗一笑哗。",
            "此生安税驾，有地即为家。"
        ],
        "notes": "",
        "id": "0eda88e21559b4637794ac9570ab803e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "思贤堂萧君筑室江上馆李先之先之既没李伯纪其堂曰思贤云二首  其一",
        "preface": "",
        "paragraphs": [
            "扁榜银钩劲，褒题衮相尊。",
            "天边玉楼去，江上草堂存。",
            "蝇附俄千里，龙登有一门。",
            "萧郎传旧业，击水看溟鲲。"
        ],
        "notes": "",
        "id": "59f53434de7df55fb73f2d2b06ffafa1"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "思贤堂萧君筑室江上馆李先之先之既没李伯纪其堂曰思贤云二首  其二",
        "preface": "",
        "paragraphs": [
            "相国开藩日，抠衣放鹢时。",
            "碧油来弭节，彩笔坐题诗。",
            "有客皆如此，知君更不疑。",
            "相逢一笑喜，空恨十年迟。"
        ],
        "notes": "",
        "id": "5eebc85f82e01791aa2c3be47009978c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "宿善法寺二首  其一",
        "preface": "",
        "paragraphs": [
            "野寺知名久，归鞍试一寻。",
            "乱山迎晚眺，万木拱春临。",
            "逸想超神界，安禅见佛心。",
            "时参鼻端白，趺坐息深深。"
        ],
        "notes": "",
        "id": "a4222fed10602cdb83959df8dbaaa102"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "宿善法寺二首  其二",
        "preface": "",
        "paragraphs": [
            "雪涨春光动，云归暮坞深。",
            "岩栖尘不到，禅貌老难侵。",
            "野虎风生啸，哀猿月伴吟。",
            "荒鸡号五点，说尽落星心。"
        ],
        "notes": "",
        "id": "63df0799d8f5f5ddbe204c32f628838e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "再赋二首  其一",
        "preface": "",
        "paragraphs": [
            "水绕禅窗浄，香凝古殿深。",
            "读书不求解，酬古聊自斟。",
            "塔铃已无语，匣琴犹有心。",
            "独谣西阁夜，风满快哉襟。"
        ],
        "notes": "",
        "id": "ef77c752f769d45b8410757e47e8bbc1"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "再赋二首  其二",
        "preface": "",
        "paragraphs": [
            "爱竹门可款，命车壑初寻。",
            "乌啼春院静，人语夜堂深。",
            "鼠迹留僧钵，蜗涎换佛金。",
            "邻翁笑相命，春酌夜沈沈。"
        ],
        "notes": "",
        "id": "4e4e7d16a1000e4bf19a6db2823f7d34"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "天长寺",
        "preface": "",
        "paragraphs": [
            "江行萧家峡，路入天长寺。",
            "眈眈千步廊，植杖聊一愒。",
            "山对逐客愁，花溅寒食泪。",
            "提壶苦劝人，何物关汝事。"
        ],
        "notes": "",
        "id": "e42ae0a31c175dbaad9aebd423ac31fa"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "次韵王子钦雨中",
        "preface": "",
        "paragraphs": [
            "梦断行云去，诗成急雨催。",
            "霏霏嘘谷满，闪闪映空来。",
            "出岫非无意，为霖信有材。",
            "故园小桃李，昨夜一时开。"
        ],
        "notes": "",
        "id": "c5e5fca6bb23498aad7c9c0287128583"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "袭明登仕出示尊公家传留读数过抚卷太息赋小诗归之",
        "preface": "",
        "paragraphs": [
            "鼻祖有殊相，耳孙信多贤。",
            "阅世已黄壤，传家尚青毡。",
            "妙语今作者，生气犹凛然。",
            "便须勒苍珉，揭此宰树边。"
        ],
        "notes": "",
        "id": "225ad30c10874cd9c6c540eea29df140"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "再过天长寺二首  其一",
        "preface": "",
        "paragraphs": [
            "岩姿露天巧，地胜延隙光。",
            "鲸怒四海鬬，蜗跧一身藏。",
            "逃空真乐见，憩寂幽梦长。",
            "灯暗不复续，卧看月侵床。"
        ],
        "notes": "",
        "id": "f664a3732eeb78fa10f4b61733d0b588"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "再过天长寺二首  其二",
        "preface": "",
        "paragraphs": [
            "山立起平案，松偃卧枕冈。",
            "尚怜桃靥小，已见麦头昂。",
            "检事关兵气，逃禅入醉乡。",
            "平生江海兴，一棹付慈航。"
        ],
        "notes": "",
        "id": "8d1fd927d0f16754c3ae8476cc5e5bac"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "利见置酒燕超轩袭明赋诗次韵二首  其一",
        "preface": "",
        "paragraphs": [
            "杯行到手莫留残，忍听金钟吼夜阑。",
            "红雨乱飘花帽动，碧云吹断玉笙寒。",
            "破除孤闷千疴散，邂逅良图一笑欢。",
            "老去便须勤秉烛，对花浑似雾中看。"
        ],
        "notes": "",
        "id": "7ad3d740f16c22c69210c7feb2206788"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "利见置酒燕超轩袭明赋诗次韵二首  其二",
        "preface": "",
        "paragraphs": [
            "芋火鹑衣对懒残，铜瓶泣雨又更阑。",
            "枕流洗耳真堪笑，映雪看书且耐寒。",
            "共惜分襟能几日，直须把酒罄交欢。",
            "风流喜见佳公子，未信穷途白眼看。"
        ],
        "notes": "",
        "id": "1c707deaa34f90cb17283aa616596b98"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "分宜道中",
        "preface": "",
        "paragraphs": [
            "老牯挽犁泥没膝，剡剡青秧针水出。",
            "大麦登场小麦黄，桑柘叶大蚕满筐。",
            "猿鸟初呼聚俦侣，缫丝百箔闻好语。",
            "此时物色不可孤，劝君沽酒提壶卢。"
        ],
        "notes": "",
        "id": "ae8328027f61bc728bee24184a1ed3c3"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "宿袁州城外祥符观越日徙纠廨舍",
        "preface": "",
        "paragraphs": [
            "宜春客舍无一席，古观独眠不能夕。",
            "破屋飕飕人雨立，空林啧啧蛩夜绩。",
            "青袍白马郡督邮，晨门过我鸣前驺。",
            "不求五斗彭泽米，且卧百尺陈登楼。"
        ],
        "notes": "",
        "id": "a764b1c26ce585c4c7d3b2285fd76534"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "萍乡县",
        "preface": "",
        "paragraphs": [
            "云梦青邱蟠楚薮，萍实江边大如斗。",
            "故垒摧颓百战余，旧事传流千载后。",
            "青崖半裂苍兕吼，空陂突过黄狐走。",
            "山深日落少人行，寂寥鸣蜩嘒高柳。",
            "江湖一梦三年久，慰我漂零一杯酒。",
            "群盗须降汉赤眉，故侯办作秦黔首。"
        ],
        "notes": "",
        "id": "e385d9a1e0f37b0e04fc39cb09c75382"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "安仁县有大第一区官兵纵暴主人谷氏避不敢居三年矣县尹常馆过客于第中赋主人避地二首  其一",
        "preface": "",
        "paragraphs": [
            "主人避地卧荒村，道傍故宅今仍存。",
            "乌鸟呼风白日静，藤萝挂月苍烟昏。",
            "壁立削铁千步垣，客子不敢窥其门。",
            "一时胜事那能说，撞钟击鼓行金尊。"
        ],
        "notes": "",
        "id": "dad474fe6e792b77877b1e7364f49d7c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "安仁县有大第一区官兵纵暴主人谷氏避不敢居三年矣县尹常馆过客于第中赋主人避地二首  其二",
        "preface": "",
        "paragraphs": [
            "华榱翠桷刻蛟螭，蒿艾不翦与户齐。",
            "野鼠群行昼蹑壁，山鬼一脚夜撼扉。",
            "胡骑扫迹今已非，官兵纵暴来无时。",
            "千炷眈眈四壁立，主人避地何时归。"
        ],
        "notes": "",
        "id": "331f9d079f2aa0f77d03e37b44ad6b16"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "衡州灵泉寺观竞渡二首  其一",
        "preface": "",
        "paragraphs": [
            "喷雪怒相搏，投虹贯其中。",
            "张颐吓北客，拍手笑南公。",
            "固自轻一死，终然鬭两雄。",
            "踟蹰倚山阁，得失谩鸡虫。"
        ],
        "notes": "",
        "id": "588569d393c6e602799ece3c0a47a84d"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "衡州灵泉寺观竞渡二首  其二",
        "preface": "",
        "paragraphs": [
            "健捷两首虺，爬沙百足蚿。",
            "击水群鲸动，追风一鸟翩。",
            "壮心殊未已，怒臂欲无前。",
            "亦有旁观者，跟跗奋两肩。"
        ],
        "notes": "",
        "id": "d090724762114f581bebbc7ec198e292"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "落日投林去，低云贴水飞。",
            "江翻半嶂倒，帆健一风肥。",
            "酒重倾蛮榼，歌清绕妓衣。",
            "城南多胜事，何必阆中稀。"
        ],
        "notes": "",
        "id": "8c9a8af2fa80b37b347f42fac9f4dcbd"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "回雁峰",
        "preface": "",
        "paragraphs": [
            "三年践蛇虺，一命抵豺虎。",
            "悠悠故园心，万里崖峤阻。",
            "祝融方司南，巨岳镇全楚。",
            "沧波喷石壁，白日洒飞雨。",
            "寥寥苍梧帝，髯断泣二女。",
            "斓斑竹上泪，溅血今如许。",
            "沈文吊湘累，鱼葬得死所。",
            "寂寞千载魂，故物但角黍。",
            "吾生将安归，随此瘴江浦。",
            "逐臣正南游，倦鸟已北翥。",
            "放身秋崖上，万壑赴一睹。",
            "干戈浩茫茫，安得两翅羽。"
        ],
        "notes": "",
        "id": "93d4bc18a08196c7ced85c25e21743e9"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "愚溪",
        "preface": "",
        "paragraphs": [
            "群休眩鹿马，独觉辨渑淄。",
            "虫鸟岂知道，断尾畏为牺。",
            "草木讵有灵，卫足不如葵。",
            "智嚢樗里子，痴绝顾恺之。",
            "成坏系所遭，何必陋昨非。",
            "仪曹天下士，失身蹈危机。",
            "一斥卧江海，南冠系湘累。",
            "不思蛇起陆，便作鸟择栖。",
            "匿智以为愚，更欲名其溪。",
            "溪山清可厉，溪上碧相围。",
            "石底行翠虬，烟中抹修眉。",
            "一朝纩息定，白日断履綦。",
            "丛祠翳篁竹，秋风生网丝。",
            "凛凛望千载，避世真吾师。",
            "故物不可寻，山川尚华滋。",
            "永怀西州动，兴言北山移。",
            "欣然解其会，了了不复疑。",
            "独醒亦何事，誓将𫗦糟醨。",
            "举酒酹一觞，宛宛度两旗。",
            "蕉黄配丹荔，歌此迎神诗。"
        ],
        "notes": "",
        "id": "7df6ddb8dc6d26fc2de02233732afe79"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "礲岩",
        "preface": "",
        "paragraphs": [
            "日上千峰乱，风涵万壑秋。",
            "两崖折天罅，一水涨岩幽。",
            "绝岸飞桥过，寻源秉炬游。",
            "倚空翘翠葆，漱石走苍虬。",
            "老树搀天立，奔云接地流。",
            "壮怀开浩荡，病骨耸飕飗。",
            "皓首殊方去，清尊尽日留。",
            "无人与说似，胜事满南州。"
        ],
        "notes": "",
        "id": "fdceb1412db40fee920890d4cee411ba"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "礲岩寺",
        "preface": "",
        "paragraphs": [
            "千松夹道直，一水抱村流。",
            "清绝小丛林，绕舍竹修修。",
            "老僧惯见客，坏衲雪满头。",
            "野果折奇苞，畦蔬翦新柔。",
            "漂零五管去，邂逅一笑留。",
            "诗成写君壁，纪此梦中游。"
        ],
        "notes": "",
        "id": "b9aceac123b9b867a54c008030c3c9e7"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "灵泉寺",
        "preface": "",
        "paragraphs": [
            "窗户遥开紫翠间，小桥独立听潺潺。",
            "意谐独有清风共，兴尽聊随落照还。",
            "但见虚童蒙白帢，且无泷吏发骍颜。",
            "风花雨叶元无定，何必区区恋故山。"
        ],
        "notes": "",
        "id": "fbdef87711ee0de485b1ea44604255ab"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "次桂州二首  其一",
        "preface": "",
        "paragraphs": [
            "过岭逢人问象州，瘴烟如海蹴天浮。",
            "三闾逐客何将到，八桂宜人且少休。"
        ],
        "notes": "",
        "id": "e30149fc3ca3eb8cd72ff937339f7824"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "次桂州二首  其二",
        "preface": "",
        "paragraphs": [
            "江上烟云翠作堆，倚天青壁雁飞回。",
            "神州一望三千里，不是南迁肯独来。"
        ],
        "notes": "",
        "id": "f68d474c70d9450ae581d21e7ef0e2be"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "桂林山水奇丽妙绝天下柳子厚记訾家洲亭粗见其略余以六月六日度桂林岭欲更仆诣象属暑甚遂少留日从诸公于岩穴之下穹林巨壑近接阛阍之中远不过城𬮱之趾居高望远夸雄鬭丽殆不可状择其尤者以十诗记之名之曰桂林十咏 八桂堂",
        "preface": "",
        "paragraphs": [
            "橘中隐商颜，桑下荫羽葆。",
            "古人日已远，贵迹今未扫。",
            "英英八桂堂，屹立表众草。",
            "名随五柳传，寿待三松倒。",
            "南堂驻金莭，伏剑收蛮獠。",
            "𬳽𬳽立万马，猎猎卷千纛。",
            "元戎领客来，小摘羞涧藻。",
            "醉缬乱繁花，移来插晴昊。"
        ],
        "notes": "",
        "id": "8f6855546543d57eff47e7b999976728"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "桂林山水奇丽妙绝天下柳子厚记訾家洲亭粗见其略余以六月六日度桂林岭欲更仆诣象属暑甚遂少留日从诸公于岩穴之下穹林巨壑近接阛阍之中远不过城𬮱之趾居高望远夸雄鬭丽殆不可状择其尤者以十诗记之名之曰桂林十咏 七星岩",
        "preface": "",
        "paragraphs": [
            "十载污修门，簪槖侍帝垣。",
            "五云深莫窥，众星拱以繁。",
            "一坐牍背书，身落海上村。",
            "山川发余想，钟鼓眩昔闻。",
            "星图焕斗极，两两错地文。",
            "今日复何日，乘槎造天阍。",
            "日月起可挟，参井立能扪。",
            "谁当揭其柄，为我酌瀛尊。"
        ],
        "notes": "",
        "id": "662892bc4ba1a5af124428c80ddca16c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "桂林山水奇丽妙绝天下柳子厚记訾家洲亭粗见其略余以六月六日度桂林岭欲更仆诣象属暑甚遂少留日从诸公于岩穴之下穹林巨壑近接阛阍之中远不过城𬮱之趾居高望远夸雄鬭丽殆不可状择其尤者以十诗记之名之曰桂林十咏 栖霞洞",
        "preface": "",
        "paragraphs": [
            "飞仙巢三山，弱水环四溟。",
            "谁知黄茅岭，自有白玉京。",
            "独曳一枝筇，梯空上青冥。",
            "蟾飞堕八桂，石陨化七星。",
            "幽幽炬火然，异状不可名。",
            "垂天紫云盖，插地翠羽屏。",
            "已无俗士驾，上有迁客经。",
            "敢言居夷陋，妙绝冠平生。"
        ],
        "notes": "",
        "id": "f59edfdce05cbc3d750ccdbf0263d9e4"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "桂林山水奇丽妙绝天下柳子厚记訾家洲亭粗见其略余以六月六日度桂林岭欲更仆诣象属暑甚遂少留日从诸公于岩穴之下穹林巨壑近接阛阍之中远不过城𬮱之趾居高望远夸雄鬭丽殆不可状择其尤者以十诗记之名之曰桂林十咏 来风亭风洞在七星岩之下曾公岩之右大暑时有风出穴中泠然如冰雪被体不可久留旧有亭摧坏始撤而新之赵漕少隐置酒落其成名曰来风云",
        "preface": "",
        "paragraphs": [
            "万树张大伞，千嶂卧独龙。",
            "彤云竟天起，火坠九日红。",
            "投老落蛮峤，暍死愁吴侬。",
            "风流贵公子，一笑林下逢。",
            "苍崖折天罅，中有万里风。",
            "习习驾两腋，飘飘落琼宫。",
            "草木啸竽籁，涧谷酣笙镛。",
            "披我快哉襟，谁能辨雌雄。"
        ],
        "notes": "",
        "id": "80fa30ffb8dcb27a5e6e50d6c854995c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "桂林山水奇丽妙绝天下柳子厚记訾家洲亭粗见其略余以六月六日度桂林岭欲更仆诣象属暑甚遂少留日从诸公于岩穴之下穹林巨壑近接阛阍之中远不过城𬮱之趾居高望远夸雄鬭丽殆不可状择其尤者以十诗记之名之曰桂林十咏 龙隐岩",
        "preface": "",
        "paragraphs": [
            "跳波触石喧，古木抱崖拥。",
            "老蛟压泥蟠，一笑作潭洞。",
            "孤峰起崷崒，哀壑浩呼汹。",
            "腥风噤蛙淫，冻雨落毛氄。",
            "凛凛白昼寒，瘴髪立尽耸。",
            "旱气曛日黄，缩爪但阴拱。",
            "悠然四大海，歛此一毛孔。",
            "安得化为霖，蕙叶有光宠。"
        ],
        "notes": "",
        "id": "c4652ceda6365c9c41a73a829954e881"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "桂林山水奇丽妙绝天下柳子厚记訾家洲亭粗见其略余以六月六日度桂林岭欲更仆诣象属暑甚遂少留日从诸公于岩穴之下穹林巨壑近接阛阍之中远不过城𬮱之趾居高望远夸雄鬭丽殆不可状择其尤者以十诗记之名之曰桂林十咏 曾公岩曾子宣丞相元丰中守桂林游七星山始见此洞芟薙草莽平坦方广可容数百人悉布砖甓之入洞十余步有涧水横其前不可涉公梁石为桥以便游者号曾公岩",
        "preface": "",
        "paragraphs": [
            "群峰依天立，万马屹不动。",
            "风欹紫玉珂，雨暗青丝鞚。",
            "相君千里目，渺渺孤鸿送。",
            "披云觑天巧，凿翠出岩洞。",
            "中空贯长虹，侧立剖大瓮。",
            "宛宛卧石梁，欲起时地控。",
            "玉棺已上天，甘棠有遗诵。",
            "独余涧底泉，时与幽人共。"
        ],
        "notes": "",
        "id": "45e16337220979daa6d2f4c413dc716e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "雉山岩昔有僧结庵此山中诵法华经野雉日一集听之至终卷乃去率以为常忽数日不至山下有妇人产子腰脇间余雉毛数寸寺有石纪其事",
        "preface": "",
        "paragraphs": [
            "顽石解首肯，老松闻肘回。",
            "野鸟集隅坐，听法时一来。",
            "山僧古佛徒，一龛寄岩隈。",
            "哀此堕卵状，点砾妙夺胎。",
            "休去复歇去，呱呱见啼孩。",
            "独此腹脇余，斑斑尚毰毸。",
            "精通日月贯，义动金石开。",
            "异事垂千年，仆碑卧苍苔。"
        ],
        "notes": "",
        "id": "d0c105241a3393d6d900538e6c417ae5"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "雉山岩昔有僧结庵此山中诵法华经野雉日一集听之至终卷乃去率以为常忽数日不至山下有妇人产子腰脇间余雉毛数寸寺有石纪其事 永宁寺佛阁五代末马氏据有荆广时其子賨所营也阅二百年壮丽如故有画像存焉状貌魁梧称其阁云",
        "preface": "",
        "paragraphs": [
            "一念去来想，万象起灭境。",
            "方寸有所营，可与天地永。",
            "五季日寻戈，四海环沸鼎。",
            "炎方一旅平，烽冷夜彻警。",
            "梯空出高营，飞阁冠五岭。",
            "照耀人天上，变灭弹指顷。",
            "故物二百年，虎死尚炳炳。",
            "小立梯层阑，乌鸟聚落景。"
        ],
        "notes": "",
        "id": "1287cd6b9e95398c4bbc97d573ee99cf"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "雉山岩昔有僧结庵此山中诵法华经野雉日一集听之至终卷乃去率以为常忽数日不至山下有妇人产子腰脇间余雉毛数寸寺有石纪其事 西山超然亭",
        "preface": "",
        "paragraphs": [
            "庞区翳榛莽，地瘴藏百怪。",
            "西山何轩轩，拔脚风尘外。",
            "中萦一线蟠，侧立两壁对。",
            "旁连九疑高，远控三湘大。",
            "孤亭坐林杪，俯见飞鸟背。",
            "号弓泣二女，御魅窜四罪。",
            "谁去窘拘囚，故自脱天械。",
            "飘飘思凌云，万里风雨会。"
        ],
        "notes": "",
        "id": "e89e30d5248a14c7e64794a49396ce2b"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "雉山岩昔有僧结庵此山中诵法华经野雉日一集听之至终卷乃去率以为常忽数日不至山下有妇人产子腰脇间余雉毛数寸寺有石纪其事 虞氏隐居雷守虞沇避地桂林结茅江上万山环立二水交流游客过其下皆有忘归与卜邻之意",
        "preface": "",
        "paragraphs": [
            "山色洗眼青，遥见紫翠重。",
            "江光照肌白，𫖃作冰雪容。",
            "问谁三间茅，散我九节筇。",
            "江声过席上，山影落杯中。",
            "主人乐忘归，卧听鼓角雄。",
            "检点屐齿痕，斓斑尚苔封。",
            "寂寂春萝月，萧萧秋桂风。",
            "何日赋归来，庭柯抚孤松。"
        ],
        "notes": "",
        "id": "e9cbf1540ad3df4607916887d331e460"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "翠屏洞二首  其一",
        "preface": "",
        "paragraphs": [
            "团𪢮千嶂抱，窈窕一屏开。",
            "翠黛愁将敛，乌云睡作堆。",
            "倚松真漫尔，藉草亦悠哉。",
            "更有阳台雨，朝朝暮暮来。"
        ],
        "notes": "",
        "id": "4942a46a222bbafddf69954a3d58e5ab"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "翠屏洞二首  其二",
        "preface": "",
        "paragraphs": [
            "千仞欝嵯峨，纤纤翠错磨。",
            "雾鬟𥮾碧玉，风幔卷青罗。",
            "鹊喜窥人语，莺娇倚树歌。",
            "江花红湿处，彷像袜凌波。"
        ],
        "notes": "",
        "id": "d78d1a6ccb96af4568e1dda6905d4eb6"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "饮修仁茶",
        "preface": "",
        "paragraphs": [
            "烟云吐长崖，风雨暗古县。",
            "竹舆赪两肩，弛担息微倦。",
            "茗饮初一尝，老父有芹献。",
            "幽姿绝媚妩，著齿得瞑眩。",
            "昏昏嗜睡翁，唤起风洒面。",
            "亦有不平心，尽从毛孔散。"
        ],
        "notes": "",
        "id": "e82dcda6e0c5c795c14dcb8e36c4ccd5"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "九日次献花铺",
        "preface": "",
        "paragraphs": [
            "古路三叉口，青裙两髻丫。",
            "更无陶令菊，空想卫公花。",
            "破屋堆黄叶，清江缭白沙。",
            "殷勤邀一醉，蜑酒压梨楂。"
        ],
        "notes": "",
        "id": "7853c77cfcae10830339a3d5f3f6a7b1"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "入象州界",
        "preface": "",
        "paragraphs": [
            "须贾之罪发可数，张仪之辨舌空存。",
            "以身藏怨今如此，不死投荒感上恩。",
            "殊俗若为投缓急，故交何处问寒温。",
            "多情鸟鹊真幽伴，莫遣张罗翟尉门。"
        ],
        "notes": "",
        "id": "5aeefcdbadd69dd7b064c4f6e6e7f306"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "到象州寓行衙太守陈容德携酒见过二首  其一",
        "preface": "",
        "paragraphs": [
            "万里南来亦偶然，一杯相属岂非天。",
            "直从尺五城南社，行尽潮南阳路八千。",
            "三夜故人应入梦，五浆客舍有谁先。",
            "使君遥簇花间马，欲伴愁人到酒边。"
        ],
        "notes": "",
        "id": "2725e75510efbbed771d9196bbf1c67f"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "到象州寓行衙太守陈容德携酒见过二首  其二",
        "preface": "",
        "paragraphs": [
            "饤坐黄甘噀手香，堆盘丹荔照人光。",
            "莫辞蜑酒一尊赤，会压瘴茅千里黄。",
            "未省谗言遭薏苡，直将空腹傲槟榔。",
            "酒醒梦觉知何处，树影参差月满廊。"
        ],
        "notes": "",
        "id": "ae678cd6685cbdfb2d1474fd469ecfea"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "南山寺二首  其一",
        "preface": "",
        "paragraphs": [
            "千丈云根荫此邦，沈沈寒影卧秋江。",
            "潭空映日苍虬动，烟煖翘沙白鹭双。",
            "梦觉滩声喧客枕，吟余竹色满僧窗。",
            "诗成绝叫层楼上，听我洪钟万石撞。"
        ],
        "notes": "",
        "id": "8aee0530264de8f5021a48cecb22cb61"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "南山寺二首  其二",
        "preface": "",
        "paragraphs": [
            "安心是药本非禅，遇胜欣随意所便。",
            "嚼蕊拈花身老矣，穿云涉水思茫然。",
            "行逢酒伴操觚去，倦憩僧窗借榻眠。",
            "寄语桃源问津者，人中今是地行仙。"
        ],
        "notes": "",
        "id": "6fa65dea631ac9aece1a321f291f94fa"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "象州行衙井泉甘冷太守而下皆饮此井",
        "preface": "",
        "paragraphs": [
            "鸡号更五点，众星尚煌煌。",
            "残烛半吞吐，宿酒疑在亡。",
            "碧井阴修梧，林疏月汪汪。",
            "峤南瘴疠地，饮此冰玉光。",
            "晨瓶出雪乳，一漱病齿凉。",
            "众汲欲尽及，匏尊得细尝。"
        ],
        "notes": "",
        "id": "a93f350fdc9690850ad5619d4b4943c2"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题象守坐啸堂",
        "preface": "",
        "paragraphs": [
            "治国如烹鲜，驭民如牧羊。",
            "薫狐芦自焚，投鼠器必伤。",
            "曹侯百世师，狱市寄全齐。",
            "天下本无事，庸人勿扰之。",
            "危机蹈潜弩，恶吏冠虓虎。",
            "飞走岂不高，摇足堕网罟。",
            "使君古太邱，妙割无全牛。",
            "班春千骑晓，长啸万壑秋。",
            "棠阴日转午，风簷翠交舞。",
            "问道舍盖公，诵诗选何武。",
            "渭水占熊罴，万里笞羌夷。",
            "试磨南山石，更草中兴碑。"
        ],
        "notes": "",
        "id": "464999d306b8ac3e29724dfbd7ffb90e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "别象州陈守容德",
        "preface": "",
        "paragraphs": [
            "三年客殊方，荣悴不堪说。",
            "迢迢家万里，奄奄命一发。",
            "使君古丈夫，兴哀在缧絏。",
            "平生风马牛，旧职比鹣蹷。",
            "欣然一笑粲，彼此百忧结。",
            "皇恩下天扉，泪泣孤臣血。",
            "行厨洗玉盘，载酒助欢悦。",
            "庖珍问五鲭，饼字炊十裂。",
            "徙突今未黔，班草永一诀。",
            "何须更秉烛，端是梦中别。"
        ],
        "notes": "",
        "id": "39e9e46fb39e9a18226290813b1416b9"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "雉山寺青罗阁",
        "preface": "",
        "paragraphs": [
            "蛮村避谤三年过，野寺寻僧半日闲。",
            "小槛吹香花漠漠，断崖漱碧水潺潺。",
            "桄榔叶底秋声满，柏子烟中午梦还。",
            "便拟买舟随钓叟，一蓑烟雨系沧湾。"
        ],
        "notes": "",
        "id": "f8c9306ed6ca0519ad021e5064fbd906"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "蒙亭二首  其一",
        "preface": "",
        "paragraphs": [
            "小筑三间足，雄包万象并。",
            "遥波通极浦，落日抱孤城。",
            "小语千岩应，长歌百蛰惊。",
            "坐看衣屦上，漠漠晚云生。"
        ],
        "notes": "",
        "id": "7f0cd04d9db530b329816075593001eb"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "蒙亭二首  其二",
        "preface": "",
        "paragraphs": [
            "落拓诗酒伴，疏慵粥饭僧。",
            "荡胸闲远抱，拄颊见高棱。",
            "鸟倦犹闻语，蛟寒正可罾。",
            "一区如可卜，吾不愧陈登。"
        ],
        "notes": "",
        "id": "f84bdce3dc28a1ee804fb19bbe4885f1"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "七星观",
        "preface": "",
        "paragraphs": [
            "丘壑心犹在，筋骸老可憎。",
            "倚筇欣小愒，躧履看先登。",
            "神马何须驾，尻舆本自兴。",
            "九关通一路，欲蹑岭云升。"
        ],
        "notes": "",
        "id": "42983e2b66b7199d0a5bc29a04fc7263"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "发桂林刘帅立道同诸司出饯于甘棠渡口二首  其一",
        "preface": "",
        "paragraphs": [
            "行尽海北天，笑指湘南路。",
            "使君载酒醪，拥节东城驻。",
            "前驱千纛直，纵猎万人呼。",
            "尘流翳白日，十里映黄雾。",
            "何人揖迎我，一苇横江渡。",
            "渺渺倦鸦翻，相随归薄暮。"
        ],
        "notes": "",
        "id": "f03035de87b875f340661499cdf01bf5"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "发桂林刘帅立道同诸司出饯于甘棠渡口二首  其二",
        "preface": "",
        "paragraphs": [
            "汹汹万号窍，飓风吹海浑。",
            "冥冥蔽一天，瘴云埋日昏。",
            "南荒底日所，黄苇三家村。",
            "谁云花解笑，但有鸟能言。",
            "缪恩解南冠，归路首北辕。",
            "酒行可以起，稚子候柴门。"
        ],
        "notes": "",
        "id": "e5c210a9ce628e49e20dd7b981b703ff"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "北归过永永守赵君宰置酒万石亭",
        "preface": "",
        "paragraphs": [
            "三湘陌上逐臣归，万石亭中送客时。",
            "拄杖披榛行莽苍，汲泉磨藓看魁奇。",
            "天倾五色遗娲补，谷变千年出岘碑。",
            "何似溪边小桃李，向人膏面出风姿。"
        ],
        "notes": "",
        "id": "8b39ae80e9a21d07aa82aaa62dbc8294"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "皇妃岭",
        "preface": "",
        "paragraphs": [
            "濯濯漱壑泉，岩岩依天石。",
            "扶藜上秋空，一缕挂绝壁。",
            "胡为乘此险，登临风雨夕。",
            "千金戒垂堂，尊驭且莫叱。"
        ],
        "notes": "",
        "id": "8094d1af9dfd146b16a0accce9b5b3d6"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "过衡州馆于郡斋时太守裴梦贶督役于城上",
        "preface": "",
        "paragraphs": [
            "万锸风雨集，三令霜雪严。",
            "适发半闾左，雅舂亦髠钳。",
            "大事难虑始，掇龟宁复占。",
            "君看执扑者，端是邑中黔。"
        ],
        "notes": "",
        "id": "c5a1cebe9fc29e503ce85253aac38b00"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "宜春台呈太守陈次明",
        "preface": "",
        "paragraphs": [
            "闻说宜春好，层台试一登。",
            "陇泉悲瑟瑟，松雪见层层。",
            "孤绝烟中寺，微茫树下僧。",
            "诗工传写妙，不数画师能。"
        ],
        "notes": "",
        "id": "039659c6cfc8347a709c472ceabe476c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "西斋",
        "preface": "",
        "paragraphs": [
            "二江戎马后，宜春独称雄。",
            "重垣抱金柅，巨堑疏玉虹。",
            "使君师齐相，佳处在酒中。",
            "百觚倒春醸，洗尽疮痍空。",
            "西斋置一榻，时有客子从。",
            "我来属无事，新脱楚市舂。",
            "伴值呼浩然，惊座得孟公。",
            "欹眠看衙集，鼍鼓鸣逢逢。"
        ],
        "notes": "",
        "id": "e52c72502a84b0c4cce895b4cf7c6df0"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "再过曹山示如老",
        "preface": "",
        "paragraphs": [
            "不羡鹏飞运，聊随雁北还。",
            "扪天上何岭，犯雪过曹山。",
            "偶到万里去，重来一梦间。",
            "观河见如旧，双鬓自斓斑。"
        ],
        "notes": "",
        "id": "7782299bfecfae709fb4ae3265f9f763"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "故侍御邹公抱节亭",
        "preface": "",
        "paragraphs": [
            "一邱黄壤卧龙泉，光气轮囷夜斗边。",
            "长吏青毡无旧物，拾遗华屋有修椽。",
            "鳯麟毛骨皆如此，水石风流尚宛然。",
            "亭下不生闲草木，箨龙无数欲参天。"
        ],
        "notes": "",
        "id": "89d6988a5f285f8ddbe804de27d48f63"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "邹志新追路至甬桥有买田之约三衢道中作诗寄之",
        "preface": "",
        "paragraphs": [
            "首路冰雪严，过家梅柳动。",
            "故人一笑隔，千里劳远梦。",
            "夫君具眼只，阅世妙百中。",
            "嗜好和酸醎，不与俗人共。",
            "我老卧瘴氛，摧挠谗夫众。",
            "败履谁见收，乘槎子宜从。",
            "归袖风中翻，翩若孤云纵。",
            "殷勤三日别，折柳天下送。",
            "那知汉网疏，欲问周鼎重。",
            "江臯两牛鸣，塞垒万弦控。",
            "终当受一廛，竟欲邻二仲。",
            "请师樊迟圃，共抱汉阴瓮。"
        ],
        "notes": "",
        "id": "aae6b699856636151a3f7e5d1e9419e9"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "送王循道赴省试四首  其一",
        "preface": "",
        "paragraphs": [
            "龙扰已可屠，瓠坚今可攻。",
            "不辞千金费，莫计五石容。",
            "藏器古有待，用大难为工。",
            "平生不龟手，伫此一战封。"
        ],
        "notes": "",
        "id": "1aac3d8c03c7a1970da34fc56d4707c2"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "送王循道赴省试四首  其二",
        "preface": "",
        "paragraphs": [
            "千金市骏骨，想像不可逢。",
            "安知辕轭下，磈礧卧肉騣。",
            "天廐四十万，一洗凡马空。",
            "叶公莫惊走，始信真有龙。"
        ],
        "notes": "",
        "id": "e03d7ceae607b54da97832038b134c1c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "送王循道赴省试四首  其三",
        "preface": "",
        "paragraphs": [
            "秦俗自击缶，齐人善吹竽。",
            "宁闻牛角鬬，莫奏鳯将雏。",
            "独唱谁能晓，弥天和欲无。",
            "中郎非俚耳，为斵爨中枯。"
        ],
        "notes": "",
        "id": "b5b690e97b1bf5b4761db62163101ad5"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "送王循道赴省试四首  其四",
        "preface": "",
        "paragraphs": [
            "殖绰拜勇爵，儒冠堪溺中。",
            "可怜毛锥子，𫍢𫍢尚争雄。",
            "夫君口击赋，陈言贱雕虫。",
            "行以立谈间，可折万里冲。"
        ],
        "notes": "",
        "id": "149f9be076262a5e62bbd7bbd5805ecf"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "过臻阇黎三首  其一",
        "preface": "",
        "paragraphs": [
            "龟肌鹤瘦老臞仙，坏衲穿空雪满颠。",
            "无数岩花开自落，青山相对独依然。"
        ],
        "notes": "",
        "id": "5d574d6ef3b2c4a30a87b4638d813924"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "过臻阇黎三首  其二",
        "preface": "",
        "paragraphs": [
            "髯龙远舍立疏疏，白甲苍皮十抱余。",
            "当日青青折钗股，如今老结已传车。"
        ],
        "notes": "",
        "id": "0b313f65624f28500ae6333bf97ababa"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "过臻阇黎三首  其三",
        "preface": "",
        "paragraphs": [
            "莫便将心到处安，小窗趺坐两蒲团。",
            "芋魁半熟通红火，鼻涕垂颐对懒残。"
        ],
        "notes": "",
        "id": "0d13e3f449511c96d70b6b0b220bf3b7"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "送智海上人二首  其一",
        "preface": "",
        "paragraphs": [
            "大师兴趣在江湖，拄杖扶行稳当车。",
            "苦要诗翁谈生活，穿云涉水到西徐。"
        ],
        "notes": "",
        "id": "1915ac7ecb3409442b8b5b5505e34f76"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "送智海上人二首  其二",
        "preface": "",
        "paragraphs": [
            "折鼎支砖石半欹，拾薪乞米为朝饥。",
            "昏昏一点炊烟里，见我邯郸梦觉时。"
        ],
        "notes": "",
        "id": "bf0c1a07d1c9b51c8aa4d3b274bfad20"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "马迹上冢遇大风雨书僧壁二首  其一",
        "preface": "",
        "paragraphs": [
            "松竹骚骚绕舍鸣，沙头一夜连雨明。",
            "冲泥裹饭浇新冢，野哭干霄共一声。"
        ],
        "notes": "",
        "id": "8781e20407f9ff7378059971528925ba"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "马迹上冢遇大风雨书僧壁二首  其二",
        "preface": "",
        "paragraphs": [
            "白帢排肩上冢归，饥乌攫肉纸钱飞。",
            "东家已改清明节，一点炊烟上翠微。"
        ],
        "notes": "",
        "id": "1102f5a0af38cc67cb71ebffe36be804"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "示相者",
        "preface": "",
        "paragraphs": [
            "汉嬖宁闻通饿死，舂黥自说布当刑。",
            "侯王将相元无种，试向人奴觅卫青。"
        ],
        "notes": "",
        "id": "231955a284682386c1111f5e997a6a23"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "某靖国中与时发同寓郡庠潜心之北窗凡三年而别别后三十五年复相遇于荆溪颐山之下苍颜白髪互相惊叹追数一时同舍生在鬼录者十八九独两翁无恙耳方筑室山中以老焉将与时发杖屦往来如杜子美所谓两老者迺赋诗而以为之先",
        "preface": "",
        "paragraphs": [
            "簪盍尽晨夜，裾连讲肆朝。",
            "昂霄初一睹，历块已先超。",
            "竟卧盐辎老，终遗爨鼎焦。",
            "月分千里共，波折两萍漂。",
            "卷地边尘合，弥天刼火烧。",
            "途穷歌兕虎，巢毁赋鹪鹩。",
            "稚子开三径，先生守一瓢。",
            "但空囊似腹，莫折磬如腰。",
            "帻堕樵风过，袍斑钓雪饶。",
            "蜗盘怜角缩，鼠黠看须摇。",
            "凫雁吾何筭，松筠子后凋。",
            "共怜身独在，相视意俱消。",
            "负衅投炎海，全生托圣朝。",
            "那知龟是鼈，已见鹏如雕。",
            "楚玉号三献，尧云焕九霄。",
            "啼乌占夜喜，归马弄风骄。",
            "便杀鸡为黍，休寻鹿覆蕉。",
            "并邻如可卜，半道不须邀。",
            "汲井浇桑本，携鉏莳药苗。",
            "千端身外事，一噱醉中嚣。",
            "蚁泛莲垂叶，鱼烹柳贯条。",
            "往来成二老，随分各逍遥。"
        ],
        "notes": "",
        "id": "b0a2ecb732a0c55bdda320dea5cf649f"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "次韵王次之龙图六绝  其一",
        "preface": "",
        "paragraphs": [
            "拨雪披云粥面浓，三杯困卧北窗风。",
            "悠然一梦南柯去，千骑靴刀帕首红。"
        ],
        "notes": "",
        "id": "fa00dd81359a4c8f9b850faac7b47603"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "次韵王次之龙图六绝  其二",
        "preface": "",
        "paragraphs": [
            "蕨芽载土笋牙丛，青子森森褪小红。",
            "与物无情吾老矣，如今休恨五更风。"
        ],
        "notes": "",
        "id": "d1f5d92b5c771214eef5b6bdd8d73adf"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "次韵王次之龙图六绝  其三",
        "preface": "",
        "paragraphs": [
            "青梅著子欲生仁，始见新红触眼新。",
            "李径桃蹊俱扫地，一枝独自古时春。"
        ],
        "notes": "",
        "id": "1baa8009cbfac12123f66daeb3db8942"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "次韵王次之龙图六绝  其四",
        "preface": "",
        "paragraphs": [
            "一种奇葩绝众芳，朅来当户见鉏伤。",
            "犹看纫作幽人佩，独步修门擅国香。"
        ],
        "notes": "",
        "id": "dfa878939dadebcbe83f5e91c1e5e3c9"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "次韵王次之龙图六绝  其五",
        "preface": "",
        "paragraphs": [
            "老去伤春只自嗟，追寻陈迹问京华。",
            "更搔短发西南望，病眼昏昏泪渺花。"
        ],
        "notes": "",
        "id": "89ab9ae9504669d1d9e462c555bbc7ca"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "次韵王次之龙图六绝  其六",
        "preface": "",
        "paragraphs": [
            "柔桑采采树头稀，蚕妇携笼陌上归。",
            "县吏催钱星火急，只将败壁倚空机。"
        ],
        "notes": "",
        "id": "0ccf22387508af3679f7274dcb6177dc"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "诗示天宁晤老二首  其一",
        "preface": "",
        "paragraphs": [
            "锡号延春阁，知名四十年。",
            "向来香一瓣，恭为佛佗禅。",
            "雾沐山藏豹，风餐叶翳蝉。",
            "寥寥千佛后，又见一灯传。"
        ],
        "notes": "",
        "id": "a3e31b4993916796522ba917ae90d934"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "诗示天宁晤老二首  其二",
        "preface": "",
        "paragraphs": [
            "有地逃铜马，无心待玉鱼。",
            "牛眠今可矣，龙耳欲何如。",
            "荷锸千岩去，连辘十日余。",
            "殷勤古松下，为剖瓮中书。"
        ],
        "notes": "",
        "id": "cb6fb79bd4b6450c7cb1baa71d9d35d8"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "次韵德发驱虎",
        "preface": "",
        "paragraphs": [
            "三窟憎狡兔，两端忌首鼠。",
            "含糊有前却，遗患在养虎。",
            "操刀贵能断，坐见皮寝处。",
            "应须下车搏，不待探穴取。",
            "恢恢天漏网，汹汹国破斧。",
            "惊呼咤万口，走避空一府。",
            "长围起伏虚，尺箠下戛敔。",
            "迷行出汉圏，送死入郑圃。",
            "大彘保尻领，童儿聚俦侣。",
            "枯颅归阁束，败鞟实庭旅。",
            "宁堪裹马革，但恐污牛弩。",
            "三患古所害，一死谁贳汝。",
            "绿林啸亡命，首祸自吕母。",
            "师行费千金，城坏堕百堵。",
            "踞鞞体欲消，嚢笏颊谁拄。",
            "要先群鲸戮，未快一虎去。"
        ],
        "notes": "",
        "id": "06a30dd513d0f5f93b86c396e65e5969"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "读沈德润诗卷",
        "preface": "",
        "paragraphs": [
            "系马门前柳，投鞭息吾驾。",
            "青林合扶疏，木杪抗风榭。",
            "沈郎天骨清，众垤立嵩华。",
            "闭阁卧读书，一榻过僧夏。",
            "尤工五字律，句法窥鲍谢。",
            "无穷真炙輠，有味乃食蔗。",
            "我老复何为，齿髪日夜化。",
            "寅缘苇间见，拊髀起一咤。",
            "悬知掷地响，自欲补天罅。",
            "坐令长安楮，顿起千金价。"
        ],
        "notes": "",
        "id": "a48e10a9404af8dc3f278c6e06833e38"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "读王季恭诗卷小诗为谢二首  其一",
        "preface": "",
        "paragraphs": [
            "潜泉不到一周星，膝上郎君得我惊。",
            "大府潭潭真老相，长淮滚滚旧家声。",
            "渥洼随地须千里，穷发垂天伫一鸣。",
            "莫遣画蛇安两足，宫袍赐锦待先成。"
        ],
        "notes": "",
        "id": "d37219bdc50eec2e67723875df643618"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "读王季恭诗卷小诗为谢二首  其二",
        "preface": "",
        "paragraphs": [
            "金钟吼彻晓霜清，瓦釡如雷不敢鸣。",
            "欲识呼卢真彦道，试吟石鼎调弥明。",
            "牙籖万轴撑膓满，金检千篇唾手成。",
            "堪笑韩公太多可，浪传侯喜有诗声。"
        ],
        "notes": "",
        "id": "d626c1be1dc6fefe12df54f69ccef0d6"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "寄题钱申仲漆堂隐居四首 望云亭",
        "preface": "",
        "paragraphs": [
            "昔年隐君子，共修地下文。",
            "王官竟不返，幸树十里春。",
            "哀哉抱长思，恸哭苍山根。",
            "肠回日万周，系此三尺坟。",
            "伤心閟黄壤，矫首望白云。",
            "云去无处所，泪湿冢前麟。"
        ],
        "notes": "",
        "id": "b7a9712f10911ff9753d13a059ba23b2"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "寄题钱申仲漆堂隐居四首 芳美亭",
        "preface": "",
        "paragraphs": [
            "离离陌上花，春到锦营中。",
            "上冢千骑出，竟天晚旌红。",
            "故园已陈迹，风流余此翁。",
            "渺渺山间曲，披披烟雨丛。",
            "种桃今著花，千岩贮春风。",
            "锦绣裹山谷，遗民悲故宫。"
        ],
        "notes": "",
        "id": "36461c11df6d908af9ffc992a889c284"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "寄题钱申仲漆堂隐居四首 遂初亭",
        "preface": "",
        "paragraphs": [
            "行有叱驭难，坐有垂堂畏。",
            "莫驱九折险，轻用千金贵。",
            "为贫聊尔尔，兴尽我辄逝。",
            "平生慕朱游，肯污薛宣吏。",
            "清晓拄笏坐，西山有佳气。",
            "一笑食蛤蜊，宁复知许事。"
        ],
        "notes": "",
        "id": "c5020610bfe0b8f09b4fc92a62c30ca3"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "寄题钱申仲漆堂隐居四首 通慧亭",
        "preface": "",
        "paragraphs": [
            "硗硗锡为骨，瘦脊盘九龙。",
            "中涵千斛乳，连络万窍通。",
            "漆堂枕其股，飘饮迺不供。",
            "诗翁亏天巧，妙契卓锡工。",
            "青林破苍玉，碧井卧白虹。",
            "他年一杯酒，配食桑苎翁。"
        ],
        "notes": "",
        "id": "c6a3a4a8394d7bfb6044b369a7b9c964"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "寄题胡茂老枢密横山堂",
        "preface": "",
        "paragraphs": [
            "古县水山国，万室蟠其中。",
            "环成千嶂合，并合不泉通。",
            "我公擅一壑，曾云生荡胸。",
            "放神八极外，坐驾两腋风。",
            "峨峨十二环，半出帘幕重。",
            "修眉画新就，一抹翠扫空。",
            "欣对惬平生，似为悦已容。",
            "百金置酒地，窗户浮青红。",
            "高陵拄笏见，采菊篱下逢。",
            "坡陀迳千丈，横绝垂天雄。",
            "日丽莺谷晚，沙喧燕泥融。",
            "悠然命巾车，往往载客从。",
            "大句琢天巧，朱弦奏三终。",
            "溪山久寂寥，高辞擅无穷。",
            "天王驾群英，长辔系九戎。",
            "安知横山下，一榻似老龙。",
            "功名方鼎来，龟祥兆飞熊。",
            "勒石诵中兴，浯台两穹崇。",
            "西州归谢傅，东海表太公。",
            "千年丁令威，骑鹤还故宫。"
        ],
        "notes": "",
        "id": "60dbf5108ce66806636f26da5916d0c1"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "次韵向伯恭侍郎致政归临江",
        "preface": "",
        "paragraphs": [
            "六龙暴鬛海生尘，霖雨方资命世材。",
            "此去谢公须强起，谁令陶令赋归来。",
            "追怀玉笋三年别，指点芗林一笑开。",
            "大舸横江日千里，凭谁倒曳九牛回。"
        ],
        "notes": "",
        "id": "4189a029330a3f9c165e3e1cffc1e3c9"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "湖州道中四首 望道场山塔 其一",
        "preface": "",
        "paragraphs": [
            "碧玉旋螺插暮烟，遥看桂子落僧前。",
            "试寻白水田头路，一苇横江浪接天。"
        ],
        "notes": "",
        "id": "cc4e3221b0a736f0826afe75941a1884"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "湖州道中四首 望道场山塔 其二",
        "preface": "",
        "paragraphs": [
            "萧寺知名四十年，身投笼槛到无缘。",
            "行人指点松间路，正在孤云落照边。"
        ],
        "notes": "",
        "id": "61a15a3f28688d534a72915659bf0a72"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "湖州道中四首 早发下若",
        "preface": "",
        "paragraphs": [
            "宿雨乍收山气敛，清风欲发曙光寒。",
            "纷纷鸟动行人起，百尺浮图水底看。"
        ],
        "notes": "",
        "id": "45e5e35b6f39d683a40f6f1b98c4b46c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "湖州道中四首 东山",
        "preface": "",
        "paragraphs": [
            "千章古木翳山根，谁与山僧共寂寥。",
            "珍重庭松寒不死，苍皮老干雪齐腰。"
        ],
        "notes": "",
        "id": "236cfe015fd7309447a54fc211178013"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "湖州道中四首 横山堂 其一",
        "preface": "",
        "paragraphs": [
            "波间指点见青红，雪脊嶒棱倚半空。",
            "幻出生绡三万幅，游人浑在画图中。"
        ],
        "notes": "",
        "id": "e7fb1407f3702a692ceece0b57a8d142"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "湖州道中四首 横山堂 其二",
        "preface": "",
        "paragraphs": [
            "苍云千亩荫平寛，露叶风枝绕舍寒。",
            "莫遣先生赋归去，且令小吏报平安。"
        ],
        "notes": "",
        "id": "46bfc6584fcff07ab396dd5b9c37d42f"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "湖州道中四首 横山堂 其三",
        "preface": "",
        "paragraphs": [
            "溜雨苍皮四十围，年来又见子孙枝。",
            "龙钟白首门前客，待看成阴合抱时。"
        ],
        "notes": "",
        "id": "e5f208438f0a2a137661e41b6f5c5933"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "荆溪道中四言送僧",
        "preface": "",
        "paragraphs": [
            "老蚕上薄，倦鸟投林。",
            "牛闲人卧，荠麦交阴。",
            "孤舟纵横，绿涨一寻。",
            "好风徐来，清和满襟。",
            "举杯属影，伴我孤斟。",
            "老矣钟仪，尚操楚音。",
            "高山流水，寓此琴心。",
            "上人问我，何念之深。"
        ],
        "notes": "",
        "id": "dce0c1acb99610bb6713016942f76dd9"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题谷隐二首  其一",
        "preface": "",
        "paragraphs": [
            "碧瘦峨千叠，清深涨一篙。",
            "红轻花似肉，绿细柳如缲。",
            "句好无强对，神超有独遨。",
            "苇间青篛笠，仿佛见秦逃。"
        ],
        "notes": "",
        "id": "6d7ae3816aed230b226e6fa32c5b7cd8"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题谷隐二首  其二",
        "preface": "",
        "paragraphs": [
            "露湿芙蓉晚，风酣橘柚秋。",
            "衣巾红影乱，尊俎翠光流。",
            "尘暗迷三马，阳骄喘万牛。",
            "五湖烟雨里，不系有虚舟。"
        ],
        "notes": "",
        "id": "4b95211596f4290ab6ec36ecd4e31b78"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "送张牧之赴南昌辟",
        "preface": "",
        "paragraphs": [
            "青衫触熟并西州，没马黄尘接地流。",
            "庾亮南楼应有待，薛宣东阁可能留。",
            "官闲端为三升恋，兴尽还从五斗休。",
            "绘出金盘堆白雪，秋江一叶认归舟。"
        ],
        "notes": "",
        "id": "7686d81ddf65f2261e271696070081ea"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "四月十五日牧之赴南昌辟某与季野从周饯于松沛佛舍竟酒步月至垂虹亭久之遂别戏作数句送牧之",
        "preface": "",
        "paragraphs": [
            "宛宛白虹贯，曾梯出天半。",
            "乘云来帝旁，立侍玉皇案。",
            "银河径千里，水接天漫漫。",
            "一杯属明月，俯见人影乱。",
            "张公江海客，坐啸白鸥伴。",
            "寥寥如清风，一啸亦可唤。",
            "明朝驾戎轩，插羽流白汗。",
            "行矣且勿驱，未怪安石缓。",
            "神光射斗南，绚若金碧烂。",
            "出门问何祥，铜章付雷焕。"
        ],
        "notes": "",
        "id": "9e56d4129dcd27e8bb8802869483b68b"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "臞庵",
        "preface": "",
        "paragraphs": [
            "落日催行客，马上振短策。",
            "触途眉见赤，堕俗眼生白。",
            "安知青林中，有此江上宅。",
            "决眦破天藏，荡胸纳空光。",
            "一奁注寒晶，表里洞八窗。",
            "风水自吐吞，喷云忽满江。",
            "臞翁目如电，坐阅东海变。",
            "酒酣跨赤鲤，谒帝通明殿。",
            "霓裳月中闻，罗袜波上见。",
            "垂老寄渔商，家风在潇湘。",
            "虚舟自不系，倦鸟宁复翔。",
            "一榻如见容，拄杖挂钵嚢。"
        ],
        "notes": "",
        "id": "c6b43920a4eb804bf0dc195d2077be3a"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "送径山僧",
        "preface": "",
        "paragraphs": [
            "桑枣翳一邱，风雨鸣四壁。",
            "晨门响丁丁，一笑喜折屐。",
            "臞仙诗作瘦，句有径山色。",
            "哀弹发朱弦，妙寄追白石。",
            "虚名子过听，愧卧不能夕。",
            "归袖挽莫留，凌空看飞锡。"
        ],
        "notes": "",
        "id": "48cd3d0b76ed536b32b243955ca56506"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "过慧山见旧题二首  其一",
        "preface": "",
        "paragraphs": [
            "一别名山十五年，宦情羁思两茫然。",
            "故人半作累累冢，只有苍官立道边。"
        ],
        "notes": "",
        "id": "c50c68b3fc84954500ec8005ad0ddd4d"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "过慧山见旧题二首  其二",
        "preface": "",
        "paragraphs": [
            "髀肉消磨马上鞍，尘沙满眼路漫漫。",
            "不须更障西风扇，为酌崖泉一洗看。"
        ],
        "notes": "",
        "id": "0b98645a3e3c41252b7a3aac5bcd026e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "王左司致政还乡二首  其一",
        "preface": "",
        "paragraphs": [
            "安眠不蹋鼓蓬蓬，荣路先回鹢退风。",
            "独片角巾东路去，休惊蕙帐北山空。",
            "画图便可追三士，同社谁能作两翁。",
            "待拄一筇随蓟叟，摩挲铜狄霸城东。"
        ],
        "notes": "",
        "id": "37acf2c4bd56c7a8e4646457bc73b5a2"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "王左司致政还乡二首  其二",
        "preface": "",
        "paragraphs": [
            "水满沧浪旧钓矶，春风江上片帆归。",
            "繁红不见桃千树，老干空惊柳十围。",
            "万壑烟云供坐啸，一龛香火结真依。",
            "落花细草应堪籍，醉撼长条雪满衣。"
        ],
        "notes": "",
        "id": "d3bef3f19bc186b458951c979c97d845"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "过臞庵示王文孺二首  其一",
        "preface": "",
        "paragraphs": [
            "黄帽青鞋两鬓斑，一簔聊寄此身闲。",
            "不因误入桃花去，那得夤缘见帏间。"
        ],
        "notes": "",
        "id": "d849ef9a36c43381f9d473c9459203f5"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "过臞庵示王文孺二首  其二",
        "preface": "",
        "paragraphs": [
            "鸡犬无声白日闲，一筇九节过眉班。",
            "会须俎豆三高上，且寄风流二老间。"
        ],
        "notes": "",
        "id": "c6932d08800507a558eefb7f9bb1813c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "华亭朱师实中大燕超堂",
        "preface": "",
        "paragraphs": [
            "海禺纳万艘，市区沸百贾。",
            "黄尘翳白日，千骑腾一鼓。",
            "蛟巢十字路，四顾尽旷土。",
            "蜗角两大国，一怒有漂杵。",
            "角名眩多卢，聚讼攻众楚。",
            "昏昏气成雾，濯濯汗浃雨。",
            "朱公误涉世，吏隐寄圭组。",
            "俗缘堕人境，心大接天宇。",
            "搴芳采莲舟，撷秀艺药圃。",
            "山寒石棱紫，树老松鬛古。",
            "风牵碧罗卷，雨压翠纛舞。",
            "宁须鸟催酤，自有花解语。",
            "观鱼乐洋洋，梦蝶飞栩栩。",
            "坐令游侠窟，化作仙佛土。",
            "高卧水国秋，静憩月庭午。",
            "不解壶公龙，天上有官府。"
        ],
        "notes": "",
        "id": "a4dfa27fa2f49088d11fa3fa39ffca19"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "洞庭沈氏园亭",
        "preface": "",
        "paragraphs": [
            "云根瘴滔天，万叠如连环。",
            "峨峨一镜中，绾结十二鬟。",
            "坛殿岁月古，敝石苍苔斑。",
            "毛公已仙去，故物尚人间。",
            "群胡射汉月，猎火焮百蛮。",
            "安知橘中乐，避世真商山。",
            "英英东阳孙，高情寄人寰。",
            "诛茅择地胜，斩崖破天悭。",
            "开轩叠苍玉，乱峰刻孱颜。",
            "循除绕罗带，浅溜鸣潺湲。",
            "意行云共出，地坐草可班。",
            "兴至亦乘桴，一簔卧沧湾。"
        ],
        "notes": "",
        "id": "ae8ca48f3c9b1339ab9f920de0c3f0ed"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "洞庭善庆堂置酒小诗寄之",
        "preface": "",
        "paragraphs": [
            "幽绝小蓬壶，参差见画图。",
            "乱青山四出，一碧水平铺。",
            "洲蕊红相照，沙茸细欲无。",
            "莲房骈百子，橘圃聚千奴。",
            "布谷休催种，提壶且劝酤。",
            "楚腰飞燕燕，秦缶和乌乌。",
            "便旋惊回雪，连娟引贯珠。",
            "西风催画鹢，落日咏骊驹。",
            "浩荡川原隔，惊呼岁月徂。",
            "寥寥清夜梦，直拟控抟扶。"
        ],
        "notes": "",
        "id": "639d2c33bf683ca1eba8782689da93ff"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "华山德云堂",
        "preface": "",
        "paragraphs": [
            "昔年曾上德云堂，木奴千树新著霜。",
            "白首重来十载后，六华簷卜薫风香。",
            "湖上青青只如旧，湖波涨渌浓于酒。",
            "堂中老宿尚依然，乌鹊巢肩柳生肘。"
        ],
        "notes": "",
        "id": "28e5ac18cc0c790fc907f8f429c44eac"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "讲堂",
        "preface": "",
        "paragraphs": [
            "谁令坚白鸣，自作雪雨争。",
            "莫遣蝇钻楮，便恐鼠污羮。",
            "遵师表众惑，自逐鞭影行。",
            "拊几无一言，大千作雷鸣。"
        ],
        "notes": "",
        "id": "7dd546a8674f96b6b3b054f90c099ae3"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "折玉崖",
        "preface": "",
        "paragraphs": [
            "巉巉两崖青，漫漫一奁白。",
            "抵沙射月影，窗户栖珠璧。",
            "定心如止水，逝将老空寂。",
            "手弄一掬寒，面傃千仞碧。",
            "须防童子喜，往往犯瓦砾。"
        ],
        "notes": "",
        "id": "f08d4a320844b3303dab008941502da3"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "兴化朱公大卿没于庚申岁既除丧矣其子彦寔过余于晋陵留十日而别赋二小诗以饯之  其一",
        "preface": "",
        "paragraphs": [
            "百感关心老泪潸，一抔埋玉卧空山。",
            "著鞭竟看驹千里，闚管初惊豹一斑。",
            "贫病故侯今白髪，风流公子尚青纶。",
            "不须优孟追谐笑，已见遗珠合浦还。"
        ],
        "notes": "",
        "id": "1906fa8cf0bda9967a0fe151b966ddd0"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "兴化朱公大卿没于庚申岁既除丧矣其子彦寔过余于晋陵留十日而别赋二小诗以饯之  其二",
        "preface": "",
        "paragraphs": [
            "柴扉忽枉故人车，躧履欢迎一笑初。",
            "梦里覆蕉疑有鹿，食前弹铗叹无鱼。",
            "匆匆注瓦浇村醸，草草供盘折野蔬。",
            "他日死生君一访，上林鸿雁有书无。"
        ],
        "notes": "",
        "id": "e6a0bd07682e91977a101df0d0f752f8"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "读张彦明饮酒赋诗唱酬次韵归之",
        "preface": "",
        "paragraphs": [
            "满酌黄垆万户春，倒披紫绮八仙人。",
            "句中得妙陶元亮，酒里知名贺季真。",
            "九酝调成花上露，一丸爊出鼎中银。",
            "老来不办追强对，分我余光幸借邻。"
        ],
        "notes": "",
        "id": "2914e143704c5ec197beb1663916f153"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "青毡堂",
        "preface": "",
        "paragraphs": [
            "晋马已老矣，楚弓今得之。",
            "怀璧万里至，化鹤千岁归。",
            "主人有故巢，鸠居不复栖。",
            "俄惊桑田换，已见城郭非。",
            "偶寻蕉中覆，忽得爨下遗。",
            "平生手所种，老大今十围。",
            "故壁初见蝎，空床尚支龟。",
            "塞翁一笑喜，共赋青毡诗。"
        ],
        "notes": "",
        "id": "63b8bdb1c9798fb06f41a3ebd25bad94"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "别云阇黎",
        "preface": "",
        "paragraphs": [
            "邂逅不煖席，踌蹰空复情。",
            "偶随孤月出，又作片云征。",
            "已振空中锡，聊班地上荆。",
            "他年葛洪井，更欲问三生。"
        ],
        "notes": "",
        "id": "38c801d87d861a9fa8f1556f1a460cc6"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "送僧慧彻",
        "preface": "",
        "paragraphs": [
            "千灯佛祖后，五字岛阿间。",
            "危坐肘生柳，独谣肩耸山。",
            "浮杯更东渡，振履又西还。",
            "为我觅钓舟，一簔伴子闲。"
        ],
        "notes": "",
        "id": "1b42d6f93930ce4d1fc597bbba9e246a"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "右丞相张公达明营别墅于汝川记可游者九处绘而为图贻书属晋陵孙某赋之 澹台书堂",
        "preface": "",
        "paragraphs": [
            "松根络断崖，石脚泫细泉。",
            "书堂何代育，故物尚依然。",
            "右丞今摩诘，尚友千载前。",
            "神交梦仙舟，地胜真辋川。",
            "散策尘外躅，脱屣区中缘。",
            "杯尊酌花鸟，一醉藉草眠。"
        ],
        "notes": "",
        "id": "f02c8679a575229b7260b6101645aef8"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "右丞相张公达明营别墅于汝川记可游者九处绘而为图贻书属晋陵孙某赋之 泊湖潭",
        "preface": "",
        "paragraphs": [
            "蔼蔼竹树交，一潭荫寒青。",
            "已无蛙黾污，尚有蛟龙腥。",
            "林疏泛月彩，艳艳一镜平。",
            "我心一如此，炯炯珠夜明。",
            "意行鱼共乐，坐稳鸥不惊。",
            "更欲漱吾齿，不挂功与名。"
        ],
        "notes": "",
        "id": "d2b9a8f886e040fa1f75f519df20e634"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "右丞相张公达明营别墅于汝川记可游者九处绘而为图贻书属晋陵孙某赋之 虾蟆石",
        "preface": "",
        "paragraphs": [
            "天公磔蛙死，堕地化为石。",
            "魁然此江郊，面滞苍烟色。",
            "葱茏一拳青，凝湛半蒿碧。",
            "犹疑老蟾窟，尚吐月中液。",
            "我来蹈其背，坐睨倚天壁。",
            "鼓吹不复鸣，烟雨空寂历。"
        ],
        "notes": "",
        "id": "7f2e7adcd7f141420d0d7b2c39b2ac15"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "右丞相张公达明营别墅于汝川记可游者九处绘而为图贻书属晋陵孙某赋之 多宝院",
        "preface": "",
        "paragraphs": [
            "穿云访幽伴，倚枝苍崖根。",
            "冥冥篁竹中，古寺松为门。",
            "野僧营一饱，乞食山下村。",
            "拥鼻且独谣，未觉钓石温。",
            "世事风雨过，岁阴波浪奔。",
            "飘然得远游，寄此五石尊。"
        ],
        "notes": "",
        "id": "862e782dfc1a6304067d6ece4dea3991"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "右丞相张公达明营别墅于汝川记可游者九处绘而为图贻书属晋陵孙某赋之 梅仙潭",
        "preface": "",
        "paragraphs": [
            "潭潭云幕垂，杪树秋磬发。",
            "飞仙驾青鸾，通籍在金阙。",
            "遥见切云冠，尚想凌波袜。",
            "殷勤小梅花，独照黄昏月。",
            "生绡湿香雾，翠袖卷烟雪。",
            "忽然东风恶，一夜吹石裂。"
        ],
        "notes": "",
        "id": "b59740a72a530bd7e8398a5fe3703576"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "右丞相张公达明营别墅于汝川记可游者九处绘而为图贻书属晋陵孙某赋之 金石台",
        "preface": "",
        "paragraphs": [
            "曾台接丛霄，东西郁相望。",
            "地灵钟神秀，人物擅一方。",
            "相居践台斗，争雄两巍卬。",
            "倚薄云雨近，蔽亏星月光。",
            "陈迹恍如接，尊名缀前芳。",
            "独有真男子，平生盛孝章。"
        ],
        "notes": "",
        "id": "5e7bec2b660c7b4ca730fb40c369620c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "右丞相张公达明营别墅于汝川记可游者九处绘而为图贻书属晋陵孙某赋之 怀贤庵",
        "preface": "",
        "paragraphs": [
            "佳人去何之，岁月忽已逝。",
            "怀人昔孟光，问道今法喜。",
            "百年草头露，一梦月中螘。",
            "见此两足尊，感动泪如洗。",
            "区区记刻舟，儿嬉亦漫尔。",
            "永断三生缘，付此一弹指。"
        ],
        "notes": "",
        "id": "9c39937ac975d494ba102097a2a17a68"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "右丞相张公达明营别墅于汝川记可游者九处绘而为图贻书属晋陵孙某赋之 翠积楼",
        "preface": "",
        "paragraphs": [
            "曾棱倚高寒，突兀擅空阔。",
            "江横碧罗带，山断青玉玦。",
            "湛湛清不摇，霏霏翠如泼。",
            "松蹊奋苍鬛，苔石换绿髪。",
            "阴森揉肌粟，蒨绚乱眼缬。",
            "凭栏送落景，一鸟烟中没。"
        ],
        "notes": "",
        "id": "11edb7a415107973f09c3818812508c7"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "右丞相张公达明营别墅于汝川记可游者九处绘而为图贻书属晋陵孙某赋之 甘陂庄院",
        "preface": "",
        "paragraphs": [
            "张公卧江海，戢羽如鹏蹲。",
            "平生廊庙具，投老三家村。",
            "一壑身所寄，万里心自存。",
            "买花红间坐，种竹青满门。",
            "似闻橘生奴，渐见桐有孙。",
            "提壶时见广，一笑空罍尊。"
        ],
        "notes": "",
        "id": "52b58737e24135f79638d49a38663b2b"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题宜兴闾邱令巢鳯亭二首  其一",
        "preface": "",
        "paragraphs": [
            "老仙蹑两凫，自歌于𫇭于。",
            "千岑对隐几，万竹绕直庐。",
            "上有丹鳯穴，巢居插修梧。",
            "奇毛间五采，斓斑此英雏。",
            "啾啾黄雀群，百陋见一姝。",
            "追风吓六鹢，逐日坠九乌。",
            "芝田有遗啄，握粟未可呼。",
            "天池九万里，一飞试南图。"
        ],
        "notes": "",
        "id": "11ec59cc0df384e5cb22bd93741a7e71"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题宜兴闾邱令巢鳯亭二首  其二",
        "preface": "",
        "paragraphs": [
            "少年有殊相，瓠白非臞儒。",
            "三吴山水窟，见此紫鳯雏。",
            "家无儋石储，腹有万卷书。",
            "陈编践刍狗，博具抵牧猪。",
            "手持半段枪，伎痒始一呼。",
            "倒海探龙颔，据地捋虎须。",
            "有客持钧枢，大书表其闾。",
            "盛事传不朽，画入荆溪图。"
        ],
        "notes": "",
        "id": "245109ceaee4eb59999eb153373fbf68"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "和张正民通守",
        "preface": "",
        "paragraphs": [
            "零落衣冠污尘土，戴盆望天那得睹。",
            "青黄不著爨下焚，糟粕空传纸上语。",
            "判花视草迹已陈，十年闭口不论文。",
            "君诗蔼蔼春云似，来吊湘江九死魂。"
        ],
        "notes": "",
        "id": "4cef8c6079499d4c78b9278e99ad5bf6"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "张全真大资四老堂",
        "preface": "",
        "paragraphs": [
            "真人东方行，携幼坐小辇。",
            "五星聚光炯，八龙卧偃蹇。",
            "张公世忠孝，七叶冠蝉冕。",
            "翘翘麟一角，濯濯蕙九畹。",
            "声名大小冯，门巷南北阮。",
            "埙篪自鸣和，满耳听𪾢睆。",
            "舂粟悲汉谣，然萁笑魏褊。",
            "讵闻华亭鹤，空忆上蔡犬。",
            "堂堂鼎轴老，秉道迪天显。",
            "宁投千金璧，不践九折坂。",
            "飞飞鸿雁行，恋恋桑榆暖。",
            "草木商山村，烟波洞庭晚。",
            "芝老正堪茹，橘熟行可搴。",
            "连床话团栾，共此一笑莞。",
            "当年伯仲氏，衫鬓绿婉婉。",
            "彩衣戏翁侧，玉立尽瑚琏。",
            "峥嵘六门阙，突兀今在眼。",
            "岁月知几何，华皓森雪𪩘。",
            "扶颠属匠石，起死待和扁。",
            "富贵挽不来，拄颊但手板。",
            "谈间锯屑霏，酒伴金荷卷。",
            "舞茵翔两鸾，歌板曳犹茧。",
            "冰壶明月吐，琪树清风满。",
            "起寻赤松游，仙籍标阆苑。"
        ],
        "notes": "",
        "id": "01288bba7e5609e0141ee885e9dd7cac"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "少逸登第还里中喜而赋诗少逸过余出示和篇次韵为贺",
        "preface": "",
        "paragraphs": [
            "帐底诸生拥鼻谣，诗书满腹似边韶。",
            "禹门击水高三级，尧殿披云焕九霄。",
            "骏马看花春寂寂，长檠烧烛夜寥寥。",
            "一飞更上金銮去，满袖香烟散早朝。"
        ],
        "notes": "",
        "id": "c262297b0c84b7389d524c6f8f05f3ca"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "三衢教授陈德召宠贶新篇兼辱寄惠古史赋三小诗为谢  其一",
        "preface": "",
        "paragraphs": [
            "伐树已扫迹，种花今问津。",
            "一筇随卧起，四壁空无邻。",
            "有怀平生游，老手妙斵轮。",
            "去搴柯山秀，尽作泮水芹。",
            "裁诗问无恙，寄此岭头云。"
        ],
        "notes": "",
        "id": "539e73d7d04a6f7d9707b7021a5acc4a"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "三衢教授陈德召宠贶新篇兼辱寄惠古史赋三小诗为谢  其二",
        "preface": "",
        "paragraphs": [
            "世人识真少，耳剽得惊坐。",
            "安知百尺楼，上有元龙卧。",
            "儒官为官曹，学子书吏课。",
            "长谣振商音，丽藻发楚些。",
            "独有白雪章，妙绝无人和。"
        ],
        "notes": "",
        "id": "675b07fe4c22cadd3d99076c1bca6c55"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "三衢教授陈德召宠贶新篇兼辱寄惠古史赋三小诗为谢  其三",
        "preface": "",
        "paragraphs": [
            "太史命世豪，始作表传记。",
            "著书自一家，亦足见奇伟。",
            "寥寥千载向，笔削号古史。",
            "排斥已甚哉，不学而见诋。",
            "孰云争名者，区区在朝市。"
        ],
        "notes": "",
        "id": "c3dcae7b1552fda67ac8fb5f522a58e5"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题灵岩五至堂",
        "preface": "",
        "paragraphs": [
            "老人昔记观何处，白髪苍颜只如故。",
            "湛然不与生灭期，始信真心有常住。",
            "公今忘物兼忘我，坎止留行无不可。",
            "桑下了无三宿恋，壁间一坐九年过。",
            "振履忽逐秋鸿往，浮杯又趁春潮上。",
            "一片孤云自在飞，不落人中去来想。"
        ],
        "notes": "",
        "id": "bb364bd121d0d28945625575b13c5431"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "郑惇老谦老寄示四赋小诗为谢",
        "preface": "",
        "paragraphs": [
            "三椽容膝地，一枕曲肱眠。",
            "手把故人画，起行梦相牵。",
            "明河天上落，一派堕我前。",
            "溶溶注银海，浩浩泻玉川。",
            "老眼眩欲迷，今在第几天。",
            "堂堂通德门，种德今百年。",
            "斋房九茎芝，岳井十丈莲。",
            "连枝挺奇秀，见此两谪仙。",
            "诗成粲珠玉，纸落生云烟。",
            "一飞看昂霄，云中雁行连。"
        ],
        "notes": "",
        "id": "1ab62a69308853ee33130dbdf5748de3"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "章席祖巢云阁",
        "preface": "",
        "paragraphs": [
            "翳翳林影交，小合俯江郊。",
            "千崖障锦绣，万壑鸣弦匏。",
            "翛然一枝筇，寄此三重茅。",
            "久知风可御，更取云为巢。",
            "抱石舒翠缕，绣色才可睹。",
            "霏霏擘春絮，欻见白鹤舞。",
            "凝𪾦一瞬间，忽展垂天羽。",
            "起从潭中龙，去作山下雨。"
        ],
        "notes": "",
        "id": "95aff046ab15da47133096a02f478f1b"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题李营邱画",
        "preface": "",
        "paragraphs": [
            "酒胆乘酣思如涌，戏括枯笔为此弄。",
            "谁令堂上生枫树，自是胸中有云梦。",
            "前山历历粲可数，浅濑鳞鳞森欲动。",
            "一啸参差是故林，归心已逐孤云纵。"
        ],
        "notes": "",
        "id": "98dd804fb6f10c147b5e2949f57df41c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "寄题莫谦仲山居西楼二首 山居",
        "preface": "",
        "paragraphs": [
            "鱼盐市井富，冠盖车马路。",
            "生息自相吹，晨门黕如雾。",
            "超然尘外躅，硉兀见砥柱。",
            "汤汤海横流，自有安立处。",
            "幻泡水上沤，空华草头露。",
            "一峰独苍然，岁寒但如故。",
            "醉搴庭下花，吟绕池边树。",
            "便有山中臞，来随白云屦。"
        ],
        "notes": "",
        "id": "2257dce2ae42758fb8cf1c35d37451db"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "寄题莫谦仲山居西楼二首 西楼",
        "preface": "",
        "paragraphs": [
            "曾梯倚半空，百尺卧元龙。",
            "偃蹇一榻上，峥嵘两争雄。",
            "暮卷珠帘雨，夜镇犀帷风。",
            "吾公安在哉，云间指青红。",
            "俯视大千界，一器蚋满中。",
            "巢蚊幸有余，国蜗遂相攻。",
            "湛湛天一碧，万里磨青铜。",
            "不落牛背上，悠然送飞鸿。"
        ],
        "notes": "",
        "id": "9f84a1f2201d7d7a448c6009816126a8"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "过慧山方丈皥老酌泉试茶赋两诗遗之  其一",
        "preface": "",
        "paragraphs": [
            "萧萧阿兰若，桑苎有故家。",
            "佛屋倚高寒，僧蹊抱攲斜。",
            "殷勤泉上客，流落瘴海涯。",
            "蜑酒压梨樝，蛮烹啗蛙蛇。",
            "光洁镜一奁，照影空自嗟。",
            "老僧荐茗粥，芳鲜凝露华。",
            "驱除鼻中雷，扫尽眼界花。",
            "飘飘思凌云，摄身上苍霞。"
        ],
        "notes": "",
        "id": "9de07d242773e34dad5c6e9c6e13bb6c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "过慧山方丈皥老酌泉试茶赋两诗遗之  其二",
        "preface": "",
        "paragraphs": [
            "战尘霾汉天，猎火焮胡地。",
            "一筇道垢气，步入青莲寺。",
            "眈眈九龙盘，一壑埋老翠。",
            "倚天松骨大，粘壁苔髪细。",
            "道人本臞儒，得法妙出世。",
            "胸中万斛泉，洗尽蔬笋气。",
            "大风吹泠泠，助我鸣鼓吹。",
            "名为不二门，声音作佛事。"
        ],
        "notes": "",
        "id": "a93561ec38fe05bc9541b8440366f200"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "过枫桥寺示迁老三首  其一",
        "preface": "",
        "paragraphs": [
            "白首重来一梦中，青山不改旧时容。",
            "乌啼月落桥西寺，攲枕犹闻半夜钟。"
        ],
        "notes": "",
        "id": "fc78eb27cde9386a2fe64ce665c9de7e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "过枫桥寺示迁老三首  其二",
        "preface": "",
        "paragraphs": [
            "三年瘴海卧炎霄，梦隔青风一水遥。",
            "万里归来悲故物，铜驼埋没草齐腰。"
        ],
        "notes": "",
        "id": "f3d394de2c1fdc26b0aa289c089041d0"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "过枫桥寺示迁老三首  其三",
        "preface": "",
        "paragraphs": [
            "翠木苍藤一两家，门依古柳抱谿斜。",
            "古城流水参差是，不见玄都旧日花。"
        ],
        "notes": "",
        "id": "2fb30baddf33c8836cbca0f3758987c8"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题虎邱剑池二首  其一",
        "preface": "",
        "paragraphs": [
            "猘子龂龂老更狂，潭空百尺卧干将。",
            "但令雷焕占牛斗，不用朱云请尚方。"
        ],
        "notes": "",
        "id": "573f12de9165c50a9ee2fc86e6a2df71"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题虎邱剑池二首  其二",
        "preface": "",
        "paragraphs": [
            "神兵一跃几千年，石底乖龙抱宝眠。",
            "尚有玉川怀寸铁，裁诗救月泪潺湲。"
        ],
        "notes": "",
        "id": "989b289957b330aaca25c0fa366d36c8"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "吴门道中二首  其一",
        "preface": "",
        "paragraphs": [
            "数间茅屋水边村，杨柳依依绿映门。",
            "渡口唤船人独立，一簔烟雨湿黄昏。"
        ],
        "notes": "",
        "id": "d77c627b990f95f238651ace2b3f9399"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "吴门道中二首  其二",
        "preface": "",
        "paragraphs": [
            "一点炊烟竹里村，人家深闭雨中门。",
            "数声好鸟不如处，千丈藤萝古木昏。"
        ],
        "notes": "",
        "id": "9e652e1f43f3973f6a1b774174028ba1"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "龟潭二首  其一",
        "preface": "",
        "paragraphs": [
            "真源閟仙扃，一线下佛龛。",
            "来从白马洞，聚作乌龟潭。",
            "触石细瑟瑟，循除走涵涵。",
            "漱齿类啮雪，湔衣真佩蓝。",
            "醉红洒面醒，衰白照影惭。",
            "延缘遂清景，拄策纵幽探。"
        ],
        "notes": "",
        "id": "de18438a5cb03b53cf00211cfd7ae245"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "龟潭二首  其二",
        "preface": "",
        "paragraphs": [
            "心空闲有味，境寂澹无营。",
            "石鼎胀豕腹，幽幽暗泉鸣。",
            "铜盘印鸟迹，漠漠微云行。",
            "起挽枝上红，细倾榼中清。",
            "提壶亦劝饮，布谷仍催耕。",
            "悠然独往愿，一笑惬平生。"
        ],
        "notes": "",
        "id": "523120436c7195b0b3e0a7545883915b"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "罨画谿行四首  其一",
        "preface": "",
        "paragraphs": [
            "老牯浮鼻水中归，彩雉应媒桑下飞。",
            "萝茑冥冥山四起，数家鸡犬烟树里。",
            "一支新绿涨晴沟，杨柳中间击小舟。",
            "罨画谿头乌鸟乐，呼雨唤风不能休。"
        ],
        "notes": "",
        "id": "a4c58aa4b4c2efd9c1ac3809def27311"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "罨画谿行四首  其二",
        "preface": "",
        "paragraphs": [
            "蜨趁花飞争入坐，倚空百尺游丝堕。",
            "乱山衔日半船明，断云载雨前村过。",
            "蕨芽戴土小儿拳，渔市人归柳贯鲜。",
            "罨画溪头人语好，烹鱼煮蕨饷春田。"
        ],
        "notes": "",
        "id": "441de636b3192cea74e916a9d0646bda"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "罨画谿行四首  其三",
        "preface": "",
        "paragraphs": [
            "沙头绿暗已藏鸦，竹里犹残一两花。",
            "蜗庐抱柳开新国，燕语窥帘忆旧家。",
            "春风有信自年年，罨画溪边柳系船。",
            "陶情满满酒如泉，醉与长缾藉草眠。"
        ],
        "notes": "",
        "id": "b322411febdd833c827297695d241f9d"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "罨画谿行四首  其四",
        "preface": "",
        "paragraphs": [
            "翠木苍藤缭白沙，槿篱茅店野人家。",
            "了无狡兔营三窟，只有黄蜂趁两衙。",
            "树头猎猎酒旗风，罨画溪邉卖酒翁。",
            "银缾快泻清若空，令君一笑面生红。"
        ],
        "notes": "",
        "id": "e75f7280eddf34b42ca5f704507578bb"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "龟潭二首  其一",
        "preface": "",
        "paragraphs": [
            "稚竹缘崖瘦，苍藤翳树昏。",
            "野花浑少态，谷鸟自能言。",
            "独曳烟中策，来倾月下尊。",
            "乐哉无与共，幽兴在桑门。"
        ],
        "notes": "",
        "id": "9fbc6ca6c735874ae21763f2b5361381"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "龟潭二首  其二",
        "preface": "",
        "paragraphs": [
            "蜗舍三间小，龟泉一勺甘。",
            "楞严浑不看，弥勒久同龛。",
            "潭影千峰倒，云梢万木参。",
            "岩花自无主，红雨落毵毵。"
        ],
        "notes": "",
        "id": "bd08aa853a8300035516883ae48bbf24"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题董令升待制朋谿",
        "preface": "",
        "paragraphs": [
            "先生谿上宅，华榜有殊称。",
            "已为山作主，更与谿为朋。",
            "高甍俯流水，坐见南山棱。",
            "濯髪云破碎，湔衣雪崩腾。",
            "老蟾驾月来，潋滟一镜升。",
            "举櫂击空明，玉壶响春冰。",
            "夜久群动息，一啸清风兴。",
            "手持修月斧，自控赤鲤乘。"
        ],
        "notes": "",
        "id": "bb66021a1b05d3bc3e87b4911278a97d"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题莫寿朋内翰所藏东坡画枯木",
        "preface": "",
        "paragraphs": [
            "龙筋鹤骨老催颓，百尺修围折巨雷。",
            "倦鹊飞来空百绕，踏枝不着又惊回。"
        ],
        "notes": "",
        "id": "927e3e5327c5980420df2c7d20380567"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "李茂嘉寄茶  其一",
        "preface": "",
        "paragraphs": [
            "蛮珍分到谪仙家，断壁残璋裹绛纱。",
            "拟把金钗候汤眼，不将白玉伴脂麻。"
        ],
        "notes": "",
        "id": "8906f25ba43888a2bbe09a828d024c80"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "李茂嘉寄茶  其二",
        "preface": "",
        "paragraphs": [
            "大瓢贮月泻银瓶，瑟瑟松风入坐鸣。",
            "拟把金钗候汤眼，睡魔先已树降旌。"
        ],
        "notes": "",
        "id": "8625544f473d8192e357786af1fc17cd"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "园中草木二首  其一",
        "preface": "",
        "paragraphs": [
            "葵花卧雨金杯覆，蕉叶欹风羽扇低。",
            "若信空华俱足幻，何妨伯厚载鸡栖。"
        ],
        "notes": "",
        "id": "023992fd4f1f706746bf4c70f6df02b6"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "园中草木二首  其二",
        "preface": "",
        "paragraphs": [
            "翠衿独倚秋风立，绛帻犹含宿雨偏。",
            "已见异鸡无应者，若为矫首尚昂然。"
        ],
        "notes": "",
        "id": "e6f0bd5f48145beb154db3c15a6e38ba"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题德清县舍松筠堂菊",
        "preface": "",
        "paragraphs": [
            "篱脚金花玉露团，枕丛寒蜨冷相看。",
            "不随桃李供春事，且伴松筠到岁寒。"
        ],
        "notes": "",
        "id": "f161452077e808b80f8dd766c8212493"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "余杭道中观何人家竹",
        "preface": "",
        "paragraphs": [
            "平生不省问寒温，见竹欣然便扣门。",
            "我是此君风月主，不应便与俗人言。"
        ],
        "notes": "",
        "id": "cb915f9452a2383f74e03bd3d906f32f"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "送雪峰化主",
        "preface": "",
        "paragraphs": [
            "行尽千山与万山，青鞋布袜水云间。",
            "龙天正绕毗那室，乞取凋胡一钵还。"
        ],
        "notes": "",
        "id": "320d9a2e780818b866899686ddaeb62a"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "山长老寄茶",
        "preface": "",
        "paragraphs": [
            "睡魔迎我入华胥，梦境倏然一蜨如。",
            "不用分灯遣将去，山翁茗盌为驱除。"
        ],
        "notes": "",
        "id": "89d2274cf84c7ffdace87f2cf0639af5"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "吴江教院首坐索诗赋一首",
        "preface": "",
        "paragraphs": [
            "石火光中客此身，只钻故纸敝精神。",
            "如今衰老浑无用，犹有虚名语世人。"
        ],
        "notes": "",
        "id": "9fcaa288ef91a22346f3e0834f3ee5e0"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "送僧慧卓",
        "preface": "",
        "paragraphs": [
            "瓦盂锡杖布行纒，风意泠泠意欲仙。",
            "一片闲云无倚著，悠然吹堕野人边。"
        ],
        "notes": "",
        "id": "a1c28b0c902e10d36f02a913ce56194f"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "送可珪化主",
        "preface": "",
        "paragraphs": [
            "龙天万德拥天堂，中有维摩六尺床。",
            "但遣文殊来问疾，毗耶一钵满城香。"
        ],
        "notes": "",
        "id": "868dcfb359b20d82aa7e864eb9014532"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "复阇黎寄示龙兴举老唱酬书一偈还之",
        "preface": "",
        "paragraphs": [
            "无台无镜亦无尘，云何去现句文身。",
            "只有华严八千偈，酬对毘那彼上人。"
        ],
        "notes": "",
        "id": "1c231a9f708b135a80e879900c0fd5ae"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题删定姪画卷次其韵",
        "preface": "",
        "paragraphs": [
            "青尖簇簇两春山，翠垒峨峨十二鬟。",
            "仿佛阳台梦中见，试凭画手驻君颜。"
        ],
        "notes": "",
        "id": "95a33c223c04dc0676faded49fe819b1"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "修上人以楞严圆觉二经见寄书六言一偈",
        "preface": "",
        "paragraphs": [
            "月标指上自见，珠系衣中可寻。",
            "卷去与人遮眼，却来问佛徴心。"
        ],
        "notes": "",
        "id": "bde98d5cd343fd26bd539997a1afbd6d"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "郑惇老谦老出示三赋",
        "preface": "",
        "paragraphs": [
            "妙绝窥三赋，雄才想二豪。",
            "望惊河伯叹，却走季咸逃。",
            "句挟青邱大，吟翻白雪高。",
            "定知空骥北，犹待九方臯。"
        ],
        "notes": "",
        "id": "56d2fb6d99a04b08f4c8c72248a7ddc2"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题隆上人墨梅花",
        "preface": "",
        "paragraphs": [
            "一枝插向钗头见，千树开时雪里看。",
            "惭愧道人三昧手，尽将春色寄豪端。"
        ],
        "notes": "",
        "id": "3a87eaed77caa27d360aa815849f2403"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "送五侄归南安",
        "preface": "",
        "paragraphs": [
            "绿髪青衫美少年，追风一抹紫鸾鞭。",
            "十年竹马儿童旧，洗眼来看立道边。"
        ],
        "notes": "",
        "id": "8e119e7d6c1609c93c7162788734a271"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题因阇黎静节轩二首  其一",
        "preface": "",
        "paragraphs": [
            "露叶纤纤翦绿琼，三椽潇洒竹间亭。",
            "青莲池上狻猊坐，碧玉壶中翡翠屏。",
            "晓幌日移光破碎，夜窗风过响珑玲。",
            "何人暂脱红尘履，一枕昏昏醉鼾醒。"
        ],
        "notes": "",
        "id": "bcabb378e240f0ced2e501ec156a7eea"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题因阇黎静节轩二首  其二",
        "preface": "",
        "paragraphs": [
            "苍云十亩护禅扃，中有金仙不死庭。",
            "邂逅种桃规作伴，萧条对鹤两忘形。",
            "空华闪闪风中絮，浪蕊悠悠水上萍。",
            "珍重此君真石友，岁寒不改自青青。"
        ],
        "notes": "",
        "id": "8d3b5bc472d305d6cab805ce2d31024c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "龟潭三首  其一",
        "preface": "",
        "paragraphs": [
            "埋没榛芜不记年，穿云络石自溅溅。",
            "柳州莫作愚谿对，乞与佳名到处传。"
        ],
        "notes": "",
        "id": "a722753b97efdf63c1cac8776e1235ac"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "龟潭三首  其二",
        "preface": "",
        "paragraphs": [
            "莳竹流泉占一邱，倚筇尽日看游鯈。",
            "崎岖好事无人共，独饮泉旁自献酬。"
        ],
        "notes": "",
        "id": "25d74e8aafa6e932de9a3c492f45d10c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "龟潭三首  其三",
        "preface": "",
        "paragraphs": [
            "山空水浄竹娟娟，玉砾金沙自炯然。",
            "宿鹭惊窥潭底日，潜鱼翻动水中天。"
        ],
        "notes": "",
        "id": "6496e86d484fb79f19edbe34420474ec"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "春事三首  其一",
        "preface": "",
        "paragraphs": [
            "茆栋依林出，松扉傍水斜。",
            "浮苍围百叠，乱绿翳三叉。",
            "屋破蜗书壁，庭芜鹤印沙。",
            "小桃供一笑，已著两三花。"
        ],
        "notes": "",
        "id": "92035da96f661c022d8431d278e322e3"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "春事三首  其二",
        "preface": "",
        "paragraphs": [
            "闲随白云行，倦倚青松立。",
            "嚼叶须鬛香，藉草衣巾湿。",
            "风从月下生，月向杯中吸。",
            "戴星莫匆匆，秉烛要汲汲。"
        ],
        "notes": "",
        "id": "516edc3aff46a4f8942363f8f5ca586d"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "春事三首  其三",
        "preface": "",
        "paragraphs": [
            "黄鹂遗好音，碧草萦别恨。",
            "雨擢翠千寻，风敛红一寸。",
            "持醪散百忧，琢句破孤闷。",
            "呼童数击鲜，无久诸郎溷。"
        ],
        "notes": "",
        "id": "a7772ef197cc242e546de4b118bea19b"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "龟潭守冢僧伐去大芭蕉种二松其上赋小诗记之二首  其一",
        "preface": "",
        "paragraphs": [
            "粲粲丰肌犹外好，便便大腹已中空。",
            "故衣狼藉三秋雨，破扇飘摇一夜风。"
        ],
        "notes": "",
        "id": "69322341a0ba026be6205a71077cde17"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "龟潭守冢僧伐去大芭蕉种二松其上赋小诗记之二首  其二",
        "preface": "",
        "paragraphs": [
            "草亡木卒太匆匆，独有髯龙在眼中。",
            "雨折风吹终不死，霜根雪节贯青铜。"
        ],
        "notes": "",
        "id": "95f0f66018383e7567f82054342cbe1e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "游金沙寺寺有陆希声侍郎读书堂在颐山上二首  其一",
        "preface": "",
        "paragraphs": [
            "一龛明灭佛前灯，破裓犹残一两僧。",
            "说似鸿盘读书处，试寻幽伴拄乌藤。"
        ],
        "notes": "",
        "id": "392cdeba4dc6b918cac7bf6147169996"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "游金沙寺寺有陆希声侍郎读书堂在颐山上二首  其二",
        "preface": "",
        "paragraphs": [
            "绿笋遗苞半出篱，清溪一曲翠相迷。",
            "古苔称意坏墙满，好鸟尽情深树啼。"
        ],
        "notes": "",
        "id": "8f5a9c78ae8537013499140c26d3e0ab"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "金沙寺端老营大藏殿小诗示之",
        "preface": "",
        "paragraphs": [
            "平生不读一行经，解说如来最上乘。",
            "但绕禅床行一帀，免教钻纸似痴蝇。"
        ],
        "notes": "",
        "id": "0881c83714659fba4e81a7ed7771965c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "秋日二首  其一",
        "preface": "",
        "paragraphs": [
            "豆熟连村雨叶黄，秔肥蘸水露华香。",
            "凉蝉已抱寒茎槁，冻蜨犹穿晚菊忙。"
        ],
        "notes": "",
        "id": "2c7b4499a3937657ea1d541f7f59561c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "秋日二首  其二",
        "preface": "",
        "paragraphs": [
            "云𪩘曾棱路远苍，井梧萧瑟陨疏黄。",
            "浪浪一枕芭蕉雨，端为幽人滴夜长。"
        ],
        "notes": "",
        "id": "495a78b7ceb2c9f6238de53c598d48c2"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "岁暮郊行",
        "preface": "",
        "paragraphs": [
            "残雪溶溶水披冻，山空翠湿衣巾重。",
            "东家西家酒初熟，南枝北枝春欲动。",
            "班坐偶随鸥鹭集，意行适与牛羊共。",
            "直将万事付狙公，莫浪欢喜蹋破瓮。"
        ],
        "notes": "",
        "id": "b8470c0f6d6ed1c09e63a73558566643"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "臞庵浮天阁",
        "preface": "",
        "paragraphs": [
            "黄芦吹雪满汀洲，万里烟波接素秋。",
            "数点征帆天上落，一轮斜日水中流。",
            "长桥蹋月随君伴，小阁浮天赋远游。",
            "便买一舟为泛宅，此生何必老莵裘。"
        ],
        "notes": "",
        "id": "d536ab28eab123779cde075073779efd"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "向伯恭侍郎致政芗林筑一堂名之曰企疏晋陵孙某闻而赋诗二首  其一",
        "preface": "",
        "paragraphs": [
            "铜臭应作幺，梦尸当得官。",
            "喁喁鱼聚沫，戢戢蚋集酸。",
            "高人有远抱，一笑视鼠肝。",
            "水将洗耳用，山作拄颊看。",
            "种芳茹秋菊，搴秀纫春兰。",
            "披披芰荷衣，采采苜蓿盘。",
            "三径偭真境，一瓢非世欢。",
            "富贵挽不来，为我歌考槃。"
        ],
        "notes": "",
        "id": "72d458bb92e6feabe454e2decc169e1e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "向伯恭侍郎致政芗林筑一堂名之曰企疏晋陵孙某闻而赋诗二首  其二",
        "preface": "",
        "paragraphs": [
            "且学方回痴，莫羡董公健。",
            "谁令躯七尺，浪作青紫楦。",
            "更摇乞怜尾，仍出吊丧面。",
            "芗林有老仙，蚤具佛眼见。",
            "国恩倘粗酬，已债遂焚劵。",
            "驱除竹马弃，狼藉刍狗践。",
            "寥寥汉二傅，千岁一关楗。",
            "竟日饮无何，更补离骚传。"
        ],
        "notes": "",
        "id": "7e3a0010b331e94f0c0c0d1cfba0ceaa"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "再至龟潭",
        "preface": "",
        "paragraphs": [
            "岁岁来寻罨画春，看山弄水意长新。",
            "不知流水今何处，只有青山是故人。"
        ],
        "notes": "",
        "id": "5faf35ada9f1d8d20c0614d093bbc645"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "湖洑上冢系舟丁山田舍小憩",
        "preface": "",
        "paragraphs": [
            "清谿三百曲，一片春风绿。",
            "茅屋有人家，窈窕闭深竹。",
            "老去耽田里，寓目快亲瞩。",
            "风漪卷翠绡，云𪩘镂苍玉。",
            "寻盟唤白鸥，解佩赎黄犊。",
            "独啸无一人，传声满空谷。"
        ],
        "notes": "",
        "id": "e590c3b9dedc9bad5ed68717a83648cb"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "舟次蜀山遇大风雨",
        "preface": "",
        "paragraphs": [
            "阿香推雷车，蹑云捕黄蛇。",
            "打头风似箭，注面雨如麻。",
            "篙师不改色，移舟并苍霞。",
            "结缆系桑本，小定起复挐。",
            "畏途失九折，迷津悟三叉。",
            "谁知一笑中，平地有褒斜。"
        ],
        "notes": "",
        "id": "65d8c0b01d068c85730e2c5994457c35"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "读史",
        "preface": "",
        "paragraphs": [
            "莫羡马革裹，犹堪柳车囚。",
            "谁令骨作鲠，且慕舌为柔。",
            "自笑丹心折，人言老语偷。",
            "直将轮覆井，仍取带维舟。",
            "唾面我勿拭，溺灰汝何尤。",
            "君看箦中尸，起断魏齐头。"
        ],
        "notes": "",
        "id": "83edaf3e9af25dc6c471c6c641db396d"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "临安道中二首  其一",
        "preface": "",
        "paragraphs": [
            "莽莽原野迥，练练沙水清。",
            "迳封面苔滑，树陨风箨鸣。",
            "小立听鸟语，深寻见鱼行。",
            "夕阳红未敛，仿佛见参横。"
        ],
        "notes": "",
        "id": "16f360d9c2469891f7d63a387bd704c9"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "临安道中二首  其二",
        "preface": "",
        "paragraphs": [
            "微流隐复见，一曲宛秋蛇。",
            "柳老虫巢叶，潮平鸟篆沙。",
            "青鞋踏雨滑，乌帽倚风斜。",
            "何处堪携手，宜城卖酒家。"
        ],
        "notes": "",
        "id": "c13eeb314e584e819a17e8b64ef7debb"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "将军树",
        "preface": "",
        "paragraphs": [
            "当年树下遂儿嬉，直到将军衣锦时。",
            "老干千年龙化后，如今空有寄生枝。"
        ],
        "notes": "",
        "id": "1549f3e6fb84c12e6074d74993c6bbb2"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "广教寺种玉轩",
        "preface": "",
        "paragraphs": [
            "道人余浄业，种竹把云根。",
            "野色禅窗迅，秋声客枕喧。",
            "持鉏掀鼠壤，插棘护龙孙。",
            "不放纤尘立，清风自满门。"
        ],
        "notes": "",
        "id": "ae678817165286ebfd18c6d92985c0ad"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "广教寺涌翠阁",
        "preface": "",
        "paragraphs": [
            "高甍缥渺冠曾巅，一握孤云尺五天。",
            "试向堂前参翠柏，要看地底出青莲。"
        ],
        "notes": "",
        "id": "01da91d2a3ec78702fe2d52e5458a4f9"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "某送妻母章硕人之葬道过紫藤省拜妻祖庄敏公及妻伯叔诸公之墓题胜因寺壁",
        "preface": "",
        "paragraphs": [
            "宰树连山泪叶春，累累高冢卧麒麟。",
            "羊昙一恸西州去，华屋生存有几人。"
        ],
        "notes": "",
        "id": "382c68771796b6b09cd7893d9a624c9a"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "临安罗氏占春轩",
        "preface": "",
        "paragraphs": [
            "扶疏绕屋树葱茏，一笑欢迎得此翁。",
            "燕麦兔葵俱扫地，只栽桃李占春风。"
        ],
        "notes": "",
        "id": "f229030e066c0da7203ac3f29a7ac990"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "寄题虞阳山周氏隐居五咏 妙光庵",
        "preface": "",
        "paragraphs": [
            "孤烟抱水村，落日满云树。",
            "乱山如连环，杨柳是门处。",
            "青缭竹谿湾，翠点苔石路。",
            "钟鱼寂无声，白日掩僧户。",
            "茗碗酌云腴，香篆擢烟缕。",
            "坐稳不知夕，炯炯山月吐。"
        ],
        "notes": "",
        "id": "4610a530386c68ff1587796d33e2fe39"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "寄题虞阳山周氏隐居五咏 佚老堂",
        "preface": "",
        "paragraphs": [
            "浮生知几何，闻道苦不早。",
            "过眼电掣云，转看露晞草。",
            "怱怱已解镳，马鬛翳蓬葆。",
            "夫君悟无生，不待须髪皓。",
            "朝行清谿曲，暮宿白云道。",
            "柴门鸟迹绝，槁叶风自扫。",
            "竹间雨泠泠，花上日杲杲。",
            "坐对五大夫，自足休吾老。"
        ],
        "notes": "",
        "id": "54308041245784e4443cc3146d8eef02"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "寄题虞阳山周氏隐居五咏 柳堂渔舍",
        "preface": "",
        "paragraphs": [
            "老来厌朝市，静占五百弓。",
            "山棱瘦如削，水面清若空。",
            "行穿万盖青，卧戴一叶红。",
            "黄柑千头奴，白凫五尺童。",
            "银刀贯翠缕，象鼻卷碧筩。",
            "一醉百不知，渔父真家风。",
            "幽寻属无事，散此九节筇。",
            "空蒙水云里，端生画屏中。"
        ],
        "notes": "",
        "id": "cb3908a6230ef25da6b8afd36b26e341"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "寄题虞阳山周氏隐居五咏 环翠亭",
        "preface": "",
        "paragraphs": [
            "樵磴盘苍𪩘，渔矶俯碧潭。",
            "群尖清染黛，一曲翠挼蓝。",
            "冉冉松云细，娟娟竹露涵。",
            "春风万杨柳，绿影乱毵毵。"
        ],
        "notes": "",
        "id": "92fdb912cee95ccb4b61972573f313f2"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "寄题虞阳山周氏隐居五咏 五秀堂",
        "preface": "",
        "paragraphs": [
            "一干中柴立，交柯拥四垂。",
            "定知三世种，已长五孙枝。",
            "端是神明力，非关雨露私。",
            "踌躇三匝绕，为赋角弓诗。"
        ],
        "notes": "",
        "id": "a6d6976a7ef447aef21299874209d3dc"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "卓持者手持筇竹见遗书六言一偈",
        "preface": "",
        "paragraphs": [
            "滇池赤藤使者，太乙青藜老仙。",
            "如何一筇九节，拄到玉女盆边。"
        ],
        "notes": "",
        "id": "87a9922665299595e126484e6c096e60"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "喜陈绍曾至",
        "preface": "",
        "paragraphs": [
            "雨苔荒迳石，风叶拥门衡。",
            "破甑渠能顾，虚舟任自横。",
            "烛残无共影，谷应有同声。",
            "试问门前辙，多应是友生。"
        ],
        "notes": "",
        "id": "c63ad8fd741e508b068330083567907f"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "重阳前数日微暑小雨遂凉二首  其一",
        "preface": "",
        "paragraphs": [
            "小雨送残暑，新凉入郊墟。",
            "丹叶互明灭，玄云时卷舒。",
            "行螘尚移垤，盘蜗已伏庐。",
            "翛翛风响变，零落扇思疏。"
        ],
        "notes": "",
        "id": "f8729b8d09d84c8d9694d92a5c9e2189"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "重阳前数日微暑小雨遂凉二首  其二",
        "preface": "",
        "paragraphs": [
            "披衣趁鸡晨，耿耿残月曙。",
            "林表霁霞升，青红满云树。",
            "凉蝉犹抱叶，寒虫欲坏户。",
            "行行绕黄菊，狼藉衣上露。"
        ],
        "notes": "",
        "id": "5d3581bba2bf767191c669ff4878c778"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "昆山道中二首  其一",
        "preface": "",
        "paragraphs": [
            "归鸟破烟没，飞泉隔陇分。",
            "松门挂疏雨，樵路蹋行云。",
            "独往随漫兴，高谈遗世纷。",
            "悠然一杯酒，可以傲人群。"
        ],
        "notes": "",
        "id": "d26e18b3f5435fbe2e85baef3a85e448"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "昆山道中二首  其二",
        "preface": "",
        "paragraphs": [
            "日脚衔半璧，江面横匹素。",
            "一片黄芦秋，摵摵风景暮。",
            "闲枕曲肱眠，自琢撚须句。",
            "稍稍山月吐，已复草多露。"
        ],
        "notes": "",
        "id": "108c8240d68e072e45254fe298d453cf"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "次韵叶首善龙图见寄",
        "preface": "",
        "paragraphs": [
            "十年流落卧漳滨，种秫畦蔬手自亲。",
            "心似疲牛犹喘月，身如病木岂知春。",
            "试弹长铗撩公子，忽解绨袍值故人。",
            "健笔纵横惊老眼，恍疑帝所梦韶钧。"
        ],
        "notes": "",
        "id": "9f4f1e8b5092a4c3144fb701536a188a"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "吴汉逸家荆谿蓄古书奇器甚富余欲造观而未果赋小诗先之",
        "preface": "",
        "paragraphs": [
            "高人卧江海，烟雨三家村。",
            "白眼憎俗徒，青山自当门。",
            "披图望千载，耿耿尚自存。",
            "金铸騕褭蹏，漆书科斗文。",
            "虬螭盘六印，牺象刻四尊。",
            "剑包虎皮斑，琴漫蛇腹纹。",
            "犹吐星芒寒，尚带雷斧痕。",
            "我亦望古者，昂昂真戴盆。",
            "傥未倚门挥，应许置榻论。",
            "从公问奇字，载酒过子云。"
        ],
        "notes": "",
        "id": "82bae13e8bb231398afcf4ad77b88869"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题删定姪画卷二首  其一",
        "preface": "",
        "paragraphs": [
            "笔下凿开混沌，眼中见此崔嵬。",
            "海上神鼇负出，天边灵鹫飞来。"
        ],
        "notes": "",
        "id": "ce0b48b881e30b4e2b334ed935f5b3f8"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题删定姪画卷二首  其二",
        "preface": "",
        "paragraphs": [
            "水边两鹄语时，山下一牛鸣地。",
            "苍梧翠竹森然，长与闲云卧起。"
        ],
        "notes": "",
        "id": "049d3169b851dc130cfd07918462874e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "寄题四明吴勰拙轩二首  其一",
        "preface": "",
        "paragraphs": [
            "分寸跻攀曳九牛，一锥无地拙于鸠。",
            "穿针结缕非吾事，不上天孙乞巧楼。"
        ],
        "notes": "",
        "id": "aefbb1b49f0e16c7a55409441909656f"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "寄题四明吴勰拙轩二首  其二",
        "preface": "",
        "paragraphs": [
            "老罢谁当问喘牛，羁栖具作寄巢鸠。",
            "盖茆一把藏吾拙，便是元龙百尺楼。"
        ],
        "notes": "",
        "id": "3ea36662116008c9196dfdfc2ea9f719"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "寄题临安王氏通幽轩",
        "preface": "",
        "paragraphs": [
            "翠樾两檐交复，紫苔一径微通。",
            "雨箨犹含夏绿，风苞已褪春红。"
        ],
        "notes": "",
        "id": "cfc6abd4907ba286e9b98cba83d3ea5a"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "柳",
        "preface": "",
        "paragraphs": [
            "修纤似束楚腰支，杨柳春风二月时。",
            "金地化身千佛眼，锦江新様十宫眉。"
        ],
        "notes": "",
        "id": "f6043217c6c533dbb15569a8a7e7b9d1"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "雨二首  其一",
        "preface": "",
        "paragraphs": [
            "山空发清响，楼迥落余霏。",
            "掩冉花头重，浑酣水面肥。",
            "喧豗沉地镜，飘洒浄垣衣。",
            "数点苍茫里，饥乌接翅归。"
        ],
        "notes": "",
        "id": "b092e0568ac0d09d45f18942510a41e8"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "雨二首  其二",
        "preface": "",
        "paragraphs": [
            "淅沥珠跳瓦，淋浪绠缒簷。",
            "林园春寂寂，灯火夜厌厌。",
            "寒著衣棱起，愁牵酒户添。",
            "诗翁独无事，危坐撚衰髯。"
        ],
        "notes": "",
        "id": "e7c30b8fc0d08bc3bec17ec9b8023c21"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "送僧德最",
        "preface": "",
        "paragraphs": [
            "剥啄动柴荆，相看两眼青。",
            "诗如云态度，人似鹤仪形。",
            "妙斵窥天巧，哀弹感梦灵。",
            "定知花雨里，乱石点头听。"
        ],
        "notes": "",
        "id": "e5b04afa92d7034f0bf824b5de339652"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "朱彦直穹石堂",
        "preface": "",
        "paragraphs": [
            "拟把高天补，曾将巨海填。",
            "犹残如蜗练，尚带祖龙鞭。",
            "势重坤舆壮，根深粤峤连。",
            "孤骞抟鹫羽，突立冠鼇颠。",
            "锡号俄三品，论材但一拳。",
            "谁令此奇伟，偃卧独魁然。"
        ],
        "notes": "",
        "id": "7ca45f3d221989204558db7c9d01c6a0"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "小园春事二首  其一",
        "preface": "",
        "paragraphs": [
            "屋头唤雨泥滑滑，万瓦纷披土囊发。",
            "西园春事一时休，繁红浸乱烟脂雪。",
            "绿萝高张翠羽盖，苍𪩘中断青玉玦。",
            "不见枝上一点红，千顷桑麻光似泼。"
        ],
        "notes": "",
        "id": "1fe4136c36277e3001530544e0ccccac"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "小园春事二首  其二",
        "preface": "",
        "paragraphs": [
            "小园花柳争春发，风雨颠狂二三月。",
            "断梗梢空转若迷，细红糁迳繁如缬。",
            "叵堪绕屋溜潺潺，可厌触途泥活活。",
            "不妨暂柅故人车，大似陈公井中辖。"
        ],
        "notes": "",
        "id": "2322686d715cb0e5dcb284bf761dc418"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "夏日田舍二首  其一",
        "preface": "",
        "paragraphs": [
            "断堑疏新碧，长林惊远扬。",
            "鱼跳蒲叶偃，鹊起树头昂。",
            "觅句投诗社，逃禅入醉乡。",
            "梦回残酒里，月可一庭方。"
        ],
        "notes": "",
        "id": "2d96b248ccdcde6688b96310b2c1ec18"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "夏日田舍二首  其二",
        "preface": "",
        "paragraphs": [
            "麦卧黄云垅，秧分绿锦畦。",
            "犬来迎客路，鸟去背人啼。",
            "虺虺饥雷吼，昏昏醉缬迷。",
            "只疑尘土涴，独自照清谿。"
        ],
        "notes": "",
        "id": "e1a3097e9e315e08ab12cc1ec45dc46b"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "夏日京口道中二首  其一",
        "preface": "",
        "paragraphs": [
            "冉冉征途去，眈眈畏日长。",
            "枕流浣清泚，倚树憩苍凉。",
            "蝉抱风枝响，萤升露草光。",
            "不眠愁独夜，卧看月侵床。"
        ],
        "notes": "",
        "id": "b4e026a7ce39cc9ea376488fac89d57f"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "夏日京口道中二首  其二",
        "preface": "",
        "paragraphs": [
            "亭臯一雨过，清飚吹面凉。",
            "云绽微月吐，引杯吸空光。",
            "独诣敞神界，冥搜破天荒。",
            "扣舷歌小海，幽意满沧浪。"
        ],
        "notes": "",
        "id": "c8e46fb77e62fbf93df4279ab93f4bf0"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "京口普照寺",
        "preface": "",
        "paragraphs": [
            "败屋茨生草，崩崖蔓老藤。",
            "布金无长者，持钵有残僧。",
            "拨刺鱼跳釡，睢盱鼠瞰灯。",
            "炎炎三伏暑，岑绝冷如冰。"
        ],
        "notes": "",
        "id": "6ca2d9fd0717200386ba78d71125f6f5"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "都统刘侯筑新第不居供佛其中号布金庵遣骑入泉南迎山老主之",
        "preface": "",
        "paragraphs": [
            "群魔起为祟，百堵掀作灰。",
            "那闻五花叶，但见一莓苔。",
            "将军道南宅，万础蟠金堆。",
            "天瑞黄鹤下，地涌青莲开。",
            "老仙逃僧去，大士问疾来。",
            "龙天拥猊坐，百蛮奋春雷。"
        ],
        "notes": "",
        "id": "a14d83578c818bf153f10d65896edb50"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "吴门道中",
        "preface": "",
        "paragraphs": [
            "小桥分路各西东，寂寂松窗半掩同。",
            "客梦悠扬残酒里，一池荷叶雨声中。"
        ],
        "notes": "",
        "id": "9d33be94c1b1bd955d58011fb2dd00f4"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "魏江道上得小庵解装小愒",
        "preface": "",
        "paragraphs": [
            "老柳当门翠十寻，桑麻一曲窈然深。",
            "苍苔满地无人扫，只有酴醿一架阴。"
        ],
        "notes": "",
        "id": "ad8c44c4534de2da08afffbec8b352b7"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "示鹤林山老二首  其一",
        "preface": "",
        "paragraphs": [
            "应化来江右，乘流出峤南。",
            "后身逢七七，前话续三三。",
            "坐见诸天绕，来听二士谈。",
            "更无木上坐，只有佛同龛。"
        ],
        "notes": "",
        "id": "a8101b4cf1c4cdda76cccd18e413b270"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "示鹤林山老二首  其二",
        "preface": "",
        "paragraphs": [
            "一别三千里，重临二十年。",
            "霜蒹空老矣，雪柏自依然。",
            "习气诗情在，真心佛果圆。",
            "相看无一语，趺坐炷炉烟。"
        ],
        "notes": "",
        "id": "cd68c9d559ade36ff26876ac0850b64a"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "宜兴林尉山父巢仙亭二首  其一",
        "preface": "",
        "paragraphs": [
            "半篙渌涨狎鸥边，万点青尖拄笏前。",
            "水色山容鬭清好，吴中关市有巢仙。"
        ],
        "notes": "",
        "id": "90fa97f2f9ed14cbd2540b4496bfa271"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "宜兴林尉山父巢仙亭二首  其二",
        "preface": "",
        "paragraphs": [
            "且可浮沉随俗里，更将强健鬭尊前。",
            "悬知天上多官府，盍向人中作地仙。"
        ],
        "notes": "",
        "id": "28eb4164a9d2386f703abe230eed2f43"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "浮远堂",
        "preface": "",
        "paragraphs": [
            "月堕山城小，沙寒水国秋。",
            "云根拔地起，冰柱蹴天浮。",
            "紫翠分鼇岭，青红杂蜃楼。",
            "舟航通万里，城郭数三州。",
            "刺史冯熊贵，仙翁控鲤游。",
            "八龙追后骏，五马驻前驺。",
            "露舄迎门鹊，风帘压海牛。",
            "地偏余胜迹，山好对冥收。",
            "雨为催诗至，云应度曲留。",
            "欢呼领百罚，跌宕散千忧。",
            "颠倒青霞帔，淋漓紫绮裘。",
            "谁镵岘山石，千载记风流。"
        ],
        "notes": "",
        "id": "b94d178a9a215f46117fb6e53f763c25"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "连雪苦寒二首  其一",
        "preface": "",
        "paragraphs": [
            "霜气森森背有芒，风棱槭槭面疑创。",
            "破衾且作龟头缩，短褐愁牵鹤胫长。"
        ],
        "notes": "",
        "id": "174ecbf652c0f68ddc4344108f29c8c9"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "连雪苦寒二首  其二",
        "preface": "",
        "paragraphs": [
            "怪底骑驴咏雪诗，东风有信在南枝。",
            "来麰已报丰年瑞，属国餐毡且耐饥。"
        ],
        "notes": "",
        "id": "596b2c4ccb6b0c10d620037901d31ace"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "大雪后喜晴二首  其一",
        "preface": "",
        "paragraphs": [
            "岭雪班班在，崖泉咽咽鸣。",
            "一州明晓霁，万壑贮春声。",
            "蹬滑藤枝健，沙晴屐齿轻。",
            "小儿修浄供，酌茗慰孤清。"
        ],
        "notes": "",
        "id": "6d93789d2cc3199ac5d6d68a1f4e7a6e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "大雪后喜晴二首  其二",
        "preface": "",
        "paragraphs": [
            "雪浄山容改，风回野意新。",
            "草根清漠漠，沙尾碧鳞鳞。",
            "有客推门版，呼童整角巾。",
            "风流杨柳似，一噱散千颦。"
        ],
        "notes": "",
        "id": "fc74f907c75d8737394a7b2cad2e1f51"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "送邹次贾归临川二首  其一",
        "preface": "",
        "paragraphs": [
            "不负丹鸡约，来寻白马盟。",
            "龙钟著帽进，爵跃倒衣迎。",
            "感慨追平昔，惊呼问死生。",
            "殷勤一樽酒，闲健且同倾。"
        ],
        "notes": "",
        "id": "d92b9b5cafd3733b59003cfbb55b5ad3"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "送邹次贾归临川二首  其二",
        "preface": "",
        "paragraphs": [
            "徒步轻千里，重临贲一邱。",
            "留欢不暖席，索去忽扁舟。",
            "惜别犹班草，传声可置邮。",
            "踌躇搔白首，独上仲宣楼。"
        ],
        "notes": "",
        "id": "89dd88917cb4d9d7710b2e651253993b"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "南唐门道上见桃二首  其一",
        "preface": "",
        "paragraphs": [
            "一迳青苔短短篱，小桃竹外两三枝。",
            "殷勤待得黄昏月，正见斜红卧酒卮。"
        ],
        "notes": "",
        "id": "e8911aaee20a1e24385df5ea09039e73"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "南唐门道上见桃二首  其二",
        "preface": "",
        "paragraphs": [
            "细红如糁未全匀，洗雨梳风日日新。",
            "前度刘郎在何处，故林空锁一枝春。"
        ],
        "notes": "",
        "id": "2ff837065a70b4be5b496fdba2bce0c7"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "惠楙吉水轩二首  其一",
        "preface": "",
        "paragraphs": [
            "演漾浮清樾，千凝漫绿莎。",
            "更无野鸟渡，自有窟蟾过。",
            "短绠飞苍雪，长缨卷素波。",
            "会须号一噫，霹雳起龙梭。"
        ],
        "notes": "",
        "id": "0a3643641e5b8c6b4b72a7a858d22b7e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "惠楙吉水轩二首  其二",
        "preface": "",
        "paragraphs": [
            "练练迎朝霁，漻漻卷夜氛。",
            "挽河半天落，贮月一瓢分。",
            "荡胸饱新授，洗耳浣昔闻。",
            "谁知望梅者，肺渴已如焚。"
        ],
        "notes": "",
        "id": "48ea7ba22be38c9d1dc77beb83a8fdbb"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "送删定姪赴高安郡丞",
        "preface": "",
        "paragraphs": [
            "纷纷戏事扰真情，梦入槐宫一饷荣。",
            "莫向蜗庐分两国，只将螘垤当専城。",
            "遨头定自污三顾，纸尾何妨署一名。",
            "南望崆峒堪拄笏，白云飞处眼偏明。"
        ],
        "notes": "",
        "id": "096190714896b634fcea531fdcd3512f"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "寄题杨元光黄岩清畏轩",
        "preface": "",
        "paragraphs": [
            "杨公相大历，独擅德爵尊。",
            "清渭贯泾浊，寸胶定河浑。",
            "高名冠朝伦，流风被仍昆。",
            "悠然向千载，凛凛尚目存。",
            "官闲拥黄䌷，卧听衙集喧。",
            "萧萧凫鹥行，重糈不到门。",
            "蝗虎不待驱，闻风自惊奔。",
            "所贵知我希，已及鱼与豚。"
        ],
        "notes": "",
        "id": "143c791b0d42c0cd7ff91989e196a93d"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题致思庵二首  其一",
        "preface": "",
        "paragraphs": [
            "草迳冲泥滑，松门隐雾深。",
            "潜鱼寒上窟，宿鸟暝投林。",
            "风树摇青冢，云萝倚碧浔。",
            "禅翁蒙一衲，寂寞海潮音。"
        ],
        "notes": "",
        "id": "1379ed07917c161b91dbc9d4b84ec7a4"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题致思庵二首  其二",
        "preface": "",
        "paragraphs": [
            "宿雨连村暗，春流隔陇分。",
            "樯乌吟外见，城角定中闻。",
            "石鼎涵苍润，铜炉涌翠芬。",
            "明朝南北路，相望两孤云。"
        ],
        "notes": "",
        "id": "8eccb1e055c99cb833b799a550c54a72"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "焦山吸江亭二首  其一",
        "preface": "",
        "paragraphs": [
            "昔年携客寄僧龛，败屋疏篱一草庵。",
            "白首重来看修竹，连山楼观亦眈眈。"
        ],
        "notes": "",
        "id": "b3dd4f0b5faa77cca2b6f263d8da011e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "焦山吸江亭二首  其二",
        "preface": "",
        "paragraphs": [
            "万顷苍茫一岛孤，潭潭云海现毘卢。",
            "问君吸尽西江水，中有曹谿一滴无。"
        ],
        "notes": "",
        "id": "86d9f920977b3318b75e1a3bac06940e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "再赋五至堂二首  其一",
        "preface": "",
        "paragraphs": [
            "猊坐诸天绕，龙龛百鬼神。",
            "扪萝穿窈窕，拄策上峥嵘。",
            "雨送秋声入，风迎夜气生。",
            "降肛壹鼍吼，撇烈两岛惊。",
            "独诣超神界，真游梦化城。",
            "微吟更有味，琢雪鬭僧清。"
        ],
        "notes": "",
        "id": "c32376d0c280af3f3eb5d62424f4a67a"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "再赋五至堂二首  其二",
        "preface": "",
        "paragraphs": [
            "老衲僧中龙，得度佛三世。",
            "苴茅制不借，剖竹作如意。",
            "徴心讯空王，礼足依梵帝。",
            "住世无三宿，应缘有五至。",
            "百年杞国忧，四大偃师戏。",
            "应作如是观，浮云本无蒂。"
        ],
        "notes": "",
        "id": "fac2bd010c5f1a6e8e2512a89ff2b4cf"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "胡恭夫勉斋",
        "preface": "",
        "paragraphs": [
            "为山在进篑，学海自盈科。",
            "但见拳石小，才容一苇过。",
            "骎骎拔地起，千丈青坡陀。",
            "漫漫拍天流，万顷翠错磨。",
            "勉斋何为者，直意慕山河。",
            "高视俯遗垤，孤清镇颓波。",
            "巨植蟠杞梓，修麟窘蛟鼍。",
            "谁能探高深，潜珍有随和。"
        ],
        "notes": "",
        "id": "b016b3fd0be7cc64b45cf657c4f1e7d2"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "静节轩二首  其一",
        "preface": "",
        "paragraphs": [
            "红紫纷纷半在亡，一轩风雨送春忙。",
            "青梅著子浑无数，绿笋穿林已许长。"
        ],
        "notes": "",
        "id": "c9ed24b0f148ab8ec67e12ed33c237cb"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "静节轩二首  其二",
        "preface": "",
        "paragraphs": [
            "莲叶平铺塘水满，栋花半落渚风清。",
            "无言独立苍茫里，更听黄鹂一两声。"
        ],
        "notes": "",
        "id": "0c5e942a259e46c04aa798372fa6d19d"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "滁守平远堂",
        "preface": "",
        "paragraphs": [
            "魏公大雅士，英英峙冰玉。",
            "平反廷尉府，共理滁阳牧。",
            "奋髯慑狐鼠，折箠行凫鹜。",
            "高眠日照廊，坐啸风生竹。",
            "度堂云雨上，斗柄高插屋。",
            "摆落区中缘，超摇尘外躅。",
            "遥苍拥鬟髻，漱碧韵琴筑。",
            "虽无花解笑，自有云树宿。",
            "王春亦已班，臣昼可屡卜。",
            "举目送归鸿，寄此千里目。"
        ],
        "notes": "",
        "id": "b3d58ddec30608592aebf21e455cb7f4"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "龟潭二首  其一",
        "preface": "",
        "paragraphs": [
            "绕舍莳兰荪，褰帘对竹君。",
            "移床栖樾荫，脱屣护苔纹。",
            "钓影垂潭月，樵歌出岭云。",
            "殷勤一瓢水，侑此井中芹。"
        ],
        "notes": "",
        "id": "a1da71bde459e4ba3096511b11fbbeca"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "龟潭二首  其二",
        "preface": "",
        "paragraphs": [
            "风涟细娟娟，月彩光弥弥。",
            "庭空韵琴筑，故入幽人耳。",
            "皓白有真色，澹泊非世味。",
            "谁能听蛙淫，唤汝作鼓吹。"
        ],
        "notes": "",
        "id": "fa6ef219a59bc6890c2e10f0689fc0b8"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "雨中泊蜀山见渔人自山半负樵入舟鼓棹而去",
        "preface": "",
        "paragraphs": [
            "一嶂横青霭，千沤起碧浔。",
            "行穿山半腹，坐占水中心。",
            "蹋雨松蹊滑，冲烟蓼屿深。",
            "时来有登涉，应不系升沉。"
        ],
        "notes": "",
        "id": "e3ee0d5bbd88ddefea73d8cd6f028c32"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "胡桥别墅",
        "preface": "",
        "paragraphs": [
            "覆地红深寸，连村翠著行。",
            "桑空蚕箔满，芹老燕泥香。",
            "且泥无何饮，徐思有底忙。",
            "独谣无语悟，倚杖立斜阳。"
        ],
        "notes": "",
        "id": "8d12db69482c52326427b953a4662f9e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "示龟潭文上人二首  其一",
        "preface": "",
        "paragraphs": [
            "露盖青相倚，云屏翠作围。",
            "石泉鸣牛枕，迳苏上春衣。",
            "井遂登晨汲，庖烟起夕霏。",
            "浮生眠食耳，终不羡轻肥。"
        ],
        "notes": "",
        "id": "40407224e3668fd96d87536997f544bb"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "示龟潭文上人二首  其二",
        "preface": "",
        "paragraphs": [
            "扫石风生坐，披云雨湿衣。",
            "飘飘一蝉脱，猎猎两凫飞。",
            "伏槛观鱼乐，钩帘待燕归。",
            "疏钟何处寺，出谷自依依。"
        ],
        "notes": "",
        "id": "e30ff139c02e18d174b471f89c4aa027"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "读类说二首  其一",
        "preface": "",
        "paragraphs": [
            "亡是谈乌有，彭郎得小姑。",
            "谁言鸠作妇，谩道雁为奴。",
            "络纬那能织，提壶岂解酤。",
            "龟兹堪一笑，非马亦非驴。"
        ],
        "notes": "",
        "id": "e8061b4aabf8f3497b91a1c242517431"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "读类说二首  其二",
        "preface": "",
        "paragraphs": [
            "额痒会出耳，足闲仍有牦。",
            "石顽飞作燕，楮老孕生鸡。",
            "枫瘿那因怒，松枋岂是肥。",
            "君看转丸手，亦复化神奇。"
        ],
        "notes": "",
        "id": "4095b0371eade069bf80b003636cc163"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "示枫桥温老",
        "preface": "",
        "paragraphs": [
            "阖闾曾城外，寒山古道西。",
            "若人具双眼，与佛拍肩齐。",
            "白浪喷鹢首，黄尘送马蹄。",
            "憧憧南北路，一榻有高栖。"
        ],
        "notes": "",
        "id": "41ff90dfe8194f8e2536e72d5d7fd86e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "枫桥璨书记出示近赋长句为诗答之",
        "preface": "",
        "paragraphs": [
            "白㲲青鞋竹杖随，伏犀插脑看魁奇。",
            "水如说法翻千偈，山似哦诗蹙两眉。",
            "率尔扣门依佛宝，欣然命驾有心期。",
            "匆匆班草河桥上，几日重临慰所思。"
        ],
        "notes": "",
        "id": "b5c1fe19e747f8c7db9cd15993f3dc88"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "读灵岩圆首座诗卷二首  其一",
        "preface": "",
        "paragraphs": [
            "长廊籍籍履声中，邂逅欢迎得此公。",
            "会续千灯齐古佛，先拈一瓣供诗翁。"
        ],
        "notes": "",
        "id": "e503ad84d0cee426ac9110375c2c76f4"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "读灵岩圆首座诗卷二首  其二",
        "preface": "",
        "paragraphs": [
            "万境崩腾倒笔前，飘飘落纸似云烟。",
            "要看墨妙供千手，莫遣诗翁入两肩。"
        ],
        "notes": "",
        "id": "39b7aacf5cfa9a84bdc4cb978f0212be"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "能仁寺悟上人来枫桥访余索诗赋两绝句  其一",
        "preface": "",
        "paragraphs": [
            "撚断吟须皱两眉，镂冰琢雪等儿嬉。",
            "解题孤月如鸡口，堪笑穷郊作许悲。"
        ],
        "notes": "",
        "id": "71aa38a0dc079d4f2539b29aafb98d32"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "能仁寺悟上人来枫桥访余索诗赋两绝句  其二",
        "preface": "",
        "paragraphs": [
            "老去都将笔砚焚，相逢相问只寒温。",
            "更无一语堪酬对，已入维摩不二门。"
        ],
        "notes": "",
        "id": "a76d85168ac40027b45c1833d48b44b4"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "读沈公序诗卷",
        "preface": "",
        "paragraphs": [
            "读书过眼亦千年，脱帽挥毫涌百泉。",
            "句出惊传龙菌蠢，赋成争诵蜺连蜷。",
            "铜池茎叶三山秀，玉井根株七泽连。",
            "容貌魁梧端可想，不应诗瘦自臞仙。"
        ],
        "notes": "",
        "id": "53b8118ee1d6906461cb20378ea1d514"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "龟潭二首  其一",
        "preface": "",
        "paragraphs": [
            "摆落攀缘断，驱除磊磈平。",
            "庭松敌老健，潭水伴孤清。",
            "待月出时看，寻云起处行。",
            "相随木上坐，徙倚到参横。"
        ],
        "notes": "",
        "id": "c8d4c99d37d3b93f02fba18553179c4c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "龟潭二首  其二",
        "preface": "",
        "paragraphs": [
            "投老一无取，游空百不闻。",
            "莫参东阁吏，恐污北山文。",
            "心定对止水，身闲卧白云。",
            "嗒然吾丧我，何意傲人群。"
        ],
        "notes": "",
        "id": "887336e9c28271f05c6203418609bb30"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "山阳守吴子仁遗两鹤喜而赋诗二首  其一",
        "preface": "",
        "paragraphs": [
            "本自骖鸾驾，何因下爵罗。",
            "未冲霄汉去，且傍水云过。",
            "收拾为闲伴，提携作好歌。",
            "莫怀轩冕意，风月共婆娑。"
        ],
        "notes": "",
        "id": "d552f2a2218ff5ed1a92b33a2d422be0"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "山阳守吴子仁遗两鹤喜而赋诗二首  其二",
        "preface": "",
        "paragraphs": [
            "缟袂真仙驭，玄裳羽客衣。",
            "千年令威至，万里佐卿归。",
            "蹋雨青苔院，栖烟白板扉。",
            "萧条真老伴，相对两忘机。"
        ],
        "notes": "",
        "id": "2b18a5f90a45982a431488d4960b889c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "舟过湖洑泊丁山二首  其一",
        "preface": "",
        "paragraphs": [
            "鸡犬三家市，蓬蒿一亩宫。",
            "萝牵篱羃翠，萚陨砌堆红。",
            "宿鸟来还去，微泉咽复通。",
            "幽寻殊未已，落日满疏桐。"
        ],
        "notes": "",
        "id": "1d5e45eb5b615c09dd019de4e8e7945a"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "舟过湖洑泊丁山二首  其二",
        "preface": "",
        "paragraphs": [
            "日下残红敛，烟升积翠重。",
            "鸥轻波浩荡，鱼乐自从容。",
            "野馌迎秋获，邻讴相夜舂。",
            "田翁有真意，一笑酒中逢。"
        ],
        "notes": "",
        "id": "e0f46fdb78177dc47cb7f24b7ff42228"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "寄题洪巨济中大鄱阳园亭四咏 协趣亭",
        "preface": "",
        "paragraphs": [
            "一邱破天巧，万壑回春姿。",
            "使君载酒地，不著鼓吹随。",
            "翛然一幅巾，自与幽人期。",
            "水浅欲平杯，风细不满旗。",
            "疏疏残雨里，独理钓鱼丝。"
        ],
        "notes": "",
        "id": "743da1d83071560ee91526f41eb069e9"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "寄题洪巨济中大鄱阳园亭四咏 翠屏洞",
        "preface": "",
        "paragraphs": [
            "千岩紫翠中，缥缈浮画栋。",
            "屏风十二叠，坦坦见空洞。",
            "攒青照坐寒，老翠湿衣重。",
            "度曲挽云留，举杯邀月共。",
            "乐矣殊未央，正作南柯梦。"
        ],
        "notes": "",
        "id": "66588aaa8f809b86b7681e569c47cf0d"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "寄题洪巨济中大鄱阳园亭四咏 绿杨桥",
        "preface": "",
        "paragraphs": [
            "津树正青青，水拍两岸平。",
            "千章云外合，一勺烟中横。",
            "叶密翳鸟语，波清见鱼行。",
            "湾埼雨初干，陂露雪正晴。",
            "谁来听山公，著屐过桥声。"
        ],
        "notes": "",
        "id": "e45aa0131659615de6206aa237060b56"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "寄题洪巨济中大鄱阳园亭四咏 艮庵",
        "preface": "",
        "paragraphs": [
            "高人擅一壑，青山独当门。",
            "拄笏坐终日，似与若人言。",
            "微云抱𪩘出，细溜触石喧。",
            "绝壁挂夜斗，曾甍上朝暾。",
            "更探东篱菊，共尽北海尊。"
        ],
        "notes": "",
        "id": "81135236cee12fc9e4e773f1254947ea"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "春霁二首  其一",
        "preface": "",
        "paragraphs": [
            "好雨连清夜，寒声满四簷。",
            "浣此红点注，著柳翠条纤。",
            "宿潦推舟起，舂涂上屐黏。",
            "家家挥耒出，途咏满苍黔。"
        ],
        "notes": "",
        "id": "3d8baf77757208cf9508626d5446e90e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "春霁二首  其二",
        "preface": "",
        "paragraphs": [
            "清飚洗睡昏，好雨惬幽欣。",
            "共喜当春至，偏宜入夜闻。",
            "跳波通辙涸，流润驻炉薫。",
            "潋潋沙头绿，晴来已十分。"
        ],
        "notes": "",
        "id": "e0fd562a89e4b8492d1c079550c8b1a5"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "书事二首  其一",
        "preface": "",
        "paragraphs": [
            "坐睡抛书卷，行歌泥酒杯。",
            "那能钻故纸，莫自耻虚罍。",
            "闲把吟须撚，欣逢笑口开。",
            "独醒竟何事，空腹吼饥雷。"
        ],
        "notes": "",
        "id": "40ec21511209c547addc43053700afbf"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "书事二首  其二",
        "preface": "",
        "paragraphs": [
            "谋身殊落落，随俗信悠悠。",
            "但使真心住，何嫌老语偷。",
            "乘风岂有待，过坎且复休。",
            "人生如寄耳，岂恨拙于鸠。"
        ],
        "notes": "",
        "id": "4f734c0df496d8b3c410351476d9fbeb"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "草堂路遇大风二首  其一",
        "preface": "",
        "paragraphs": [
            "覆地云为簇，填空浪作堆。",
            "昂昂天上坐，虺虺石中雷。",
            "澒洞千沤发，喧豗百蛰开。",
            "白鸥底心性，玉羽自毰毸。"
        ],
        "notes": "",
        "id": "14f551ba3d693f54999d87d64c8c7968"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "草堂路遇大风二首  其二",
        "preface": "",
        "paragraphs": [
            "云屋互出没，风扇自阖开。",
            "孤舟系桑本，一曲并岩隈。",
            "翠甲连筐载，頳鳞贯柳来。",
            "殷勤慰牢落，为覆掌中杯。"
        ],
        "notes": "",
        "id": "521a3d5a5205f13b505633d874c71dff"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题惠声伯溪亭",
        "preface": "",
        "paragraphs": [
            "小槛大红直欲然，乔林老翠自生烟。",
            "云萝属地青霞帔，雨䇲填沟赤仄钱。",
            "折柳贯鱼初受钓，解龟挽酒看垂莲。",
            "便须秉烛追良夜，花减春归又一年。"
        ],
        "notes": "",
        "id": "3a3e156dd7a28c92882983601c87db94"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "雪夜宿致思庵",
        "preface": "",
        "paragraphs": [
            "霏霏竹间云，练练天上雪。",
            "谁遗碧玉壶，化作白银阙。",
            "孤怀惬幽欣，一笑暖栗冽。",
            "寒光注老眼，谓是山吐月。",
            "耿耿清不眠，夜半听竹折。"
        ],
        "notes": "",
        "id": "6feb06493449000f1b261548c673f8e3"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "江上怀思永二首  其一",
        "preface": "",
        "paragraphs": [
            "沙老犹生觜，江寒已伏槽。",
            "长烟分聚落，短日下亭臯。",
            "木脱曾巢见，潮生小艇高。",
            "幽怀谁与悟，不见酒中豪。"
        ],
        "notes": "",
        "id": "b85d1519944d30b6a15faca5fbc61400"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "江上怀思永二首  其二",
        "preface": "",
        "paragraphs": [
            "绝徼三叉路，连舻万斛船。",
            "一区江上宅，百榼酒中仙。",
            "有土能埋玉，无胶可续弦。",
            "摩挲绿苔石，屐齿尚依然。"
        ],
        "notes": "",
        "id": "ff1293f0024b7d41f4c5fd89f48caf22"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "读刘方叔诗卷二首  其一",
        "preface": "",
        "paragraphs": [
            "雄奇郊岛上，清绝晋隋间。",
            "已突黄初过，遥追正始还。",
            "冥搜逐幽好，巧发露天悭。",
            "莫作鸢肩看，诗成耸两山。"
        ],
        "notes": "",
        "id": "79ff4236173dcc43c7bac89e4344e3f2"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "读刘方叔诗卷二首  其二",
        "preface": "",
        "paragraphs": [
            "思如涌泉出，句似琢冰清。",
            "刻烛翻千偈，撞钟助一鸣。",
            "磨天无刃迹，掷地有金声。",
            "好是衔杯处，云烟落纸生。"
        ],
        "notes": "",
        "id": "4bfac9242c25aa7049fcc11e71d7c68a"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "独坐",
        "preface": "",
        "paragraphs": [
            "真境闲自见，衰容老更浸。",
            "却无愁可解，祇有病相寻。",
            "莫引千钧髪，须存一寸心。",
            "澹然无愠喜，龟息自深深。"
        ],
        "notes": "",
        "id": "f79f52212d0f0d6c82575ae2a33a99a5"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "正月十四日半夜大雷雨许楙仲有诗次韵三首  其一",
        "preface": "",
        "paragraphs": [
            "万炬红莲陆海中，车如流水马如龙。",
            "九街画鼓春声满，百柁琼艘蜡味浓。",
            "底事狂雷翻地轴，叵堪笑电破天容。",
            "冲泥蹋雨寻归路，竹杖芒鞋取次供。"
        ],
        "notes": "",
        "id": "e0f037a5285926687cb159c4e842f153"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "正月十四日半夜大雷雨许楙仲有诗次韵三首  其二",
        "preface": "",
        "paragraphs": [
            "覆雨翻云一霎中，雷鞭击柱起乖龙。",
            "推愁正倚三杯酽，破睡那能一枕浓。",
            "桑下持鉏如许健，席间失箸若为容。",
            "诗翁只作啼婴看，万斛珠玑唾手供。"
        ],
        "notes": "",
        "id": "db6a087d2a2e840ff6de1849cbd6fecd"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "正月十四日半夜大雷雨许楙仲有诗次韵三首  其三",
        "preface": "",
        "paragraphs": [
            "尚见暗尘随驷马，忽惊飞电扰群龙。",
            "玄云合沓涛头上，白雨浑酣乳面浓。",
            "淡碧鳞鳞生晓涨，小红漠漠放春容。",
            "只应便作寻芳计，好把鸱夷载酒供。"
        ],
        "notes": "",
        "id": "c96667039256c1ae981ed5529e6e3d32"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "正月十五日荆谿馆然灯燕北客用前韵",
        "preface": "",
        "paragraphs": [
            "虎鼠同游十二宫，何妨蛇蚓杂蛟龙。",
            "荧煌宝树繁星合，泛艳金茎湛露浓。",
            "海鸟定知惊矍铄，濠鱼且乐共从容。",
            "贾生欲系单于颈，应费朝家五饵供。"
        ],
        "notes": "",
        "id": "cbed747271ecd8e4fd686a8995478d07"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "梅二首  其一",
        "preface": "",
        "paragraphs": [
            "北风翦水玉花飞，翠袖凌寒不自持。",
            "脉脉含情无一语，水边篱落立多时。"
        ],
        "notes": "",
        "id": "d8d81d56d5776830edf25f5f4ec532cc"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "梅二首  其二",
        "preface": "",
        "paragraphs": [
            "纤纤萝蔓牵茅屋，细细苔花点石矼。",
            "梦断酒醒山月吐，一枝疏影卧东窗。"
        ],
        "notes": "",
        "id": "593ecd24c054cc0790b466bd1cc33ed9"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "雨二首  其一",
        "preface": "",
        "paragraphs": [
            "风卷三江立，雷穿九地鸣。",
            "捎林百鸟散，破柱一龙惊。",
            "满树春声合，连甍晓溜倾。",
            "坐看流恶尽，邑里一时清。"
        ],
        "notes": "",
        "id": "9641923599b2bda52b4694a4276843bc"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "雨二首  其二",
        "preface": "",
        "paragraphs": [
            "池涸萍黏块，畦荒麦聚埃。",
            "乖龙一味睡，幽鸟百般催。",
            "药裹蒸生菌，衣篝润作梅。",
            "殷勤一夜雨，洗出翠千堆。"
        ],
        "notes": "",
        "id": "4c64be23de6e15565273f455e2e0ff82"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "竹间看雪二首  其一",
        "preface": "",
        "paragraphs": [
            "乍闻槁雪堕窗前，已见飞花舞道边。",
            "梦断忽惊山竹裂，一灯照我拥书眠。"
        ],
        "notes": "",
        "id": "763cab9b66154a6178a7ad53947891ff"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "竹间看雪二首  其二",
        "preface": "",
        "paragraphs": [
            "受风岂免长低首，戴雪何妨暂折腰。",
            "莫道此君无特操，风回雪霁便昂霄。"
        ],
        "notes": "",
        "id": "14d662362cd8cf3364d58f1b9f5dd941"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题杨令藏春坞三首  其一",
        "preface": "",
        "paragraphs": [
            "千岁鹤林仙，故家今尚存。",
            "吟律破阴沍，扣弦召春温。",
            "王母仍留核，韩郎为染根。",
            "暗香先到处，已返玉梅魂。"
        ],
        "notes": "",
        "id": "4d98c313e30575ab54ae57ff429584d2"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题杨令藏春坞三首  其二",
        "preface": "",
        "paragraphs": [
            "汝阳红槿帽，欲挽春风回。",
            "不用宝刀截，试看羯鼓催。",
            "玉树日日新，金莲步步开。",
            "仍须觅春草，随人处处来。"
        ],
        "notes": "",
        "id": "f2cc5cd3a0ee35fff6eacf7896924eef"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题杨令藏春坞三首  其三",
        "preface": "",
        "paragraphs": [
            "花发武陵源，水满蓝桥路。",
            "人面相映红，迎笑得崔护。",
            "蜂蜨谩纷纷，寻春不知处。",
            "时见一叶红，相随水东去。"
        ],
        "notes": "",
        "id": "5f52c544411463a7e5b2e780cdc0f49d"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "累石作小山凿池引水注之",
        "preface": "",
        "paragraphs": [
            "移山老翁愚，埋盆小儿嬉。",
            "高蹈遗世纷，幽欣可人意。",
            "倚树看蜂衙，挑灯照花睡。",
            "乐哉何所忧，俛仰可卒岁。"
        ],
        "notes": "",
        "id": "e853ea38fd13bc7ab5fb07baf0d16882"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "建安掾朱彦实调同安丞归莆田枉道过余十日而别二首  其一",
        "preface": "",
        "paragraphs": [
            "公子命巾车，千里过我庐。",
            "惊飞庭尉爵，喜见丈人乌。",
            "倚壁方挽膝，推琴欲揽须。",
            "殷勤更秉烛，孤闷一时摅。"
        ],
        "notes": "",
        "id": "60c5203db3597570de7b26507a45d17c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "建安掾朱彦实调同安丞归莆田枉道过余十日而别二首  其二",
        "preface": "",
        "paragraphs": [
            "巢枝良易安，瓢饮有余懽。",
            "栖栖枳棘间，矫矫如龙鸾。",
            "抱牍凫鹜进，落笔蛇蛟蟠。",
            "但令填纸尾，只作马槽看。"
        ],
        "notes": "",
        "id": "38be7a1e63d5a01348e794904418c82d"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "龟潭道中",
        "preface": "",
        "paragraphs": [
            "沙浄溪行好，烟消野望新。",
            "数峰山戴雪，一曲坞藏春。",
            "鱼逐波间伴，禽藏叶底身。",
            "柳边春信动，眉目已津津。"
        ],
        "notes": "",
        "id": "c0bf98162d4ec9ad764e0b0b699923d1"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "牛山道中",
        "preface": "",
        "paragraphs": [
            "松云翠离披，竹日光破碎。",
            "青荧麦风过，红湿花露坠。",
            "萍开龟曳尾，树啄鸟擘啄。",
            "物物如贶予，欣然与心会。"
        ],
        "notes": "",
        "id": "ae933710a1dd77de218f371b929bf5c2"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "罨画连雨溪涨丈余雨霁水落喜而赋诗二首  其一",
        "preface": "",
        "paragraphs": [
            "编栰沿村径，囊沙壅市门。",
            "苍鳞封老干，黄耳上陈根。",
            "屋破容身窄，天低望眼昏。",
            "谿边高树杪，犹有系舟痕。"
        ],
        "notes": "",
        "id": "4ad9c7d37b1351bc943c08e53b44bff4"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "罨画连雨溪涨丈余雨霁水落喜而赋诗二首  其二",
        "preface": "",
        "paragraphs": [
            "月挂楼钟晓，风生岛树秋。",
            "林疏山献状，池漫水分流。",
            "鹊喜如窥牖，鸥驯亦并舟。",
            "一声何处笛，莫遣碧云留。"
        ],
        "notes": "",
        "id": "2198deb3995f372615ccbea8ec4f1cf7"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "沈公序亦爱亭二首  其一",
        "preface": "",
        "paragraphs": [
            "吟牵东阁兴，静憩北窗眠。",
            "窟小中生月，文高迥入玄。",
            "回看甲乙第，已到巳辰边。",
            "不见门生莠，歌钟尚隐然。"
        ],
        "notes": "",
        "id": "caf1c4a144e7389fda383b8dd3137946"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "沈公序亦爱亭二首  其二",
        "preface": "",
        "paragraphs": [
            "老蔓牵簷角，青芜点石棱。",
            "风生长柄麈，花落短檠灯。",
            "危坐才容膝，欹眠但曲肱。",
            "胸中九云梦，芥蒂亦何曾。"
        ],
        "notes": "",
        "id": "af922498e3161577a41cd04028ff9ca9"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "沈公序余闲亭二首  其一",
        "preface": "",
        "paragraphs": [
            "貌古须眉见，情高耳目遗。",
            "应谐聊玩世，避谤莫吟诗。",
            "事不关心处，身非抱病时。",
            "翛然无一事，痛饮是吾师。"
        ],
        "notes": "",
        "id": "d27f57555eaa4c2aa5c5cdec5c56e567"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "沈公序余闲亭二首  其二",
        "preface": "",
        "paragraphs": [
            "隐几欲忘吾，趋营老更疏。",
            "判闲聊命酒，引睡谩翻书。",
            "祗有贫堪逐，都无愤可摅。",
            "乐哉聊卒岁，应信我知鱼。"
        ],
        "notes": "",
        "id": "99b1fe6b3b90e19da303600de7b2aba6"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "虎邱沼老豫章诗僧也与余相遇于枫桥方丈诵所作徐献之侍郎生日诗有东湖孺子南极老人之句余爱其工赋小诗寄赠",
        "preface": "",
        "paragraphs": [
            "落景下曾城，遥烟起孤戍。",
            "系舟著鱼矶，曳杖扣僧户。",
            "忽逢丹霞侣，自诵碧云句。",
            "噌吰应黄钟，清绝追白纻。",
            "不落江西派，肯学邯郸步。",
            "冥搜自天得，妙中有神助。",
            "寅缘半日留，邂逅一笑遇。",
            "讵复管中窥，看沐南山雾。"
        ],
        "notes": "",
        "id": "cca1ea45fe980ae17b9b361728bd5406"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "绍兴壬子某南迁过疏山上一览亭见拟东坡煨芋诗刻龛之壁间诗律句法良是殆不能辨乃宣卿侍郎守临川时所拟作也后数日道次安仁县一士人吴君出宣卿诗数十解示余奇丽清婉咀嚼有味如噉蔗然读之惟恐尽于是拊卷三叹而后知公置力于斯文久矣又二十年宣卿筑室荆谿山中别营一堂以平生所蓄东坡诗文杂言长短句残章断槀尺牍游戏之作尽椟藏其中号景坡自书榜仍为记刻之某欲具小舟造观而宣卿召用今以集撰守吴门乃赋诗为之先",
        "preface": "",
        "paragraphs": [
            "王公制练衣，谢傅捉葵扇。",
            "歘若置邮然，一昔徧海县。",
            "东坡百世师，乘云上骑箕。",
            "文争日月光，气敌嵩华齐。",
            "诸儒望先觉，坐待成风斵。",
            "一斤应手挥，郢鼻无留垩。",
            "公生不并时，关楗同一机。",
            "识真属具眼，造的今中眉。",
            "诗亡束晳补，书受伏生所。",
            "神交接混茫，参差梦中睹。",
            "授我笔如椽，五色光属联。",
            "醉上金銮殿，挥泉洒谪仙。"
        ],
        "notes": "",
        "id": "461f9f29a777db395f18f431c3501365"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "六言赠鹤林山长老二首  其一",
        "preface": "",
        "paragraphs": [
            "玄豹文章雾沐，老龙头角泥蟠。",
            "莫恨青苔蹋破，要令红柿分残。"
        ],
        "notes": "",
        "id": "b6292af706cec80b08878236c4547e58"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "六言赠鹤林山长老二首  其二",
        "preface": "",
        "paragraphs": [
            "黄鹤林中佛国，杜鹃花里仙山。",
            "粗了一生事大，来从半日僧闲。"
        ],
        "notes": "",
        "id": "b2457e064d1812a7b632bb4f635448d3"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "东坡先生与蒋魏公游最善宣卿侍郎蓄东坡诗文自公始也心慕手追遂入于室某尝赋景坡堂诗宣卿谓余知音者遂标藏之椟中比守吴门治有状玺书褒进待制敷文阁某驰小舟往贺宣卿出诗三章见属句法华妙为一时绝唱有云正索解人那复得其谁知我固无从此真东坡语也辄次韵书于卷末  其一",
        "preface": "",
        "paragraphs": [
            "家声籍籍冠中州，健笔纵横贯九流。",
            "三世祖孙吴郡牧，两朝人物山亭侯。",
            "颙卬自快披云睹，衰陋空遗倚玉羞。",
            "便恐追锋天上去，不辞投辖为公留。"
        ],
        "notes": "",
        "id": "e02097bd65f55d04b97584f3d6e33909"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "东坡先生与蒋魏公游最善宣卿侍郎蓄东坡诗文自公始也心慕手追遂入于室某尝赋景坡堂诗宣卿谓余知音者遂标藏之椟中比守吴门治有状玺书褒进待制敷文阁某驰小舟往贺宣卿出诗三章见属句法华妙为一时绝唱有云正索解人那复得其谁知我固无从此真东坡语也辄次韵书于卷末  其二",
        "preface": "",
        "paragraphs": [
            "高名迥出中兴日，大句追还正始风。",
            "浦上珠回孤月吐，壁间梭跃五云从。",
            "景坡堂里参差见，饭颗山头邂逅逢。",
            "更欲骑鲸追李白，入门一路羽翰通。"
        ],
        "notes": "",
        "id": "f1336c874354879793a20828540d8347"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "东坡先生与蒋魏公游最善宣卿侍郎蓄东坡诗文自公始也心慕手追遂入于室某尝赋景坡堂诗宣卿谓余知音者遂标藏之椟中比守吴门治有状玺书褒进待制敷文阁某驰小舟往贺宣卿出诗三章见属句法华妙为一时绝唱有云正索解人那复得其谁知我固无从此真东坡语也辄次韵书于卷末  其三",
        "preface": "",
        "paragraphs": [
            "洲蘂霏红风澹沱，池光铺练月徘徊。",
            "乍惊醉眼生春缬，顿觉诗肠蛰夜雷。",
            "坐看千言供刻烛，自甘百罚耻空罍。",
            "使君处处栽桃李，为报花奴羯鼓催。"
        ],
        "notes": "",
        "id": "688f25a2c6de1dc636f3e266cb5c145e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "景思提举少卿出示药寮佳篇某继元韵上呈",
        "preface": "",
        "paragraphs": [
            "连筒自灌黄精圃，结辙休推薏苡车。",
            "万壑飞泉舂午枕，一蓑带雨荷春锄。",
            "逃名尚有身为累，择利焉知货可居。",
            "笑指吴公门上莠，一时零落已邱墟。"
        ],
        "notes": "",
        "id": "fbfe262bb5c9c0e259708161772adb95"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "与季万郎中陪景思少卿游虎邱景思季万皆有诗某依韵和呈 次景思少卿韵",
        "preface": "",
        "paragraphs": [
            "客来听履上云阶，百尺苍藤络断崖。",
            "古井千年龙上卧，层邱一曲虎为侪。",
            "乍惊河汉悬谈舌，便觉风云入壮怀。",
            "小雨随车真有意，待催诗板挂高斋。"
        ],
        "notes": "",
        "id": "7fb8dff5bef160caf6e5b44747b49746"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "与季万郎中陪景思少卿游虎邱景思季万皆有诗某依韵和呈 次季万郎中韵",
        "preface": "",
        "paragraphs": [
            "玉梯一蹴傍天阍，历历星图手可扪。",
            "翠湿佛衣云漠漠，香凝僧幌雨昏昏。",
            "曾轩下瞰三吴小，灵阜高齐五岳尊。",
            "大句舂容两相敌，暂陪尊酒得重论。"
        ],
        "notes": "",
        "id": "d58e3fba5d10dabc51ae07e0d35581df"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "谢景思提举见过用药寮韵赋三诗寄谢  其一",
        "preface": "",
        "paragraphs": [
            "玺书光丽九芝涂，绣斧煌煌刺史车。",
            "当路狐狸那足问，漫山藜藿未应鉏。",
            "使星尚供天南极，卿月终环帝北居。",
            "此夜光华贲岑寂，故侯留落在郊墟。"
        ],
        "notes": "",
        "id": "ad74b11815298ead228bf622ac678c74"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "谢景思提举见过用药寮韵赋三诗寄谢  其二",
        "preface": "",
        "paragraphs": [
            "屋头遥见丈人乌，门外欣逢载酒车。",
            "拄杖穿林花自落，携壶席地草休鉏。",
            "褰帷共看高轩过，列戟行归大府居。",
            "掣电一欢宁复有，空传胜事满村墟。"
        ],
        "notes": "",
        "id": "81cb581459fef24d02720b80d52a9538"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "谢景思提举见过用药寮韵赋三诗寄谢  其三",
        "preface": "",
        "paragraphs": [
            "行把长镵白木柄，慵眠下泽短辕车。",
            "柳围许大身空老，瓜地将芜手自鉏。",
            "三径苔荒无辙迹，一枝巢隐有林居。",
            "故人触热来相问，终日清风满废墟。"
        ],
        "notes": "",
        "id": "5db6480b995a1cb229dcc3b8a56adc35"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "提刑直阁张公挽词二首  其一",
        "preface": "",
        "paragraphs": [
            "荷锸酬身后，骑箕返帝旁。",
            "风纒卿月晕，云掩使星光。",
            "炯炯三珠在，冥冥一鉴亡。",
            "故交今白发，掩映涕淋浪。"
        ],
        "notes": "",
        "id": "88918bbbe6b07f9cd4a7292242019665"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "提刑直阁张公挽词二首  其二",
        "preface": "",
        "paragraphs": [
            "无事空心折，怀新尚目存。",
            "寿康骈五福，德爵擅三尊。",
            "蠹落芸籖冷，蛛悬画戟昏。",
            "像图犹仿佛，谩寄刻舟痕。"
        ],
        "notes": "",
        "id": "e85eacdfc5d7df0d15b036f0e1ecf2e4"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "致政中奉胡公挽词",
        "preface": "",
        "paragraphs": [
            "钓石骎骎上绿苔，起弹长铗咏归哉。",
            "此翁矍铄丹心在，老子婆娑两鬓催。",
            "一夜剑津龙化后，千年辽海鹤归来。",
            "匆匆鼓吹城南路，往和松风万壑哀。"
        ],
        "notes": "",
        "id": "fdaf1d3c2f63c6a145226402e6e02260"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "黄州使君朝议惠公挽词",
        "preface": "",
        "paragraphs": [
            "墨榜书名万口传，著鞭争看祖生先。",
            "一挥礼乐三千字，独擅文章二百年。",
            "晚得朱轮今老矣，生存华屋尚依然。",
            "故交掩袂追畴昔，一剑空留宰树边。"
        ],
        "notes": "",
        "id": "16c20db9d3195b696767952229983b0c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "吴公宜人杨氏挽词二首  其一",
        "preface": "",
        "paragraphs": [
            "零落藁砧非，犹残泪满衣。",
            "三刀悲尚在，双剑喜同归。",
            "地占眠牛卜，门迎吊鹤飞。",
            "哀哉埋玉树，千古闷泉扉。"
        ],
        "notes": "",
        "id": "5341d50089e81e9c2083cf5a5a73745f"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "吴公宜人杨氏挽词二首  其二",
        "preface": "",
        "paragraphs": [
            "种玉满家庭，声名重十城。",
            "哀矜游子线，愁绝小人羮。",
            "赠印连三组，书名载一旌。",
            "谁为千字诔，仿佛记平生。"
        ],
        "notes": "",
        "id": "3b339a851f1110ba8e00c66c30343890"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "致政运使直阁朱公挽词三首  其一",
        "preface": "",
        "paragraphs": [
            "握节来金马，飞刍上木牛。",
            "能令天粟雨，故作地钱流。",
            "望实倾三馆，贤劳阅百州。",
            "寥寥千古恨，零落掩山邱。"
        ],
        "notes": "",
        "id": "c87da1801fc95882dbc4eb0a955375d6"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "致政运使直阁朱公挽词三首  其二",
        "preface": "",
        "paragraphs": [
            "萧散乌藤杖，风流白接离。",
            "分茵前席满，载酒后车随。",
            "食鼎罗千指，歌钟拥十眉。",
            "凄凉今夜月，空照习家池。"
        ],
        "notes": "",
        "id": "7388f9000f627de7f578f0b25d786f1a"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "致政运使直阁朱公挽词三首  其三",
        "preface": "",
        "paragraphs": [
            "老脱尚方舄，门悬刺史车。",
            "真成弃竹马，直欲换金鱼。",
            "岁事千头橘，生涯万卷书。",
            "流芳知未艾，兰玉满阶除。"
        ],
        "notes": "",
        "id": "af24d2343f8ef1970786a0988bbcd84f"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "致政左司王公挽词三首  其一",
        "preface": "",
        "paragraphs": [
            "东海怀疏傅，西州忆谢公。",
            "剑飞冲夜斗，桂折卧秋风。",
            "尘暗芸堂冷，香凝粉署空。",
            "潺潺千斛泪，忍看一旌红。"
        ],
        "notes": "",
        "id": "dbfbb7861dc12637b2970246c383f201"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "致政左司王公挽词三首  其二",
        "preface": "",
        "paragraphs": [
            "解组天门上，挥金里舍傍。",
            "渐欣双髀满，仍见一瞳方。",
            "旧说山中相，今为地下郎。",
            "流芳知有在，鸾鹄正高翔。"
        ],
        "notes": "",
        "id": "032044ab7dff76fcd5bd8ad00f4fcb9e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "致政左司王公挽词三首  其三",
        "preface": "",
        "paragraphs": [
            "忆昨联飞盖，初筵点后尘。",
            "那知炊未熟，已与迹俱陈。",
            "契阔成千古，悲吟待百身。",
            "重临更愁绝，感塞鼻中辛。"
        ],
        "notes": "",
        "id": "60ac27eaa3dea3fd3a75e29df2f35ea8"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "天台太守端明吴公挽词三首  其一",
        "preface": "",
        "paragraphs": [
            "天上文昌省，人中翰墨仙。",
            "尚书心似水，学士笔如椽。",
            "视草金莲夜，哦诗锦瑟年。",
            "玉楼方断手，又著紫鸾鞭。"
        ],
        "notes": "",
        "id": "9098e00eb371a9dbf3c72eaaab643b62"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "天台太守端明吴公挽词三首  其二",
        "preface": "",
        "paragraphs": [
            "遮门皓首啼，行路涕交挥。",
            "不见斑衣好，空随画翣归。",
            "兰芽方独秀，华萼尚交辉。",
            "试待辽东鹤，千年有令威。"
        ],
        "notes": "",
        "id": "22d586b9e62b183d6fbf6bab709c0cf4"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "天台太守端明吴公挽词三首  其三",
        "preface": "",
        "paragraphs": [
            "贫病见交情，殷勤问死生。",
            "倒衣迎五马，空巷看双旌。",
            "聚泛杯中月，分班地上荆。",
            "悲吟追往事，感咽气峥嵘。"
        ],
        "notes": "",
        "id": "9958da26a4eba293f329549fdba05892"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "宣抚签枢胡公挽词二首  其一",
        "preface": "",
        "paragraphs": [
            "幕府分弓日，辕门叱驭时。",
            "扪星高历井，修月上骑箕。",
            "剺面降胡泣，闻鼙圣主思。",
            "龙骧老宾客，竞赋八哀诗。"
        ],
        "notes": "",
        "id": "3edc3a8c36c82bc531d06e5f902a665a"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "宣抚签枢胡公挽词二首  其二",
        "preface": "",
        "paragraphs": [
            "交亲二纪余，贫病故人疏。",
            "落落辰参似，寥寥楚越如。",
            "空劳三夜梦，不辨一行书。",
            "尚记乔公约，垂洟满过车。"
        ],
        "notes": "",
        "id": "d497bd6789382e4e011f95f5cd3f4fd6"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "张希元承事挽词二首  其一",
        "preface": "",
        "paragraphs": [
            "秀发豪眉覆两颧，身长九尺地行仙。",
            "楚人尚记庚寅日，晋客浑疑甲子年。",
            "批鳯玺书光洗眼，刻鸠灵杖稳随肩。",
            "世人欲计吾公事，膝上郎君雪满颠。"
        ],
        "notes": "",
        "id": "44155cb34a768ed5c0fd3479995d2463"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "张希元承事挽词二首  其二",
        "preface": "",
        "paragraphs": [
            "门外魌头引葬箫，寥寥𰬸帐北山椒。",
            "槐宫一梦惊三世，蓂殿千龄数七朝。",
            "此夜骑星上南极，他年跨鹤下东辽。",
            "摩挲铜狄长安道，试问飞车傥可招。"
        ],
        "notes": "",
        "id": "aaf132ed047eb9880d7925c8ef94850a"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "提刑郎中范公挽词",
        "preface": "",
        "paragraphs": [
            "星轺出帝躔，光射斗牛边。",
            "纳陛倾三接，埋轮耸十连。",
            "那知忧𫛳日，已复梦鸡年。",
            "尚遂斑衣戏，俄从白布纒。",
            "倚闾心破碎，投袂涕潺湲。",
            "更有门前客，愁吟泪满牋。"
        ],
        "notes": "",
        "id": "365b108d546b466da23530207bafce4e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "越国郑夫人挽词二首  其一",
        "preface": "",
        "paragraphs": [
            "翁婿相望插两貂，夫人东第阅三朝。",
            "百年钟鼎联双璧，一代衣冠继八萧。",
            "尽室全生还帝所，先生遗烈在天骄。",
            "家传故有缁衣在，且看司徒首百寮。"
        ],
        "notes": "",
        "id": "faea3d79654e84db67d4379500c16cf2"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "越国郑夫人挽词二首  其二",
        "preface": "",
        "paragraphs": [
            "旧德遗忠在禁庭，天教华发看升平。",
            "两朝偃革从今日，百口同袍共此生。",
            "喜见金葩开大国，悲传玉树锁佳城。",
            "魌头直指西州路，猎猎秋风载一旌。"
        ],
        "notes": "",
        "id": "0d81dcf7f97ac807f2830411a4e9c0ca"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "吏部张公挽词",
        "preface": "",
        "paragraphs": [
            "千骑森森拥戟牙，铃斋高卧放朝衙。",
            "官曹已践文昌省，门阙犹传处士家。",
            "天上麒麟新活计，壁间蝌蚪旧生涯。",
            "一炊未熟成今古，零落空悬刺史车。"
        ],
        "notes": "",
        "id": "937f84ebe58617552431d5b7c126445d"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "致政中大邵公挽词二首  其一",
        "preface": "",
        "paragraphs": [
            "四海声名老郑虔，一时人物敢争先。",
            "剖符北道分千里，拥节东州按十连。",
            "住世一丸无大药，传家三绝有遗编。",
            "魌头直指山南去，昨夜秋风正飒然。"
        ],
        "notes": "",
        "id": "22ca5efbaaab311a6335673e2a943097"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "致政中大邵公挽词二首  其二",
        "preface": "",
        "paragraphs": [
            "忆从少日望前修，追数流年四十秋。",
            "并辔同游天上路，连樯共载雪中舟。",
            "伤心往事千忧结，回首劳生一梦休。",
            "见说骑鲸追汗漫，只将遗蜕掩山邱。"
        ],
        "notes": "",
        "id": "d5aa743cff4f85654f4f182713e89806"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "光禄董公挽词二首  其一",
        "preface": "",
        "paragraphs": [
            "旧学江都相，遗忠太史家。",
            "绛帷今寂寞，青简尚光华。",
            "谩奏三千牍，犹传四十车。",
            "诸生半齐鲁，东望涕横斜。"
        ],
        "notes": "",
        "id": "865173eb808d49b450bc4024d48bdae9"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "光禄董公挽词二首  其二",
        "preface": "",
        "paragraphs": [
            "帐殿旌旗卷，辕门鼓角悲。",
            "江边五马渡，天上六龙飞。",
            "感愤冠冲发，追攀肘见衣。",
            "兴元戡难日，零落寸心违。"
        ],
        "notes": "",
        "id": "6c6739ce71dd20351c3af84fed17533f"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "董夫人挽词",
        "preface": "",
        "paragraphs": [
            "象服夫人贵，荆钗烈女风。",
            "生儿真孟母，择婿得梁鸿。",
            "书费囊衣尽，杯行涧藻丰。",
            "龙池飞霹雳，双剑已腾空。"
        ],
        "notes": "",
        "id": "daa456bc145a099255b6f82a2ad78c23"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "董令人李氏挽词",
        "preface": "",
        "paragraphs": [
            "阆苑收花去，无心对紫薇。",
            "寥寥鹤夜怨，角角雉朝飞。",
            "石窌名犹在，邯郸梦已非。",
            "郎君真骥子，玉立换朝衣。"
        ],
        "notes": "",
        "id": "85b2a850270f0a9a5bf0f62f58a967bb"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "惠彦达承事挽词二首  其一",
        "preface": "",
        "paragraphs": [
            "鸠杖尊三寿，龟床阅九龄。",
            "名留高士传，光掩少微星。",
            "圯下无遗躅，江边有独醒。",
            "潭潭余庆在，鸾鹄满家庭。"
        ],
        "notes": "",
        "id": "007b71c9a704207964cad285c452fec1"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "惠彦达承事挽词二首  其二",
        "preface": "",
        "paragraphs": [
            "逐客生还后，臞翁耄及时。",
            "长鸣风雨夜，耐老岁寒枝。",
            "坐阅炎凉改，宁随燥湿移。",
            "只鸡浇斗酒，敢忘故人期。"
        ],
        "notes": "",
        "id": "cb6e7e4df22e115a6a0ca238b4a93269"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "大资政张公挽词四首  其一",
        "preface": "",
        "paragraphs": [
            "大笔文章手，飞扬独妙年。",
            "判花森玉笋，视草对金莲。",
            "讲肄联重席，官花卧八砖。",
            "他年䌷石室，妙绝冠遗编。"
        ],
        "notes": "",
        "id": "f2d8e75b2b7eae2566b3e557a5096265"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "大资政张公挽词四首  其二",
        "preface": "",
        "paragraphs": [
            "礼绝迂三顾，恩荣阅九迁。",
            "秉均平似砥，履坦直如弦。",
            "晋室和戎日，周家定鼎年。",
            "金瓯方卜相，飊驭已超然。"
        ],
        "notes": "",
        "id": "a5ac19f77d8c431cd39d6660c856a295"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "大资政张公挽词四首  其三",
        "preface": "",
        "paragraphs": [
            "大阀冠州闾，占星太史书。",
            "万蹄金騕褭，一角玉蟾蜍。",
            "右辅开新府，东堂旧直庐。",
            "凄凉便陈迹，仿佛梦华胥。"
        ],
        "notes": "",
        "id": "d384a39ef65dd4828a0857429e48c551"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "大资政张公挽词四首  其四",
        "preface": "",
        "paragraphs": [
            "辇路追高躅，联翩接两驺。",
            "犹蟠倚天剑，尚舣济川舟。",
            "元帅俄分阃，羁臣亦首邱。",
            "一抔相属地，回首涕交流。"
        ],
        "notes": "",
        "id": "18be7d86609e59d8c770e39fde7195fb"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "侍郎唐公挽词",
        "preface": "",
        "paragraphs": [
            "危言屡伏青蒲上，直笔犹存白简中。",
            "但见刳蟆救月蚀，孰知炼石补天空。",
            "牛鸣尚鬬床头蚁，蛇影犹悬屋底弓。",
            "一代风流今顿尽，佳城白日卧滕公。"
        ],
        "notes": "",
        "id": "faa4ac02d5e9a2cf71438c72ef7e815b"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "洪内翰母夫人董氏挽词二首  其一",
        "preface": "",
        "paragraphs": [
            "鸤鸠一德本来均，七子劬劳咏棘薪。",
            "种玉已成双白璧，起家还见十朱轮。",
            "鼇扉独步中兴日，麟阁他年第几人。",
            "送客谁为千家诔，要看彤笔写光尘。"
        ],
        "notes": "",
        "id": "cc5b06131623177a74b12b076e558040"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "洪内翰母夫人董氏挽词二首  其二",
        "preface": "",
        "paragraphs": [
            "万里龙沙握鼠余，古来忠孝两全无。",
            "范滂死去亲犹在，苏武生还老益孤。",
            "旄节尽从蛮檄落，彩衣重向鲤庭趋。",
            "天教住世如金母，一笑迎还合浦珠。"
        ],
        "notes": "",
        "id": "ef2b69f65d985ae317f00f63bb5b1e4b"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "签书胡公挽词三首  其一",
        "preface": "",
        "paragraphs": [
            "润色文章手，论材政事科。",
            "补天娲后石，却日鲁侯戈。",
            "已郁苍生望，那闻挽者歌。",
            "堂堂无复有，寂寞閟山阿。"
        ],
        "notes": "",
        "id": "8af4cc890ab34b1842908eda4342b970"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "签书胡公挽词三首  其二",
        "preface": "",
        "paragraphs": [
            "虎穴连三辅，狼烟暗百蛮。",
            "边风摇马鬛，朔雪点袍斑。",
            "委命轻于缟，收名重若山。",
            "遗忠应未泯，结草在兵间。"
        ],
        "notes": "",
        "id": "7bb551af36ef1577c9414ed198173b14"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "签书胡公挽词三首  其三",
        "preface": "",
        "paragraphs": [
            "名字标仙籍，真游返帝𬮱。",
            "一尊无复日，百卉自争春。",
            "井废无沈辖，车悬有吐茵。",
            "空余岘山刻，千载尚光新。"
        ],
        "notes": "",
        "id": "e1b01ae001f9e6f2b516de3954a98ba9"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "平江太守侍郎王公挽词三首  其一",
        "preface": "",
        "paragraphs": [
            "燕颔封侯相，鹰扬国士风。",
            "金貂七叶贵，鼓角十州雄。",
            "按节星轺动，埋轮虎穴空。",
            "谁令交一臂，已失大槐宫。"
        ],
        "notes": "",
        "id": "2c9d451701bf2ebe052026c275df2858"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "平江太守侍郎王公挽词三首  其二",
        "preface": "",
        "paragraphs": [
            "东吏重足立，无家寄一锥。",
            "道旁乌攫肉，舍下犬生牦。",
            "望绝重临日，哀吟去后思。",
            "吴儿奉尝我，歌此送迎诗。"
        ],
        "notes": "",
        "id": "c1b8d8d7b4b120125b3a39724517679a"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "平江太守侍郎王公挽词三首  其三",
        "preface": "",
        "paragraphs": [
            "通德门中见，长安道上逢。",
            "虚名惭荐鹗，喜色看乘龙。",
            "流落湘江魄，崎岖楚市舂。",
            "相看青眼旧，独有后凋松。"
        ],
        "notes": "",
        "id": "ce14a7d067160c262f7bdd8b73e1c10d"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "嬴国夫人钱氏挽词二首  其一",
        "preface": "",
        "paragraphs": [
            "大国侯王后，高门将相家。",
            "欲知天作合，故遣寿无涯。",
            "梦泽萍如斗，仙山枣似爪。",
            "鹤林花老去，归路蹑青霞。"
        ],
        "notes": "",
        "id": "4f7f2c1fb44687a0dc3fbdfe319f36c0"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "嬴国夫人钱氏挽词二首  其二",
        "preface": "",
        "paragraphs": [
            "鼎立三珠树，亭亭耸缙绅。",
            "真成万金产，何止十朱轮。",
            "彤笔方䌷史，芝涂尚演纶。",
            "徽音千载后，不数卫夫人。"
        ],
        "notes": "",
        "id": "d3b4be9eb9829c6a389e935fc5ef2274"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "朝议胡公挽词二首  其一",
        "preface": "",
        "paragraphs": [
            "魁垒万夫雄，堂堂望一宗。",
            "名联千佛土，籍著九围重。",
            "月旦推三鳯，风流属二龙。",
            "哀哉埋玉树，一坞閟金钟。"
        ],
        "notes": "",
        "id": "9453850427133fbcff61297c553f86dd"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "朝议胡公挽词二首  其二",
        "preface": "",
        "paragraphs": [
            "巨室荫华榱，惊闻一柱摧。",
            "辛勤三世种，寂寞万牛回。",
            "犹抱莱衣泣，俄兴楚挽哀。",
            "功名付难弟，荣路正崔嵬。"
        ],
        "notes": "",
        "id": "0207bebce87a6a941b4a23ee697fae82"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "霍彦明通判挽词二首  其一",
        "preface": "",
        "paragraphs": [
            "龙飞第一春，吏部冠斯文。",
            "桂折根犹在，兰深气自薫。",
            "未成观骥展，已复叹芝焚。",
            "想像今何在，江东有暮云。"
        ],
        "notes": "",
        "id": "936c81926bb7d9fd5186e4586de99159"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "霍彦明通判挽词二首  其二",
        "preface": "",
        "paragraphs": [
            "契阔艰虞地，匆匆喜一逢。",
            "俄惊门上莠，已化柙中龙。",
            "手板归囊禇，腰章掩窆封。",
            "空余故人泪，洒向九泉重。"
        ],
        "notes": "",
        "id": "34556767edae4547f1c88a7e65973769"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "邵令人余氏挽词二首  其一",
        "preface": "",
        "paragraphs": [
            "身老偕三寿，家肥赋万锺。",
            "给扶灵杖稳，赐礼紫泥封。",
            "青冢连双璧，苍精蛰二龙。",
            "春风吹宰树，萧飒垅头松。"
        ],
        "notes": "",
        "id": "d148c88fd140f65ea15c8531953aad5e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "邵令人余氏挽词二首  其二",
        "preface": "",
        "paragraphs": [
            "金母燕西瑶，朱𪩸翟茀朝。",
            "遗衣尚荆布，故物有箪瓢。",
            "鼎立栖三鳯，蝉联数七貂。",
            "生涯祗如此，崛郁正昂霄。"
        ],
        "notes": "",
        "id": "81888cf7bbecaf0137ddcc49a9cb7d69"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "太令人施氏挽词二首  其一",
        "preface": "",
        "paragraphs": [
            "天上骖鸾鹤，人中梦虺蛇。",
            "舒长真化国，青白旧儒家。",
            "朝籍通丹地，宫衣曳紫霞。",
            "蓬莱三万里，何处问灵槎。"
        ],
        "notes": "",
        "id": "83c4747e99b97c384485a408759cf0c4"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "太令人施氏挽词二首  其二",
        "preface": "",
        "paragraphs": [
            "领袖三千指，恩斯母德均。",
            "奇庞五世祖，福艾百年身。",
            "零落悲华屋，劬劳咏棘薪。",
            "谁当䌷女史，彤笔写光尘。"
        ],
        "notes": "",
        "id": "0c835e2d73f54b7bc0026d67875b2ef5"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "通川太守钱公挽词",
        "preface": "",
        "paragraphs": [
            "舞鳯来天目，冯熊并海门。",
            "尽捐牛犊佩，争咏袴襦恩。",
            "雁塔名犹在，棠郊苃故存。",
            "龙池飞霹雳，空记刻舟痕。"
        ],
        "notes": "",
        "id": "9993fd6df4c51211df009ba895e7e3ed"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "王廷秀挽词",
        "preface": "",
        "paragraphs": [
            "朱雀乌衣巷，青袍白首郎。",
            "谁令呼起起，便作去堂堂。",
            "急景驹跳隙，哀音雁折行。",
            "庆钟知有在，庭树正流芳。"
        ],
        "notes": "",
        "id": "6b050d72dc3023fb41c78b171f1b2ef7"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "吴令人挽词二首  其一",
        "preface": "",
        "paragraphs": [
            "谁识东床卧，相随庑下舂。",
            "悬知三复可，不恨五噫从。",
            "玉冠螭头立，芝涂玳首封。",
            "诸儿荀淑侣，头角尽群龙。"
        ],
        "notes": "",
        "id": "d55e89f8ff8d28b1278ce8a1a9b3d684"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "吴令人挽词二首  其二",
        "preface": "",
        "paragraphs": [
            "沄沄水东注，冉冉日西颓。",
            "侧手留难住，挥戈挽莫回。",
            "镜分天上月，剑逸地中雷。",
            "寂历空床夜，悲虫亦造哀。"
        ],
        "notes": "",
        "id": "9b8289a7fb81ee0e24df27d115175fb0"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "历阳通守张文举挽词",
        "preface": "",
        "paragraphs": [
            "六雄唐别驾，一乘汉题舆。",
            "自笑儒冠误，谁能刺绣如。",
            "彤襜方首路，画翣已随车。",
            "怅望城南陌，哀歌泪满裾。"
        ],
        "notes": "",
        "id": "4c028e5718f508cb44350e80e5ec5f3c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "通守李师稷大夫同年挽词",
        "preface": "",
        "paragraphs": [
            "桂籍联荣四十年，萍漂南北两茫然。",
            "寒暄粗接无淹晷，生死俄分有逝川。",
            "黄纸尚传批鳯诏，青箱空掩绝韦编。",
            "诸郎头角皆翁似，试看煎胶为续弦。"
        ],
        "notes": "",
        "id": "bde4f604e3ba3bcc986b53f652886ed2"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "王廷茂挽词",
        "preface": "",
        "paragraphs": [
            "蝉联三世旧，晼晼二毛侵。",
            "白璧成长恸，青纶遂陆沈。",
            "看云空有泪，听雨若为心。",
            "咽咽吹箫送，哀湍共一音。"
        ],
        "notes": "",
        "id": "889d4f4b3bd60dd0f6878b21455e2463"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "大卿范公师厚挽词",
        "preface": "",
        "paragraphs": [
            "籍甚金闺彦，从容玉帐筹。",
            "垂堂惩后戒，徙突慕前修。",
            "忽作隋珠弹，真成赵璧投。",
            "宁辞广武械，竟脱楚仪囚。",
            "蹇叔言犹在，殽函骨未收。",
            "云何即长夜，不复见焚舟。"
        ],
        "notes": "",
        "id": "451de97e9db3f0e5a359f04d592d5672"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "孙应求承事挽词",
        "preface": "",
        "paragraphs": [
            "棣萼联华满故枝，兰芽竞秀蔼春霏。",
            "荆州司马冯熊去，吴市仙人跨鹤归。",
            "绿涨一枝分柏垄，遥苍百叠拥松扉。",
            "仪形故有丹青在，想像平生果是非。"
        ],
        "notes": "",
        "id": "5b191f4f8246ffe4491092259fa18017"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "吴汉逸挽词二首  其一",
        "preface": "",
        "paragraphs": [
            "臞翁自是列仙儒，豪气骎骎若不除。",
            "东阁寻梅诗满箧，西郊问柳酒盈车。",
            "奇礓屡访陈仓鼓，古漆空存汲冢书。",
            "不信青山解埋玉，定应碧海控鲸鱼。"
        ],
        "notes": "",
        "id": "7792ea63b546f7fc07564b0ac7ef32e6"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "吴汉逸挽词二首  其二",
        "preface": "",
        "paragraphs": [
            "学省追攀四十年，故人重见两皤然。",
            "艰难共出兴戎后，奄忽安知弃我先。",
            "北道改辕谁解剑，西州无路相鸣鞭。",
            "伤心一梦成今古，忍看麒麟卧冢边。"
        ],
        "notes": "",
        "id": "0ec3a2b8191b484f1ace8a02462f3cbe"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "宝文李公挽词三首  其一",
        "preface": "",
        "paragraphs": [
            "十道观风使，三朝属老成。",
            "埋轮豺虎避，檄水鳄鱼惊。",
            "内阁徴书入，连城负弩迎。",
            "哀吟追往事，空复故人情。"
        ],
        "notes": "",
        "id": "ad208e87a1a862069e553b0547f39107"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "宝文李公挽词三首  其二",
        "preface": "",
        "paragraphs": [
            "绛雪飞丹鼎，苍云覆茗杯。",
            "聊从五禽戏，空使万牛回。",
            "拄笏看山坐，乘桴跨海来。",
            "仙游知有在，名字记丹台。"
        ],
        "notes": "",
        "id": "64933703f7a2a7d43946d9fa53d15856"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "宝文李公挽词三首  其三",
        "preface": "",
        "paragraphs": [
            "五纪周旋地，欣同七十稀。",
            "长庚陪月晓，孤鹜伴霞飞。",
            "忽作三休去，真成一梦非。",
            "不知华表上，白鹤几时归。"
        ],
        "notes": "",
        "id": "e6a2c4f8b0df317c5183787526eb83e5"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "邵久中承事挽词三首  其一",
        "preface": "",
        "paragraphs": [
            "周分陜右开燕日，秦废侯家徙汉年。",
            "南国棠阴犹蔽芾，东陵爪蔓正芊绵。",
            "苍波吐月珠还浦，紫电冲星剑倚天。",
            "借甚公孙望千载，书藏万卷有青毡。"
        ],
        "notes": "",
        "id": "35ed1d3d5afb0bc592992e35840f25c7"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "邵久中承事挽词三首  其二",
        "preface": "",
        "paragraphs": [
            "手扶棁杖两眉厖，床下诸生拜老庞。",
            "讲肆共推三语妙，诗坛独受百城降。",
            "挥金屡费青钱万，种玉亲收白璧双。",
            "一卧遽先朝露尽，便随晨鼓去逢逢。"
        ],
        "notes": "",
        "id": "7f17c1ccab45db2d5a8f73ab03f91889"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "邵久中承事挽词三首  其三",
        "preface": "",
        "paragraphs": [
            "尺书问信墨犹新，杯酒邀欢迹已陈。",
            "倒屣方追尘外躅，盖棺俄作地中身。",
            "涛江灔灔三家渡，风树萧萧万鬼邻。",
            "他日故人千斛泪，会应洒向冢边麟。"
        ],
        "notes": "",
        "id": "a219b7831a8ac44ef39ce8098d7c2b89"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "张大资夫人挽词",
        "preface": "",
        "paragraphs": [
            "早岁乘龙见伯鸾，赐衣霞烂出齐官。",
            "自从东阁郎君贵，只作西池阿母看。",
            "紫玉箫吹丹鳯去，青萍剑合两蛟蟠。",
            "素车白马城南路，愁见春风桂影团。"
        ],
        "notes": "",
        "id": "e06825834af2cf126e7463aa8aa9e73e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "族婶强氏挽词",
        "preface": "",
        "paragraphs": [
            "少日声名推大阮，一时门地数南强。",
            "家肥自称河鲂贵，庙荐犹闻涧藻香。",
            "羽化忽惊双鹤去，巢空不复九雏将。",
            "归魂无用哀笳送，仿佛吹箫在帝乡。"
        ],
        "notes": "",
        "id": "52dac4f8a354c543514cb67f0a7b01c7"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "王令人蔡氏挽词",
        "preface": "",
        "paragraphs": [
            "殿极中台应，淮流奕世祥。",
            "佳儿王武子，名父蔡中郎。",
            "传叶青毡在，谈经绛幔张。",
            "悬知黑头贵，已伫白眉良。",
            "苹老那能采，萱留祗自芳。",
            "谁当授彤笔，端为刻青琅。"
        ],
        "notes": "",
        "id": "e89eb88ea196a6e8bf4aa5a5c792975c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "少保张公挽词三首  其一",
        "preface": "",
        "paragraphs": [
            "帝阃谋元师，斋坛属老儒。",
            "黄麻孚大号，皂纛拥前驱。",
            "便合联黄衮，犹应冠紫区。",
            "炎炎白昼日，奄忽下桑榆。"
        ],
        "notes": "",
        "id": "2e9308ec190372227fc608f5f8b9821d"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "少保张公挽词三首  其二",
        "preface": "",
        "paragraphs": [
            "平土疏新渥，湛恩洞九泉。",
            "印悬金斗大，冠珥玉蝉连。",
            "坠剑今亡矣，鸣珂尚宛然。",
            "风流春月柳，无复似当年。"
        ],
        "notes": "",
        "id": "d447d03f24309f47c53013e3d0dc160d"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "少保张公挽词三首  其三",
        "preface": "",
        "paragraphs": [
            "并辔天街里，联裾省户中。",
            "追参两班合，醉笑一尊同。",
            "我老犹占𫛳，公豪正吐虹。",
            "忽骑箕尾去，凄断白头翁。"
        ],
        "notes": "",
        "id": "c0013ee80763e8abf8a95ea6ec4cb2d4"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "周抚干挽词二首  其一",
        "preface": "",
        "paragraphs": [
            "手植千金产，情高一笑挥。",
            "怀奇空老去，种德自家肥。",
            "联舰收群溺，倾囷振大饥。",
            "谁云天未定，一鹗已横飞。"
        ],
        "notes": "",
        "id": "51c7ab77ac6447a3b040f42b816ded1a"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "周抚干挽词二首  其二",
        "preface": "",
        "paragraphs": [
            "谁续先贤传，犹推月旦评。",
            "命儒通德里，听法梵王城。",
            "除地黄金布，帷裳绛帐横。",
            "何人追旧事，扣角话三生。"
        ],
        "notes": "",
        "id": "40b01f51df2cae9735b2eefbca5b43ff"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "领省枢相太傅信安王挽词三首  其一",
        "preface": "",
        "paragraphs": [
            "台路岩瞻峻，戎藩阃寄雄。",
            "九章公衮贵，六纛将牙崇。",
            "翊运三阶正，持危一栋隆。",
            "帝闲龙化后，冀北已成空。"
        ],
        "notes": "",
        "id": "54ddb17c7c9b1dc8acd740bcf69245f2"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "领省枢相太傅信安王挽词三首  其二",
        "preface": "",
        "paragraphs": [
            "大号疏廷涣，中权秉帝枢。",
            "槐庭联上宰，芸省冠诸儒。",
            "国瑞麟一角，家肥鳯九雏。",
            "便乘箕尾去，仿佛在星图。"
        ],
        "notes": "",
        "id": "b91a7316df623348a62a940e3e1f837c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "领省枢相太傅信安王挽词三首  其三",
        "preface": "",
        "paragraphs": [
            "秉烛联飞盖，分茵托后车。",
            "兵厨千日酒，记室五云书。",
            "尚想仪形在，那闻语笑余。",
            "龙钟随葬绋，老泪满衣裾。"
        ],
        "notes": "",
        "id": "2f9d0bb4f7f714a2a666b2d782755f80"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "永嘉郡夫人挽词二首  其一",
        "preface": "",
        "paragraphs": [
            "脂田开石窌，纶阁演金葩。",
            "彩服联三组，褕衣珥六珈。",
            "行携九节杖，坐驾五云车。",
            "便坐堂堂去，瑶台有故家。"
        ],
        "notes": "",
        "id": "a32150573f823ac30d97ad0590939e46"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "永嘉郡夫人挽词二首  其二",
        "preface": "",
        "paragraphs": [
            "蔽芾斗城春，平反迹未陈。",
            "神驰一丹旐，泪湿两朱轮。",
            "故物悲萱草，哀吟念棘薪。",
            "室传青简上，千载望光尘。"
        ],
        "notes": "",
        "id": "36c85d552519d7bd31adfc061a963408"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "运使直阁郎中张公同年挽词三首  其一",
        "preface": "",
        "paragraphs": [
            "忽作霜松折，犹残旧桂丛。",
            "仙山芸阁冷，郎署粉闱空。",
            "节荡函金虎，车轓掩画熊。",
            "凄凉追往事，忍看一旌红。"
        ],
        "notes": "",
        "id": "f2e417cab3bf208eaabe7d20005905a5"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "运使直阁郎中张公同年挽词三首  其二",
        "preface": "",
        "paragraphs": [
            "门表尚巍昂，尊名擅一坊。",
            "珂鸣非故里，星聚有新堂。",
            "月暗乌啼夜，风高雁折行。",
            "吾生如寄耳，端是橘中藏。"
        ],
        "notes": "",
        "id": "9428281443c1ffc3997e3604409cca21"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "运使直阁郎中张公同年挽词三首  其三",
        "preface": "",
        "paragraphs": [
            "学省周旋地，三朝四纪中。",
            "同听对床雨，共咏舞雩风。",
            "少日借千佛，残年独两翁。",
            "那知有存没，老泪落新宫。"
        ],
        "notes": "",
        "id": "2cb755b5f86114819b7aa9c0575c0878"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "鲁国太夫人文氏挽词三首  其一",
        "preface": "",
        "paragraphs": [
            "席宠千龄盛，疏荣一品尊。",
            "魏公丞相妇，潞国太师孙。",
            "连骑珂鸣里，交柯戟拥门。",
            "平生种玉手，尽室满瑶琨。"
        ],
        "notes": "",
        "id": "06300c798899d2155c00b65664f1a015"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "鲁国太夫人文氏挽词三首  其二",
        "preface": "",
        "paragraphs": [
            "移孝繄慈母，遗忠有世臣。",
            "挺身安国步，抗节犯戎尘。",
            "锡壤开东鲁，持枢拱北辰。",
            "宁须待彤笔，诏墨在丝纶。"
        ],
        "notes": "",
        "id": "12a443bcf445c33c89b7ec71a8431353"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "鲁国太夫人文氏挽词三首  其三",
        "preface": "",
        "paragraphs": [
            "鼎𫗧羞嘉飨，溪毛荐德馨。",
            "来符虺蛇梦，去嗫鳯凰翎。",
            "盛事垂千载，华年阅九龄。",
            "凄凉便尘迹，柏垄自青青。"
        ],
        "notes": "",
        "id": "a24705d6e342c3709d550bfcf0368a4c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "过洞庭",
        "preface": "",
        "paragraphs": [
            "千尺银山屹嵩华，浪涌云屯天一罅。",
            "榜舟夜傍鼋鼍窟，杖藜晓入鸡豚社。",
            "处处人家橘柚垂，竹篱茅屋青黄亚。",
            "台殿青红坠半山，两腋清风策高驾。",
            "牛羊出没怪石走，蛟蛇起伏苍藤挂。",
            "饥鼠窥灯佛帐寒，华鲸吼粥僧趺下。",
            "世味饱谙真嚼蜡，老境得闲如啗蔗。",
            "山灵知我欲归耕，一夜筑垣应绕舍。"
        ],
        "notes": "",
        "id": "4a965bd819f83cbf4b9e78068e148fe3"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "中兴颂",
        "preface": "",
        "paragraphs": [
            "水部天宝中兴碑，浯溪摩崖天与齐。",
            "龙亡虎逝今已矣，太宗社稷犹巍巍。",
            "泗滨九鼎不复出，陈仓石鼓今已非。",
            "岿然独立湘水上，往往或有神司之。",
            "我亦系舟石壁下，老眼惊顾眩欲迷。",
            "星图错落树挂斗，云物黯淡天投霓。",
            "遗忠寂寂閟千载，山颓木坏知河□。",
            "踟蹰对立三太息，风雨夜啸猩鼯悲。"
        ],
        "notes": "",
        "id": "1502a4825f12e74f82014bbf7c0d3cfa"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "枢密胡公进诸子于学年方冠强记博览颖悟过人某每过公清夫廉夫立侍公侧赋巨题押强韵率有奇语叹爱之余作诗传坐客云",
        "preface": "",
        "paragraphs": [
            "于菟生而斑，骐子堕地走。",
            "眈眈百兽长，矫矫六龙友。",
            "家庭传吉梦，释氏曾抱送。",
            "英英玉雪如，连璧见二仲。",
            "读书夜不眠，历历数十年。",
            "吟成一寸烛，笑拍郊贺肩。",
            "聚讼破三语，下笔先风雨。",
            "妙句出锦囊，陈言陋盐絮。",
            "辟易四坐惊，难弟有兄。",
            "传观莫放手，掷地有金声。"
        ],
        "notes": "",
        "id": "67f11f6acdd08d8155a92410dbafc8d1"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "和叔毅田园五首  其一",
        "preface": "",
        "paragraphs": [
            "投组弃不御，负耒行且耰。",
            "颓景谢东嵎，新畬遍西畴。",
            "烟墟牛羊夕，水岛橘柚秋。",
            "呼儿具鸡黍，一醉漫烂酬。"
        ],
        "notes": "",
        "id": "d0cc1c636ec33bba00ea98a2845fe47d"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "和叔毅田园五首  其二",
        "preface": "",
        "paragraphs": [
            "休文固多病，长卿亦倦游。",
            "敢厌蓬荜陋，渐喜桑榆收。",
            "散策尘外往，脱屐区中留。",
            "坐看黄叶落，一洗风雨秋。"
        ],
        "notes": "",
        "id": "20091d35d212a72d596303a836d2fc21"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "和叔毅田园五首  其三",
        "preface": "",
        "paragraphs": [
            "风旗喜初泊，野马不受鞿。",
            "万里涨江急，一棹秋风归。",
            "意行心自放，隅坐谈更剧。"
        ],
        "notes": "",
        "id": "f1b96668dd45f837b83dc31bc44bb2cf"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "和叔毅田园五首  其四",
        "preface": "",
        "paragraphs": [
            "晨耕馌箪壶，夜绩课𫄨绤。",
            "感时百忧集，遇酒一笑适。",
            "五湖波浪阔，勿厌田庐窄。",
            "土膏燥不粘，山骨寒更瘠。"
        ],
        "notes": "",
        "id": "6af4eb4e393e867b00e8e24977737d16"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "和叔毅田园五首  其五",
        "preface": "",
        "paragraphs": [
            "伤心离离黍，触目青青穸。",
            "空畦理荒秽，流润滋霖霡。",
            "努力会有年，喜见乞浆客。"
        ],
        "notes": "",
        "id": "0d8e40aec0e1847e1c1709240104779c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "得子次叔毅韵",
        "preface": "",
        "paragraphs": [
            "病木空中穴万蚁，龙卧泥蟠鞭不起。",
            "老气干霄四十围，雷折苍皮半生耳。",
            "人言种木十年期，桐已生孙竹有儿。",
            "添丁哇笑已堪喜，老干轮囷只自奇。",
            "刀头舐空虚何草草，平地变作褒斜道。",
            "我独爱之遗以安，家住鹿门山安逸。",
            "阿奴碌碌在眼中，逢时不愿黑头公。",
            "三尺茅茨十具牛，不如长作多田翁。"
        ],
        "notes": "",
        "id": "de7eeee2cde50c0b79aa1a88dab91a97"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "阅古阁",
        "preface": "",
        "paragraphs": [
            "劝君慎莫学为儒，令君甑釜生虫鱼。",
            "啼饥号寒祇四壁，拄腹撑肠谩五车。",
            "邓侯种德如种木，千金买书书满屋。",
            "缥缈玉京十二楼，纵横牙签三万轴。",
            "鄱阳太守笔如椽，雄文大字青瑶镌。",
            "千载风流追岘首，名字永与羊公传。"
        ],
        "notes": "",
        "id": "b7833290a178985bef4123ce503cdd8f"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "何利见新居四咏 种德堂",
        "preface": "",
        "paragraphs": [
            "种德固自期百年，阴功可以宥十世。",
            "地灵崛鬰荫万家，门大峥嵘纳千驷。",
            "老椿已老卧山根，戢戢阶庭满兰蕙。",
            "王郎故有青毡存，郑公又改缁衣敝。"
        ],
        "notes": "",
        "id": "1e5d396b406e10ece9751e3de60434ee"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "何利见新居四咏 停云阁",
        "preface": "",
        "paragraphs": [
            "桃李卧开樱半吐，嗟我怀人道伊阻。",
            "偶来见此衣上云，忽去已作山下雨。",
            "青青可藉草忘忧，昵昵如闻花解语。",
            "举鞭试问并州儿，酩酊醉翁在何许。"
        ],
        "notes": "",
        "id": "f07da2fbc848e63d935c89e61f267738"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "何利见新居四咏 偃寂轩",
        "preface": "",
        "paragraphs": [
            "玉辂亲巡万里沙，金鞭断折五侯家。",
            "胡尘阗空箭满眼，天地黤惨推龙蛇。",
            "何郎筑室山间曲，桃花流水空藏遮。",
            "一榻清风驾两腋，尚嫌蚁鬬静中哗。"
        ],
        "notes": "",
        "id": "6f92191b774208bc5898107b2b13d422"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "何利见新居四咏 燕起轩",
        "preface": "",
        "paragraphs": [
            "竹坞松窗静者居，醉乡一梦追华胥。",
            "乱山攒青霭崷崒，老树偃翠横扶疏。",
            "主人投辖防客走，醉倒自有蛾眉扶。",
            "烁烁笼灯红一朵，孤芳独自占春余。"
        ],
        "notes": "",
        "id": "7923ca92d34aa84bc846a044a5e7842e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "祥符寺大梅一树临水初开",
        "preface": "",
        "paragraphs": [
            "石梁茆屋雨苍苔，春风一笑冰容开。",
            "微澜浸月卧疏影，一枝的皪横江海。",
            "含情不语立雪久，飞步欲去凌波回。",
            "纷纷红紫莫浪出，我欲楚些招归来。"
        ],
        "notes": "",
        "id": "20735f1915eb726b73a6ee6da5f75081"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "宿天宁寺",
        "preface": "",
        "paragraphs": [
            "屋漏我无愧，室暗那可欺。",
            "老僧对清夜，淛风动伽梨。",
            "谆谆面墙壁，皎皎分渑淄。",
            "燎蚊隔烟语，闻鸡起蓐炊。",
            "我来何所见，兴尽意辄随。",
            "相逢不相识，聊问姓名谁。"
        ],
        "notes": "",
        "id": "c30139d36518af5b0f4a65d421fe9c66"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "次苦竹渡",
        "preface": "",
        "paragraphs": [
            "浮云涨天黑，锻此百炼兵。",
            "匣卧韬白月，手挥沸奔星。",
            "风尘剑三尺，削尽多垒平。",
            "往往失其柄，倒戈来抗衡。",
            "养虎恐遗患，媚蟆终自盲。",
            "君子善藏之，绿林正横行。"
        ],
        "notes": "",
        "id": "3de64713954c27ab0ab8b9bd0f0ccf70"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "简泽民",
        "preface": "",
        "paragraphs": [
            "穷途栖栖傍阡陌，俗态纷纷斗筲窄。",
            "杀牛毁车欲何向，握食解骖谁召客。",
            "吾髯一诺黄金百，醉溺应怜厕中客。",
            "萧萧穷巷席为门，不信陈平死糠核。"
        ],
        "notes": "",
        "id": "377fdc2701d8d0756d5b2a72aa7c0c56"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "诵次魏诗",
        "preface": "",
        "paragraphs": [
            "歌终白玉烂，梦觉黄粮熟。",
            "斯人已寂寥，皎皎在空谷。",
            "谁令黔首愚，竟坐城旦读。",
            "光芒丰城剑，恸哭荆山玉。",
            "邹郎乃其徒，阅世何烛局。",
            "高风渺不嗣，句法此遗躅。",
            "火攻真下策，吊古悼秦俗。",
            "骊山一炬燔，鸡林万金赎。"
        ],
        "notes": "",
        "id": "3fd7bb7c8490c1fdfe446f4ebb47228a"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "示长文",
        "preface": "",
        "paragraphs": [
            "于公种阴德，门大端可期。",
            "无钱囊更空，有子家自肥。",
            "戢戢树九畹，濯濯秀一枝。",
            "坐客瞩青眼，余子让白眉。",
            "盐絮出妙语，春草先梦思。",
            "诗文未可量，家学岂其师。",
            "五车傥足用，万里到不疑。",
            "非无昂父贤，且伴济叔痴。",
            "芝兰莫当户，桃李自成蹊。",
            "它年一樽酒，名与少陵齐。"
        ],
        "notes": "",
        "id": "d61e946966cdf8b91c57869fb5078ea4"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "郭守冰花诗",
        "preface": "",
        "paragraphs": [
            "云藏红树三生缘，地涌青莲诸佛现。",
            "又见冰华此夜开，一盖亭亭倚天半。",
            "月中桂树影婆娑，海底珊瑚光璀璨。",
            "褰帘已化白银阙，照室尽成青玉案。",
            "悬知不受众目怜，端为使君娱一盼。",
            "何用孤松腹上生，行向三槐庭下见。"
        ],
        "notes": "",
        "id": "9ac2aa2072d33d8ca20c1a2a19bbd4b1"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "武进王丞二首 欣荣亭",
        "preface": "",
        "paragraphs": [
            "客有倦游者，置居在西畴。",
            "平生会心处，高引寄一丘。",
            "吟窗山入坐，钓濑雪满舟。",
            "更秉西园烛，宽我千岁忧。",
            "仍倾中山酒，浇此万斛愁。",
            "出门何所诣，真欲老菟裘。"
        ],
        "notes": "",
        "id": "2889622d2d60d91b41a7cec988ab568e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "武进王丞二首 告春亭",
        "preface": "",
        "paragraphs": [
            "东皋有佳致，中夜雨一犁。",
            "喜笑作春声，麦块青欲齐。",
            "浅濑发清响，陈根出新荑。",
            "红情颜未破，□颦眉上低。",
            "练巾已堪岸，藜杖始一携。",
            "殷勤遗好音，胡芦来劝提。"
        ],
        "notes": "",
        "id": "9cb3d7ddd40e0b53abfd7ef2d07e2ea4"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "全州道中",
        "preface": "",
        "paragraphs": [
            "桑柘十里交，乌犍随两童。",
            "川平牛背稳，一笛横秋风。",
            "漠漠水云里，蒙蒙烟雨中。",
            "人牛相尔汝，行过乱山东。"
        ],
        "notes": "",
        "id": "d0ec7a213332338ac389cbd2a7cfde82"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "丰绩堂",
        "preface": "",
        "paragraphs": [
            "惊沙扑面犬羊腥，坐啸胡床却五兵。",
            "未忍焚庐攻腐鼠，要须劈水脍长鲸。",
            "收身且护千金璧，琢句尤夸五字城。",
            "筑室挂冠真漫耳，麒麟图画有高营。"
        ],
        "notes": "",
        "id": "c7bc0d13bd9c9af0cc999c23e750a447"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "寒食",
        "preface": "",
        "paragraphs": [
            "月落乌啼古木昏，宿云未歛日光暾。",
            "闭门喧豗百贾闹，尘埃一觉车云奔。",
            "据鞍已觉朝市远，细路渐入桑麻村。",
            "累累青冢繄蓬颗，风扫露沐松为门。",
            "魂飞骨冷唤不觉，只鸡斗酒聊相温。",
            "种种闲情便愁绝，行歌野哭不堪闻。"
        ],
        "notes": "",
        "id": "e6eb8297a27c5071307554d0f5c2c396"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "舟次宁陵",
        "preface": "",
        "paragraphs": [
            "万舸连樯夜鸣柝，舟师鼻鼾风雷恶。",
            "何人勃窣夜深行，微步凌波上船阁。",
            "骎骎舐纸欲窥窗，稍稍开扃见门钥。",
            "櫜空甑倒无一锥，暗里不堪供摸索。",
            "吠形时听犬吽呀，戒晓已闻鸡呃喔。",
            "人穷智□亦可怜，与汝徒行吾更怍。"
        ],
        "notes": "",
        "id": "e551058652125fc98908291c30dbd688"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "泊陈留",
        "preface": "",
        "paragraphs": [
            "野水半篙碧，酿成归意浓。",
            "繁霜挟夜气，微露点秋容。",
            "嚼蜡有何好，尝胆聊自攻。",
            "翛然发深省，不待五更钟。"
        ],
        "notes": "",
        "id": "807075e4d48e52f8797fdf11aee0c23b"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "奉祠朝日饮卯酒就寝既觉庭中萧然已无行迹马上赋诗",
        "preface": "",
        "paragraphs": [
            "萧晨按节齐房弭，冠盖环趍垤争蚁。",
            "屐声籍籍海上潮，人语喧喧日中市。",
            "明朝途人践刍狗，云散风休真梦尔。",
            "不须强记刻舟痕，满地苍苔余屐齿。"
        ],
        "notes": "",
        "id": "599803dc1d97c9faa6aa859f1ed49868"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "读范周士诗卷二首  其一",
        "preface": "",
        "paragraphs": [
            "客舍空山里，丛祠古道旁。",
            "飘飘云外思，兀兀酒中藏。",
            "巧丽诗无敌，惊窥首一昂。",
            "缄封休浪出，珍重锦为囊。"
        ],
        "notes": "",
        "id": "a5b9817133687e81de8471455d5e10e3"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "读范周士诗卷二首  其二",
        "preface": "",
        "paragraphs": [
            "汗血苍龙种，名翚紫凤毛。",
            "赤霄行未稳，白雪句先高。",
            "月斧将谁断，风斤可独操。",
            "雄夸赋云梦，莫学楚臣骚。"
        ],
        "notes": "",
        "id": "57d047703a469773646d2556ae83d096"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "送陈令解印赴阙三首  其一",
        "preface": "",
        "paragraphs": [
            "户外珑璁响玉珂，弁星遥见切云峨。",
            "蜗泉渺渺依龙具，凫影翩翩下雀罗。",
            "溜雨霜皮青嶂合，抟风云翮紫霄摩。",
            "八门了了登天路，一夜惊雷起壁梭。"
        ],
        "notes": "",
        "id": "b3e15ff766410c7c1e5a50bd4bdbc12e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "送陈令解印赴阙三首  其二",
        "preface": "",
        "paragraphs": [
            "帐殿筹兵拥俊髦，风尘三尺剑吹毛。",
            "鸾旗低绕金舆动，雉扇旁连玉简高。",
            "折柳便堪当马箠，割鸡何足试牛刀。",
            "看君一扫欃枪尽，归握元戎虎豹韬。"
        ],
        "notes": "",
        "id": "74c8a9588f6f560cce11238a7d867ef7"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "送陈令解印赴阙三首  其三",
        "preface": "",
        "paragraphs": [
            "乱山环合水边村，楚些谁招九死魂。",
            "鸟语迁枝黄叶□，蜗涎粘壁古苔昏。",
            "禾囷屡出将军指，菜把空怀地主恩。",
            "落日秋风满山色，尽驱离恨入清罇。"
        ],
        "notes": "",
        "id": "035e570c43b06079cbf511ba5a94d8ec"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "胥泽民竹亭",
        "preface": "",
        "paragraphs": [
            "兵气缠三辅，胡尘暗百蛮。",
            "楚狂歌凤去，蜀相卧龙跧。",
            "露藓霾松磴，春罗挂屋山。",
            "呼童开翠竹，筑室待苍弯。",
            "碧泻褰罗带，青遥耸髻鬟。",
            "森罗随地辟，披写露天悭。",
            "川泳知鱼乐，林栖看鸟还。",
            "醉吟呼酒伴，逸想寄人寰。",
            "北海抟风背，南山浴露班。",
            "弓旌到林下，鞍马出门闲。"
        ],
        "notes": "",
        "id": "c98b24d9ad00e74639a04b6a1c6ffc78"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "与李彦能范安同赴泽民之集饭后野步",
        "preface": "",
        "paragraphs": [
            "提壶声里有嘉招，步屐寻芳过小桥。",
            "万壑春风笑笙籁，一溪晴日碎琼瑶。",
            "虺𬯎未忍加鞭去，磊块惟愁着酒浇。",
            "云月娟娟弄人影，醉归扶路莫辞遥。"
        ],
        "notes": "",
        "id": "a5d05f9d7e6c94aba84d638d800f9018"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "次韵周士春晴二首",
        "preface": "",
        "paragraphs": [
            "门鹄犹残雪，林莺已唤春。",
            "相逢青眼见，不恨白头新。",
            "猎猎翻归袖，僛僛落醉巾。",
            "小红齐破蕾，一笑为何人。",
            "绿涨三家渡，红酣万户春。",
            "交情久客见，物态一时新。",
            "缥缈凌波袜，淋漓漉酒巾。",
            "对花身已在，应解笑陈人。"
        ],
        "notes": "",
        "id": "ab9aff6ced251216c6412a75713369b8"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "次韵王子钦妙觉新居",
        "preface": "",
        "paragraphs": [
            "苔花带雨上秋床，欹枕无人午梦长。",
            "愁极俱凭诗可遣，忧深唯有酒能忘。",
            "窥人谷鸟怱怱语，扑马岩花细细香。",
            "袖手莫夸穷事业，试将斗酒换西凉。"
        ],
        "notes": "",
        "id": "76b492aa15196346f1aa4cfbea2779b9"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题范周士潇湘图",
        "preface": "",
        "paragraphs": [
            "平生千里目，遥寓紫翠间。",
            "见此纸上语，照我胸中山。",
            "泛泛水俱远，悠悠云共闲。",
            "渔翁收晚钓，一棹醉中还。"
        ],
        "notes": "",
        "id": "58d48b2e85fe790600ae293847d2f398"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "齐云楼",
        "preface": "",
        "paragraphs": [
            "他日群偷窥扑满，旱时遣患识金仙。",
            "颓基尚带三江水，故苑今随一炬烟。",
            "驹隙未过人换世，棠阴不剪树参天。",
            "从今免被元龙笑，茅屋三间蔽采椽。"
        ],
        "notes": "",
        "id": "f041febc5259923e032726f99aade775"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "虎丘",
        "preface": "",
        "paragraphs": [
            "梦里清游一瞬间，苔留屐齿尚班班。",
            "千章古木秃如赭，百尺老蛟寒跧。",
            "径欲乘桴蹈东海，那能拄笏望西山。",
            "人间俯仰成今古，青冢累累鹤未还。"
        ],
        "notes": "",
        "id": "ff1b796bee23138a05a1c69e46c301e5"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "灵岩",
        "preface": "",
        "paragraphs": [
            "青莲花出古娃宫，华殷亭亭月满容。",
            "风籁一声传夜壑，云幢千丈荫苍松。",
            "曲池漫漫悲禾黍，古隧冥冥出鼎钟。",
            "落纸烟云供醉笔，吾宗文采擅雕龙。"
        ],
        "notes": "",
        "id": "b02e52557f7104ef5584842c6a50e712"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "次韵蒋次庄二首  其一",
        "preface": "",
        "paragraphs": [
            "敝裘羸马老风尘，两鬓星星乱白纶。",
            "乘兴来寻剡溪雪，倦游归钓锦江春。",
            "眼中了了三生梦，俗眼欣欣一笑亲。",
            "急雨催诗头上黑，凭谁唤起谪仙人。"
        ],
        "notes": "",
        "id": "15c681fe793a38056e3803b7c74f171a"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "次韵蒋次庄二首  其二",
        "preface": "",
        "paragraphs": [
            "政拙心劳愧此身，一麾便合挂朝绅。",
            "青山有意迎仙客，白日相逢是故人。",
            "见说卑宫恢禹迹，时来击壤颂尧仁。",
            "玉川寸铁真无用，地上空愁虮虱臣。"
        ],
        "notes": "",
        "id": "59fe4e6fa0d52ca263361514dce81d9d"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "思上人休庵二首  其一",
        "preface": "",
        "paragraphs": [
            "置屋苍崖上，骑鲸碧海中。",
            "筑闲樵径雨，门掩钓船风。",
            "蚁穴封千户，蜗庐鬬两雄。",
            "区区真可笑，天地一尘中。"
        ],
        "notes": "",
        "id": "8561819ceace9b46d646b166630049a0"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "思上人休庵二首  其二",
        "preface": "",
        "paragraphs": [
            "阅世身如梦，捐书语更真。",
            "人牛俱不见，棒喝总休亲。",
            "败壁虫书藓，空床鼠印尘。",
            "滔滔天下士，应不羡知津。"
        ],
        "notes": "",
        "id": "b6600f23a0281bbbab10e6c7390f4be4"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "次魏惠书二小诗代简  其一",
        "preface": "",
        "paragraphs": [
            "剑卧冲星斗，珠玑照海涯。",
            "𥬞云梢骥足，擘水拔鲸牙。",
            "议论轻余子，文章自一家。",
            "堂堂楚云梦，给札赋雄夸。"
        ],
        "notes": "",
        "id": "ff52c3dd14fa977450b930124bcc897c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "次魏惠书二小诗代简  其二",
        "preface": "",
        "paragraphs": [
            "飘飘迁客去，恋恋故人心。",
            "墨妙传双鲤，情高敌万金。",
            "天旋黄道直，野迥白沙沉。",
            "不负青云意，繄君嗣好音。"
        ],
        "notes": "",
        "id": "bc22103df4b2c8b5d7bb7dd039c74715"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "和刘守林宗喜晴二首  其一",
        "preface": "",
        "paragraphs": [
            "禾头生耳釜生鱼，去马来牛迥不殊。",
            "飓势驱云千嶂合，雷公载雨百车轮。",
            "长堤一决无完块，高树纷披有积苏。",
            "赖有娲皇补天手，一时争诵鲁真儒。"
        ],
        "notes": "",
        "id": "07555a227b97a9426dfbaabd6085e8f7"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "和刘守林宗喜晴二首  其二",
        "preface": "",
        "paragraphs": [
            "涤地愁霏欲变鱼，毗耶问疾有文殊。",
            "拟将十万回天去，且罄丹衷伏地输。",
            "忽听风声传画角，徐看日影上流苏。",
            "曲穷不用号眢井，呫嗫瘦词笑小儒。"
        ],
        "notes": "",
        "id": "28dc795f2021e5f4262bca65460cd79b"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "强氏园亭二首  其一",
        "preface": "",
        "paragraphs": [
            "绿涨柳塘漫，红翻花径深。",
            "意行留胜践，孤闷破芳斟。",
            "倦马縻空枥，惊乌泊晚林。",
            "潭潭万人海，理策又归寻。"
        ],
        "notes": "",
        "id": "80695dfa4db87c22bff78d1ba8562384"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "强氏园亭二首  其二",
        "preface": "",
        "paragraphs": [
            "柳外枫桥转，桑间竹径分。",
            "意行穿竹过，小雨隔溪闻。",
            "日萼团红糁，风漪织翠纹。",
            "不知谁主客，相值两孤云。"
        ],
        "notes": "",
        "id": "509c90b180a6aac3edc0b564c5e555f2"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "立秋日次韵葛正卿",
        "preface": "",
        "paragraphs": [
            "侵晓微云渡，秋声带雨来。",
            "池凉噤蛙鼓，帘静閟蚊雷。",
            "风伯褰帷入，炎官叱驭回。",
            "不须移枕簟，挥尘谢徘徊。"
        ],
        "notes": "",
        "id": "d30b5db6bb77f0abb0e92b274938e5a9"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "次韵叔毅兄佳什",
        "preface": "",
        "paragraphs": [
            "云梦平吞八九宽，紫髯红颊秀春峦。",
            "天边鸿雁心应折，竿上鲸鲵肉未寒。",
            "倦听山城鸣鼓角，喜瞻衡宇挂衣冠。",
            "培风好上天南去，莫遣荆榛簉孔鸾。"
        ],
        "notes": "",
        "id": "6e0f9afb49d67403400a44326822312e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "感春四首  其一",
        "preface": "",
        "paragraphs": [
            "槿篱茆屋两三家，急雨捎谿燕子斜。",
            "万壑笙镛号地籁，一天缯絮堕杨花。",
            "风尘澒洞身先老，樽酒欢呼气尚华。",
            "虎穴参差半朝市，无嫌卑湿赋长沙。"
        ],
        "notes": "",
        "id": "ea73fcc96b017bc2bee2667010b4b5bc"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "感春四首  其二",
        "preface": "",
        "paragraphs": [
            "万里蒙尘六尺舆，一丸泥蜡十行书。",
            "豫且往往窥鱼服，属国栖栖掘鼠余。",
            "村径红稠花艳艳，沙平翠点树疏疏。",
            "落霞孤鹜西南望，千顷洪波浸日车。"
        ],
        "notes": "",
        "id": "c10b2aa404d194723222cc5ade86d9fc"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "感春四首  其三",
        "preface": "",
        "paragraphs": [
            "村巷深深绿映人，粥饧槐火一时新。",
            "山河万里缠妖气，宫殿千门锁暗尘。",
            "几点微酸梅着子，半篙清涨水生鳞。",
            "岩花涧草元无主，雨洗风吹又一春。"
        ],
        "notes": "",
        "id": "551c710a34c396817811f8c6706b02e5"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "感春四首  其四",
        "preface": "",
        "paragraphs": [
            "春物菲菲自解欢，雨鸣孤枕夜漫漫。",
            "忘形不到公荣饮，绝意休弹贡禹冠。",
            "离乱家书万金直，艰难斗酒百忧宽。",
            "囊空甑倒谁能救，泪湿花枝不忍看。"
        ],
        "notes": "",
        "id": "3f01d87fcebd260b4369828d80e10492"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "再用前韵四首  其一",
        "preface": "",
        "paragraphs": [
            "猎猎青旗傍酒家，映门杨柳受风斜。",
            "行穿细路迷芳草，坐对空樽数落花。",
            "藜杖醉扶悲确荦，角巾欹倒露苍华。",
            "故山渺莽愁眉外，翠竹青蒲绕白沙。"
        ],
        "notes": "",
        "id": "99eb9d77ed79bfb7e9404c4b25389cb4"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "再用前韵四首  其二",
        "preface": "",
        "paragraphs": [
            "万事破除惟有酒，半生劳苦坐看书。",
            "青鞋云水扁舟去，朱毂风尘一梦余。",
            "战格连云胡骑满，断弦挂壁旧交疏。",
            "春泥活活朝天路，犹有和公擅一车。"
        ],
        "notes": "",
        "id": "710553d1f54a95dc19a3ec3aed560f31"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "再用前韵四首  其三",
        "preface": "",
        "paragraphs": [
            "亹亹交情青眼见，纷纷穷路白头新。",
            "地偏壤断门无辙，衣敝囊空甑有尘。",
            "但见荒村连虎穴，那知曳水暴龙鳞。",
            "谁人手挽天河去，一洗郊原浩荡春。"
        ],
        "notes": "",
        "id": "54ecaf9af7db4da6d410dfa036b84cdb"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "再用前韵四首  其四",
        "preface": "",
        "paragraphs": [
            "胡尘惨惨缠林莽，海气纷纷接淼漫。",
            "天上空传修月斧，人中那见切云冠。",
            "干戈未解千忧结，杯酒相逢一笑宽。",
            "老眼逢春只思睡，花枝浑似雾中看。"
        ],
        "notes": "",
        "id": "c72b8db86d4e6fe383d900b4b406ede3"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "新居城二首  其一",
        "preface": "",
        "paragraphs": [
            "戢戢盘蜗满舍东，笑看蛮触两争雄。",
            "便携龙具归田去，更祝豚蹄望岁功。",
            "未怪席门多长者，肯教壑谷问吾公。",
            "超然独到羲皇上，卧占南窗一枕风。"
        ],
        "notes": "",
        "id": "aa94a76e7475ab4499d1d85d7c8715d4"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "新居城二首  其二",
        "preface": "",
        "paragraphs": [
            "肝胆寥寥楚越分，鼻端不落郢人斤。",
            "倚门肮脏无如我，从客雍容孰似君。",
            "一榻方尊徐孺子，千篇不数鲍参军。",
            "从今更欲论奇字，载酒重来问子云。"
        ],
        "notes": "",
        "id": "9bd8f9babd3b046116dc8f1779e72a13"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "再赠彦明用前韵",
        "preface": "",
        "paragraphs": [
            "老干轮囷不计春，强名居士愧诗人。",
            "共尊有若都非是，误认颜标自有真。",
            "忽睹二豪联白璧，坐令百鬼怖黄巾。",
            "它年若许陪莲社，不惜千金剩买邻。"
        ],
        "notes": "",
        "id": "44a8b892d20982e9b2227c7155d13e59"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "送卓侍者二首  其一",
        "preface": "",
        "paragraphs": [
            "多病身如寄，长贫气自华。",
            "只将穷事业，便当老生涯。",
            "泥饮醉生缬，挑灯喜见花。",
            "殷勤香火社，问病到毗耶。"
        ],
        "notes": "",
        "id": "74c8111811f54cdadf1d16fe15e97737"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "送卓侍者二首  其二",
        "preface": "",
        "paragraphs": [
            "禅客青鞋软，诗翁白帽斜。",
            "惊飞蝶栩栩，喜见鹊查查。",
            "推户风敲竹，登床雨散花。",
            "怱怱一笑许，只履上青霞。"
        ],
        "notes": "",
        "id": "fa51e714467cd84ed67a65e34ade5541"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题吴生最乐轩",
        "preface": "",
        "paragraphs": [
            "曲径通林樾，幽栖见草堂。",
            "松云春细细，山雨夜浪浪。",
            "逐臭如闻鲍，吹虀若探汤。",
            "平生为善乐，应不羡濠梁。"
        ],
        "notes": "",
        "id": "0ff32992d4e213d4c90c5b08e9c5acde"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "和叔毅见寄二首  其一",
        "preface": "",
        "paragraphs": [
            "风尘蹭蹬悲游子，鸡黍招邀愧老农。",
            "盗取青毡无旧物，书凭黄耳有先容。",
            "乞怜不辨齐门扫，投老宁堪楚市舂。",
            "回首故山劳梦想，楼高百尺卧元龙。"
        ],
        "notes": "",
        "id": "5781fe381ace874a29f1ec03015d5821"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "和叔毅见寄二首  其二",
        "preface": "",
        "paragraphs": [
            "莫遣声名夸俗子，且将筋力伴耕农。",
            "五湖鱼鸟非先素，一坞山林肯见容。",
            "翠出短樊供小摘，香浮大甑饱新舂。",
            "邻翁莫怪频来集，门户如今有八龙。"
        ],
        "notes": "",
        "id": "b65ff5925fc929bf968807a07e508649"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "又和别韵",
        "preface": "",
        "paragraphs": [
            "岁阴衮衮惊心折，世事纷纷触眼新。",
            "烁烁风灯深院雨，离离花草故城春。",
            "一区栽自无宁处，五斗谁能更为贫。",
            "矢醉自醒还自笑，依稀却是梦中真。"
        ],
        "notes": "",
        "id": "ba2a7ff3eafc58df4afab07c061bfcd6"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "送天宁维老",
        "preface": "",
        "paragraphs": [
            "犀颅月面表千夫，吏用公才举世无。",
            "鬬丽争雄何足道，君看澄观岂僧徒。"
        ],
        "notes": "",
        "id": "227133b0e2fa4806c8afcff0a36c9b0d"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "邹志新致书酒荔枝山栗海错之餽四绝  其一",
        "preface": "",
        "paragraphs": [
            "门前剥啄响鸣驺，十里惊尘满地地流。",
            "恋恋绨袍故人意，一书何啻万金投。"
        ],
        "notes": "",
        "id": "2b7593c55fa4f757d9a2a287c153270f"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "邹志新致书酒荔枝山栗海错之餽四绝  其二",
        "preface": "",
        "paragraphs": [
            "窥簷双鹊语匆匆，一夜灯花缀玉虫。",
            "便有曲生来过我，尽推愁入酒杯中。"
        ],
        "notes": "",
        "id": "88c48edfd6ee4f1eb8aecbcc5c428052"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "邹志新致书酒荔枝山栗海错之餽四绝  其三",
        "preface": "",
        "paragraphs": [
            "白鸦谷口叶盘秋，荔子今无驿使求。",
            "零落共谁一笑粲，殷勤为报赤心投。"
        ],
        "notes": "",
        "id": "4f263bff0a408d364b00d7a5b1f2acb5"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "邹志新致书酒荔枝山栗海错之餽四绝  其四",
        "preface": "",
        "paragraphs": [
            "蛮珍不说紫驼峰，怪雨腥风起坐中。",
            "莫遣蔡谟勤学死，须君尔雅注鱼虫。"
        ],
        "notes": "",
        "id": "8e38470088c89464c0b913fe5b7a1dda"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "斗酒同小诗送杨君圣四绝  其一",
        "preface": "",
        "paragraphs": [
            "糟床滟滟玉虹流，洗尽胸中万斛愁。",
            "待看百篇供太白，不将一斗换凉州。"
        ],
        "notes": "",
        "id": "31001415ed5d0c46a0696c51b563f53d"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "斗酒同小诗送杨君圣四绝  其二",
        "preface": "",
        "paragraphs": [
            "天禄先生第一流，著书曾赋畔牢愁。",
            "何人载酒论奇字，仿佛虞箴是九州。"
        ],
        "notes": "",
        "id": "225aff2b8eabe3f17b230201571fa376"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "斗酒同小诗送杨君圣四绝  其三",
        "preface": "",
        "paragraphs": [
            "习池尊俎擅风流，一洗干戈四海愁。",
            "倒着接篱扶上马，举鞭一笑问幷州。"
        ],
        "notes": "",
        "id": "01884ef6b713d2c8f1f59d3be6cdab02"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "斗酒同小诗送杨君圣四绝  其四",
        "preface": "",
        "paragraphs": [
            "一水横分醉眼流，两峰遥蹙黛眉愁。",
            "醉眠千日中山酒，不羡三刀梦益州。"
        ],
        "notes": "",
        "id": "b42952715f04501be1f67a427d610dd7"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "简彦廓求梅花二绝  其一",
        "preface": "",
        "paragraphs": [
            "畏寒春半尚跧藏，闻说江梅已弄芳。",
            "全树不妨分一朵，夜窗时作定中香。"
        ],
        "notes": "",
        "id": "a142aff3f79c4ee2a936fa47fa6ecf6b"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "简彦廓求梅花二绝  其二",
        "preface": "",
        "paragraphs": [
            "折来犹自带春寒，入手谁穷造化端。",
            "钿玉半含金蘸雪，嗅香须更细看看。"
        ],
        "notes": "",
        "id": "aae85e368d12c59933c9da38458bc0e3"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "和公权梅花用前韵",
        "preface": "",
        "paragraphs": [
            "雪香琼瘦逼人寒，闲澹精神画亦难。",
            "照水可怜清更甚，不堪浑作镜中看。"
        ],
        "notes": "",
        "id": "37e5467afebf33d573e665da36f608bd"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "谢公惠梅花",
        "preface": "",
        "paragraphs": [
            "今年春晚懒寻芳，独掩寒斋政坐忘。",
            "多谢风流濠上掾，凌晨分我一枝春。"
        ],
        "notes": "",
        "id": "169c204b201c7226310ad736ff7db54b"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "和落花流水四绝句依长文姪韵  其一",
        "preface": "",
        "paragraphs": [
            "雨花着地燕脂湿，风柳飘空帽絮披。",
            "粉黛纷纷半黄土，蟹螯从此不须持。"
        ],
        "notes": "",
        "id": "2c9e8185b64546cbc17e6fb76fa66aae"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "和落花流水四绝句依长文姪韵  其二",
        "preface": "",
        "paragraphs": [
            "菌短椿长未易齐，雨花风叶任纷披。",
            "甑盆已破谁能改，趺坐观空且对持。"
        ],
        "notes": "",
        "id": "9e1afa407631d2f59e214a0a105238a3"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "和落花流水四绝句依长文姪韵  其三",
        "preface": "",
        "paragraphs": [
            "老怯风波一棹回，故园芜没半苍苔。",
            "水深莫遣蛟龙得，火急招归海贾来。"
        ],
        "notes": "",
        "id": "16362e742deb2c756625d79e9aa6ba5f"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "和落花流水四绝句依长文姪韵  其四",
        "preface": "",
        "paragraphs": [
            "浅浅微波照残影，溅溅流润细萦苔。",
            "浮花浪蕊相随去，莺语丁宁挽不来。"
        ],
        "notes": "",
        "id": "b3c3d323665fe9912e257ccbaf345cfc"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "游惠山偶书",
        "preface": "",
        "paragraphs": [
            "春到梵王家，千林已着花。",
            "小桃无限思，竹外一枝斜。"
        ],
        "notes": "",
        "id": "6ee7cfe5236a37d0ad837c4b55ceacec"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "主簿甥孙小舟载白菊一本见遗赋二小诗为谢  其一",
        "preface": "",
        "paragraphs": [
            "飞琼乘月下瑶台，老眼惊窥一笑开。",
            "冰雪定嫌诗酒污，不应更待白衣来。"
        ],
        "notes": "",
        "id": "64a9a3cbc82751177f1320434fde24e9"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "主簿甥孙小舟载白菊一本见遗赋二小诗为谢  其二",
        "preface": "",
        "paragraphs": [
            "水槛吹香风渐渐，月丛泛彩露团团。",
            "高情不入梨花梦，蝶乱蜂狂可得干。"
        ],
        "notes": "",
        "id": "5c40b5d207cf9c8d6f3531ed717c525d"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "饯莹上人",
        "preface": "",
        "paragraphs": [
            "金地布时黄鹤下，化身现处赤乌来。",
            "如今只履西归去，又见天花一叶开。"
        ],
        "notes": "",
        "id": "b19e26bdf6a6809140aa49298e4c583e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "张子为园林八咏 别芳",
        "preface": "",
        "paragraphs": [
            "缥带湘枝半欹墙，行人立马幷垂杨。",
            "珠帘半卷扬州路，争看金钗十二行。"
        ],
        "notes": "",
        "id": "f7b2f0c933e1dff3d30ddeb94a28d9dd"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "张子为园林八咏 友花",
        "preface": "",
        "paragraphs": [
            "午枕惊回一梦余，间关枝上听催酤。",
            "已招十客花为友，更觅千头橘作奴。"
        ],
        "notes": "",
        "id": "152cc42ccc1ea1254ac772cee66343fb"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "张子为园林八咏 照艳",
        "preface": "",
        "paragraphs": [
            "抟云琢雪鬬轻盈，一片霞光夜自明。",
            "会有国香来入梦，莫教高烛照长檠。"
        ],
        "notes": "",
        "id": "772f8f1eb40ee32536691a6eb5a61620"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "张子为园林八咏 浮香",
        "preface": "",
        "paragraphs": [
            "冰姿更立冰谿上，雪艳仍开雪径中。",
            "白地迷藏不知处，云何鼻观已先通。"
        ],
        "notes": "",
        "id": "53f19f438e5ad10e5cdff29525d2a0de"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "张子为园林八咏 水香",
        "preface": "",
        "paragraphs": [
            "半篙新涨渌周遭，种出荷花十丈高。",
            "撷秀堪纫水仙佩，招词更续楚臣骚。"
        ],
        "notes": "",
        "id": "e2c3844e56acfb8ae15373569ddadb26"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "张子为园林八咏 小莲",
        "preface": "",
        "paragraphs": [
            "莲渚红酣三丈日，苔矶轻飏一丝风。",
            "钓船篷底眠秋雨，谁遣南柯入梦中。"
        ],
        "notes": "",
        "id": "b20594c0816de77a483b80477caba80e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "张子为园林八咏 蒲桃径",
        "preface": "",
        "paragraphs": [
            "手植蓬藤数千寻，笑看潘液上骎骎。",
            "使君千骑东方去，零落空留一院阴。"
        ],
        "notes": "",
        "id": "c2647bba1c7d027b1d77d8a1fb47b435"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "张子为园林八咏 曲塘",
        "preface": "",
        "paragraphs": [
            "一曲清深五月寒，不知中有老蛟蟠。",
            "雷挝半夜惊飞去，已见天南九万抟。"
        ],
        "notes": "",
        "id": "2fc52e124701ae6b0ba13cbe0bdea950"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "巴东使君王梦得挽词",
        "preface": "",
        "paragraphs": [
            "谷口声名动帝庭，芝涂一札下西清。",
            "安车倍道征杖叔，前席通宵问贾生。",
            "俊辩澜翻惊辟易，长身玉立看峥嵘。",
            "飘然比夕骑箕去，那见麒麟地上行。"
        ],
        "notes": "",
        "id": "4484782594024d7c38ac397dd6947c21"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "枢密周府君挽词",
        "preface": "",
        "paragraphs": [
            "少日声名冠两科，弁星争看切云峨。",
            "回翔禁路联三组，独步枢庭拥万戈。",
            "饮马直须临瀚海，洗兵端欲挽天河。",
            "壮怀落落今休矣，急景骎骎可奈何。",
            "蚁动忽听床下鬬，驹跳已向隙中过。",
            "泉原一闭成千古，有客哀吟只浩歌。"
        ],
        "notes": "",
        "id": "45d8b4f81c9d5f76450006255519d74e"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "信安郡夫人挽词二首  其一",
        "preface": "",
        "paragraphs": [
            "蝉联女公子，汤沐郡夫人。",
            "籍著金闺密，纶褒衮字新。",
            "千葩朝阆苑，双剑化平津。",
            "唧唧虫吟夜，梁空落暗尘。"
        ],
        "notes": "",
        "id": "587addf10341c6e73218722e98441081"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "信安郡夫人挽词二首  其二",
        "preface": "",
        "paragraphs": [
            "夫拥侍臣櫜，儿乘刺史轺。",
            "涧苹借采采，风棘盛夭夭。",
            "尚想莱班戏，空留楚挽招。",
            "魌头引丹旐，千古閟山椒。"
        ],
        "notes": "",
        "id": "f548843fe8733f6b6f6789b79539c2b4"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "致政沈通直挽词二首  其一",
        "preface": "",
        "paragraphs": [
            "门大联三虎，途穷曳九牛。",
            "一官投绂去，万事盖棺休。",
            "寂寂兰亭月，寥寥蕙帐秋。",
            "羊昙他日泪，恸哭过西州。"
        ],
        "notes": "",
        "id": "8435fa9ebab6e96a21da587368f95e89"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "致政沈通直挽词二首  其二",
        "preface": "",
        "paragraphs": [
            "小隐疏三径，浮荣寓一沤。",
            "岁阴驹隙过，文采豹皮留。",
            "不踏邯郸道，聊追汗漫游。",
            "菟裘应好在，千载寄风流。"
        ],
        "notes": "",
        "id": "0ebde1d72835138369d944c8214807ec"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "和州饯交代赵朝议乐语",
        "preface": "",
        "paragraphs": [
            "天涯万里一尊同，醉眼愁看月堕空。",
            "画角孤吹千嶂晓，彩舟横曳半江红。",
            "啼妆尽带梨花雨，舞袖犹翻柳絮风。",
            "只有邦人颂遗爱，棠阴绕屋自茏葱。"
        ],
        "notes": "",
        "id": "6fdbac621e8acf08d50a548f418b6c23"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "平江燕张节使乐语",
        "preface": "",
        "paragraphs": [
            "秋风猎猎卷法旌，贼垒怱怱唾手平。",
            "笑倚柁楼天上坐，卧闻鼓角地中声。",
            "九门合遝追锋去，千里讙呼负弩迎。",
            "从此三吴传胜事，一时草木尽知名。"
        ],
        "notes": "",
        "id": "33fdfa84be73a9d07b6ea387a522466a"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "题瑯邪亭",
        "preface": "",
        "paragraphs": [
            "十里云烟山绕郭，一川风雨树参天。",
            "渐看绿笋穿林出，已见新荷弄水圆。",
            "逐客讵堪分竹使，疲氓正合用蒲鞭。",
            "郡僚若得岑公孝，便欲烧香闭合眠。"
        ],
        "notes": "",
        "id": "de2e7055eecc37f1aba3bf94b9b2d03f"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "王相生辰  其一",
        "preface": "",
        "paragraphs": [
            "了了三生梦，松根冷锻炉。",
            "四山朝鹤驾，五老奉龟图。",
            "萱殿披敷策，星躔焕六符。",
            "玉笙歌彩凤，革履堕飞凫。",
            "命世千龄合，承天一柱扶。",
            "堂堂白虎殿，却走汉单于。"
        ],
        "notes": "",
        "id": "c63656e9144a8816cb24b3a00cbf070a"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "王相生辰  其二",
        "preface": "",
        "paragraphs": [
            "审象膺商卜，占熊协渭祥。",
            "金汤蟠万里，杞梓荫千章。",
            "独斡堪舆大，垂鸿带砺长。",
            "解弦参虎变，调烛验金穰。",
            "鼎重开周历，岩瞻拱舜裳。",
            "太平如有象，仪凤舞跄跄。"
        ],
        "notes": "",
        "id": "24d76c37c8c259044dba9d1f7252c30a"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "致政朝奉挽词  其一",
        "preface": "",
        "paragraphs": [
            "出岫孤云自卷舒，平生心事付樵渔。",
            "便抽手板还丞相，独把鸱夷载后车。",
            "扫轨更无云外辙，传家尚有枕中书。",
            "百年大梦行当觉，日月浑将一醉除。"
        ],
        "notes": "",
        "id": "6d1ad72782c7671d86cc006668050441"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "致政朝奉挽词  其二",
        "preface": "",
        "paragraphs": [
            "床头蚁鬬两牛鸣，起起谁呼寝梦惊。",
            "不用沉文招九死，曾因叩角悟三生。",
            "取毡卧看偷儿入，折券羞同贾竖争。",
            "天定胜人端可必，坐看骥子𥬞云行。"
        ],
        "notes": "",
        "id": "845e03368c57edb6c76faba7ce9679d6"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "虎丘",
        "preface": "",
        "paragraphs": [
            "冬温阳久亢，一雪意颇快。",
            "乘兴泛扁舟，出郭信如迈。",
            "放棹得虎丘，恍然银色界。",
            "瑶山夹细径，琼树偃曲盖。",
            "引步到层楼，极目吴城隘。",
            "飞鸾翔空中，千峰幂天外。",
            "暗虚云可凌，寒重酒易解。",
            "群儿庆老翁，于此气不惫。"
        ],
        "notes": "",
        "id": "8fec6adfd09c7b5fc9fe32e69afa9ad6"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "帝城上巳",
        "preface": "",
        "paragraphs": [
            "宿雾消神沼，晴曦照碧峰。",
            "祓除周故事，环宴楚遗风。",
            "画舸低摇鶂，浮梁冷亘虹。",
            "五陵驱群少，三殿锡鹢公。",
            "浪射簪缨润，花迎剑佩红。",
            "舞迟歌袂稳，飞急酒觞空。",
            "淑气雕轩外，祥光禁籞中。",
            "敢赓元首咏，上记帝尧功。"
        ],
        "notes": "",
        "id": "22d138b4b50857623922e5d889138436"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "端午日帖子词 皇帝合六首 其一",
        "preface": "",
        "paragraphs": [
            "薰琴应律南风暖，漏箭添筹昼刻长。",
            "谁识广寒天上景，铜乌未午送微凉。"
        ],
        "notes": "",
        "id": "18cbe69b579f77de1a562a45c61c63c3"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "端午日帖子词 皇帝合六首 其二",
        "preface": "",
        "paragraphs": [
            "炎日曈曈照殿楹，幅员万里塞氛清。",
            "汉家自有安边术，不是灵符解辟兵。"
        ],
        "notes": "",
        "id": "72b6d8a04389b4de579081fffd299035"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "端午日帖子词 皇帝合六首 其三",
        "preface": "",
        "paragraphs": [
            "方更仲律清和节，正是南讹化育时。",
            "无限元元齐歌舞，恤刑新诏下墀。"
        ],
        "notes": "",
        "id": "9165d490b498dd2717d948c2c0e0db3c"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "端午日帖子词 皇帝合六首 其四",
        "preface": "",
        "paragraphs": [
            "露畹撷兰苕，金波丽碧霄。",
            "早闻雕辇降，还待紫宸朝。"
        ],
        "notes": "",
        "id": "e7636d84082399070d99d7adf23d097d"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "端午日帖子词 皇帝合六首 其五",
        "preface": "",
        "paragraphs": [
            "内苑属嘉辰，初收百药新。",
            "预知氛疠息，天意在生民。"
        ],
        "notes": "",
        "id": "a1f5b79f40a60108f256fa202f532e67"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "端午日帖子词 皇帝合六首 其六",
        "preface": "",
        "paragraphs": [
            "浅囿含桃老，雕盘角黍香。",
            "九重端扆处，星火正离方。"
        ],
        "notes": "",
        "id": "c9f29593b1d9d9ed32b18146b9681d68"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "端午日帖子词 皇后合五首 其一",
        "preface": "",
        "paragraphs": [
            "蟠桃映砌晨烟薄，紫桂凌霄昼露晞。",
            "窈窕汉宫三十六，齐将彩缕祝坤闱。"
        ],
        "notes": "",
        "id": "3fbaf24208914ec6b998f60c46c7705a"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "端午日帖子词 皇后合五首 其二",
        "preface": "",
        "paragraphs": [
            "暑服初颁五柞宫，内墀佳气鬰葱葱。",
            "须知海宇升平事，半是关雎辅佐功。"
        ],
        "notes": "",
        "id": "30e34466d9253c5434da2babcd838179"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "端午日帖子词 皇后合五首 其三",
        "preface": "",
        "paragraphs": [
            "方均宝笈千龄药，又赐金盘五色瓜。",
            "从此仙源深福远，绵绵不独颂周家。"
        ],
        "notes": "",
        "id": "cd7542a6f6abddc97f0e0bea746069af"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "端午日帖子词 皇后合五首 其四",
        "preface": "",
        "paragraphs": [
            "浴兰同故事，戏草楚遗风。",
            "不是天家意，勤劳念女红。"
        ],
        "notes": "",
        "id": "12ad22eabda25dc392a19d4f65efc6f5"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "端午日帖子词 皇后合五首 其五",
        "preface": "",
        "paragraphs": [
            "洞户花阴浅，天阶日景迟。",
            "粽成八九子，缕结就千丝。"
        ],
        "notes": "",
        "id": "6b7d47a53aaf9a245f54fd7a98069091"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "端午日帖子词 夫人合五首 其一",
        "preface": "",
        "paragraphs": [
            "杳杳画梁巍架杏，沉沉香壁静涂椒。",
            "宫前夜祝君王寿，日上黄炉炷未消。"
        ],
        "notes": "",
        "id": "80c0045a4199435698c85d93604b10ba"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "端午日帖子词 夫人合五首 其二",
        "preface": "",
        "paragraphs": [
            "交飞寿斝长生殿，竞泛仙舟太液池。",
            "不似世间多暑气，天风淅淅万年枝。"
        ],
        "notes": "",
        "id": "fe805c943a76e0421f5eb43bdfa74662"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "端午日帖子词 夫人合五首 其三",
        "preface": "",
        "paragraphs": [
            "辟恶何须荆楚艾，蠲炎不待邵平瓜。",
            "仙飚昨夜来阊阖，玉宇清凉大帝家。"
        ],
        "notes": "",
        "id": "ce3cd0d3179d3098fccdcf85cafc6aad"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "端午日帖子词 夫人合五首 其四",
        "preface": "",
        "paragraphs": [
            "画阁方裁扇，寒塘又凿冰。",
            "蓬壶山四彻，何处是炎蒸。"
        ],
        "notes": "",
        "id": "c6ad99656d383000d68d2c75198fb69a"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "端午日帖子词 夫人合五首 其五",
        "preface": "",
        "paragraphs": [
            "仙宇赐符时，仙蓂叶尚稀。",
            "晓来金屋静，同侍玉皇归。"
        ],
        "notes": "",
        "id": "ae8c87a8f9fb574b54b94521e5ba520a"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "过沈仲嘉园亭题赠",
        "preface": "",
        "paragraphs": [
            "包山美人构亭子，岿然屹立深园里。",
            "窗近断岩见怪石，壁临绝磵闻流水。",
            "亭中一架古人书，知是群经及诸史。",
            "桐叶滴露下阴砌，橘花随风飘静几。",
            "美人素厌世俗语，有语利名须洗耳。",
            "衡门反关高枕眠，红日三竿犹未起。"
        ],
        "notes": "",
        "id": "f941213127d99a112abdeddc4bc35778"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "赠善庆堂主人夏元富",
        "preface": "",
        "paragraphs": [
            "居士藏修洞庭野，新架虚堂殊潇洒。",
            "闲门开傍橘柚林，万颗千株映青赭。",
            "居士优游每不出，左列图书右盏斚。",
            "逢迎自觉青眼众，来往应知白丁寡。",
            "莓苔经雨上石砌，萝薜迎风拂簷瓦。",
            "素闻平生剩积善，余庆当传累世下。",
            "醉挥健笔赋新诗，辄赠堂中乐居者。"
        ],
        "notes": "",
        "id": "e6d23e93cdcd0bf9b7000baabc6d6512"
    },
    {
        "author": "孙觌",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "噬脐有愧平燕日，尝胆无忘在莒时。"
        ],
        "notes": "",
        "id": "daf8a34c491f73f16c33f3754e7ae957"
    },
    {
        "author": "孙觌",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "弱骨轻肌不耐春。",
            "一枝江路玉梅新。",
            "巡檐索笑为何人。",
            "素影徘徊波上月，醉香摇荡竹间云。",
            "酒醒人散梦仙村。"
        ],
        "notes": "",
        "id": "c5eb10c81ff862c29450e15712ad0518"
    }
]