[
    {
        "author": "苏㝢",
        "dynasty": "唐",
        "type": "诗",
        "rhythmic": "",
        "title": "喜陆侍御破石埭草寇东峰亭赋诗",
        "preface": "",
        "paragraphs": [
            "独坐理戎行，安边策最长。",
            "霜台雷电振，云汉翼箕张。",
            "决策威千里，除妖静一方。",
            "林峦开罨画，泉石韵宫商。",
            "戍罢泾川外，烽闲句水阳。",
            "肃清淮海后，谁不咏时康。",
            "（见嘉庆十一年刊洪亮吉纂《泾县志》卷三十）（按：赵绍祖《泾川金石记》载北宋熙宁二年蒋之奇跋此诗文，知之奇当时曾重刻此碑。",
            "清代碑已不存，而诸诗则载于县志中。",
            "同唱五人，惟㝢诗《全唐诗》失收。",
            "）。"
        ],
        "notes": "",
        "id": "cf1896a03ecad55951bd0164d9f65481"
    }
]