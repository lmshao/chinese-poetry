[
    {
        "author": "孙冕",
        "dynasty": "宋",
        "type": "诗",
        "rhythmic": "",
        "title": "书苏州厅壁",
        "preface": "",
        "paragraphs": [
            "人生七十为鬼邻，已觉风光属别人。",
            "莫待朝廷差致仕，早谋泉石养闲身。",
            "去年河北曾逢李，今日淮西又见陈。",
            "寄语姑苏孙刺史，也须抖擞老精神。"
        ],
        "notes": "",
        "id": "9f60357d5f63d750c069fd3181101b94"
    },
    {
        "author": "孙冕",
        "dynasty": "宋",
        "type": "诗",
        "rhythmic": "",
        "title": "送新知永州陈秘丞瞻赴任",
        "preface": "",
        "paragraphs": [
            "桂林南面近征黄，又爱江乡出帝乡。",
            "新命不辞提郡印，旧山重喜过衡阳。",
            "楼台满眼潇湘色，道路迎风橘柚香。",
            "知有太平经济术，政闲时节好飞章。"
        ],
        "notes": "",
        "id": "f6bf415839303095fb7caa44865caa77"
    },
    {
        "author": "孙冕",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "可怜遐地产，常化燎原火。"
        ],
        "notes": "",
        "id": "99013b0a6a0a7e1422ead2e4944592a8"
    },
    {
        "author": "孙冕",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "水剑还难问，梅梁亦可疑。"
        ],
        "notes": "",
        "id": "14325ff398785a83a9af011b68ab7419"
    }
]