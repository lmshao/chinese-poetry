[
    {
        "author": "孙道绚",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "别墅苍烟萦古木，寒溪白浪卷轻沙。"
        ],
        "notes": "",
        "id": "c6330e915bea337444f7c911854acdf7"
    },
    {
        "author": "孙道绚",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "大虚万籁息，人散一帘斜。"
        ],
        "notes": "",
        "id": "dbe530f2f19ae35b9279dcce270e514c"
    },
    {
        "author": "孙道绚",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "翠柏红蕉影乱。",
            "月上朱栏一半。",
            "风自碧空来，吹落歌珠一串。",
            "不见。",
            "不见。",
            "人被绣帘遮断。"
        ],
        "notes": "",
        "id": "918c50d4a9f1b54092f43e022f807129"
    },
    {
        "author": "孙道绚",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "雨晴云敛，烟花澹荡，遥山凝碧。",
            "驱车问征路，赏春风南陌。",
            "正雨后、梨花幽艳白。",
            "悔匆匆、过了寒食。",
            "归家渐春暮，探酴醿消息。"
        ],
        "notes": "",
        "id": "f18c165186069bce40c85a080d79c9f3"
    },
    {
        "author": "孙道绚",
        "dynasty": "宋",
        "type": "词",
        "rhythmic": "忆秦娥",
        "title": "",
        "preface": "",
        "paragraphs": [
            "秋寂寞。",
            "秋风夜雨伤离索。",
            "伤离索。",
            "老怀无奈，泪珠零落。",
            "故人一去无期约。",
            "迟书忽寄西飞鹤。",
            "西飞鹤。",
            "故人何在，水村山郭。"
        ],
        "notes": "",
        "id": "78ea84ede7548c0d8c757e4b130683d5"
    },
    {
        "author": "孙道绚",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "悠悠扬扬。",
            "做尽轻模样。",
            "半夜萧萧窗外响。",
            "多在梅边竹上。",
            "朱楼向晓帘开。",
            "六花片片飞来。",
            "无奈熏炉烟雾，腾腾扶上金钗。"
        ],
        "notes": "",
        "id": "e41aac0d2a2332020fa9015c5e1d640c"
    },
    {
        "author": "孙道绚",
        "dynasty": "宋",
        "type": "词",
        "rhythmic": "滴滴金",
        "title": "",
        "preface": "",
        "paragraphs": [
            "月光飞入林前屋。",
            "风策策，度庭竹。",
            "夜半江城击柝声，动寒梢栖宿。",
            "等闲老去年华促。",
            "只有江梅伴幽独。",
            "梦绕夷门旧家山，恨惊回难续。"
        ],
        "notes": "",
        "id": "8dddbcbbd8e7c645119151d7f1a85c30"
    },
    {
        "author": "孙道绚",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "栏干六曲天围碧。",
            "松风亭下梅初白。",
            "腊尽见春回。",
            "寒梢花又开。",
            "曲琼闲不卷。",
            "沈燎看星转。",
            "凝伫小徘徊。",
            "云间征雁来。"
        ],
        "notes": "",
        "id": "01813b2f68c82ff013f455bea7cd4b3a"
    },
    {
        "author": "孙道绚",
        "dynasty": "宋",
        "type": "词",
        "rhythmic": "醉思仙",
        "title": "",
        "preface": "",
        "paragraphs": [
            "晚霞红。",
            "看山迷暮霭，烟暗孤松。",
            "动翩翩风袂，轻若惊鸿。",
            "心似鉴，鬓如云，弄清影，月明中。",
            "谩悲凉，岁冉冉，蕣华潜改衰容。",
            "前事销凝久，十年光景匆匆。",
            "念云轩一梦，回首春空。",
            "彩凤远，玉箫寒，夜悄悄，恨无穷。",
            "叹黄尘久埋玉，断肠挥泪东风。"
        ],
        "notes": "",
        "id": "fca2fb733428f148235f9eb05f73de6b"
    },
    {
        "author": "孙道绚",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "看鸥翻波溅，苹末风轻，水轩消暑。",
            "云叠奇峰，破桐阴亭午。",
            "列岫连环，溜泉鸣玉，对幅巾芒履。",
            "况有清时，风流故人，剧谈挥麈。",
            "才冠一时，论高两汉，书扇豪踪，吐凤辞语。",
            "昼锦归来，庆长年老母。",
            "且尽绿尊，莫怀归兴，听扇歌高举。",
            "会见登庸，泥封诏下，促朝天去。"
        ],
        "notes": "",
        "id": "379325878ab84970731df6403aa50d7b"
    }
]