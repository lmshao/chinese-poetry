[
    {
        "author": "释楚峦",
        "dynasty": "宋",
        "type": "诗",
        "rhythmic": "",
        "title": "青城山观",
        "preface": "",
        "paragraphs": [
            "静见门庭紫气生，前山岚霭入楼青。",
            "玉坛醮罢鬼神喜，金鼎药成鸡犬灵。",
            "岩下水光分五色，壶中人寿过千龄。",
            "何当一日抛凡骨，骑取苍龙上杳冥。"
        ],
        "notes": "",
        "id": "19655b0301d72766cb3366df331ce753"
    },
    {
        "author": "释楚峦",
        "dynasty": "宋",
        "type": "诗",
        "rhythmic": "",
        "title": "春",
        "preface": "",
        "paragraphs": [
            "滩漱金沙过枕前，雨丝斜织面尘烟。",
            "绿杨红杏宜寒食，紫燕黄鹂聒昼眠。"
        ],
        "notes": "",
        "id": "54b23d607b55cbe5a50d1040e080f26a"
    },
    {
        "author": "释楚峦",
        "dynasty": "宋",
        "type": "诗",
        "rhythmic": "",
        "title": "隠逸",
        "preface": "",
        "paragraphs": [
            "杖屦独游栽药圃，琴樽多在钓鱼船。",
            "晚来花下敲门者，不是神仙即酒仙。"
        ],
        "notes": "",
        "id": "efb706815c63891017ac2464411eed97"
    },
    {
        "author": "释楚峦",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "临水鹤窥行道影，隔云僧认读书声。"
        ],
        "notes": "",
        "id": "e48f50f87cfc16006a566a4258b1f378"
    }
]