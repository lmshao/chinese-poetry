[
    {
        "author": "释祖镜",
        "dynasty": "宋",
        "type": "诗",
        "rhythmic": "",
        "title": "偈  其一",
        "preface": "",
        "paragraphs": [
            "兰芳春谷菊秋篱，物必荣枯各有时。",
            "昔毁僧尼专奉道，后平道佞复僧尼。"
        ],
        "notes": "",
        "id": "5fe73b4fe3f8e275f0165142f4fc074e"
    },
    {
        "author": "释祖镜",
        "dynasty": "宋",
        "type": "诗",
        "rhythmic": "",
        "title": "偈  其二",
        "preface": "",
        "paragraphs": [
            "吾顶从来似月圆，虽冠其发不成仙。",
            "今朝抛下无遮障，放出神光透碧天。"
        ],
        "notes": "",
        "id": "90d332e44604ba96b9696f0d175a16ff"
    },
    {
        "author": "释祖镜",
        "dynasty": "宋",
        "type": "诗",
        "rhythmic": "",
        "title": "偈  其三",
        "preface": "",
        "paragraphs": [
            "如来昔日贸皮衣，数载惭将鹤氅披。",
            "还我丈夫调御服，须知此物不相宜。"
        ],
        "notes": "",
        "id": "61c7228d4498a731f79a6b53bc758cc7"
    },
    {
        "author": "释祖镜",
        "dynasty": "宋",
        "type": "诗",
        "rhythmic": "",
        "title": "偈  其四",
        "preface": "",
        "paragraphs": [
            "为嫌禅板太无端，岂料遭他象简瞒。",
            "今日因何忽放下，普天致仕老仙官。"
        ],
        "notes": "",
        "id": "b85d9685315b4a348159b52d54abf3f6"
    },
    {
        "author": "释祖镜",
        "dynasty": "宋",
        "type": "诗",
        "rhythmic": "",
        "title": "偈  其五",
        "preface": "",
        "paragraphs": [
            "达磨携将一只归，儿孙从此赤脚走。",
            "借他朱履代麻鞋，休道时难事掣肘。",
            "化鹏未遇不如鹍，画虎不成反类狗。"
        ],
        "notes": "",
        "id": "21876fe8da2ed57e256bb7984eb05ba2"
    },
    {
        "author": "释祖镜",
        "dynasty": "宋",
        "type": "诗",
        "rhythmic": "",
        "title": "偈  其六",
        "preface": "",
        "paragraphs": [
            "今朝拄杖化为龙，分破华山千万重。",
            "珍重佛心真圣主，好将尧德振吾宗。"
        ],
        "notes": "",
        "id": "ff2e6d72a5c013fc397f6b592dc318b4"
    },
    {
        "author": "释祖镜",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "一池荷叶衣无尽，数树松花食有余。"
        ],
        "notes": "",
        "id": "d35473668f07cce8bf42e3a0cdb99b60"
    }
]