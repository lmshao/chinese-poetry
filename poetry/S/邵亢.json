[
    {
        "author": "邵亢",
        "dynasty": "宋",
        "type": "诗",
        "rhythmic": "",
        "title": "寄吴处厚",
        "preface": "",
        "paragraphs": [
            "流年直是隙中驹，别后情怀懒似疏。",
            "天上又颁新岁历，床头未答故人书。",
            "殷懃鱼雁功曹檄，狼藉杯盘上客鱼。",
            "好在仲宣家万里，从军苦乐定何如。"
        ],
        "notes": "",
        "id": "2bd6369af99e56a1d78f0ce6bdc8dcfa"
    },
    {
        "author": "邵亢",
        "dynasty": "宋",
        "type": "诗",
        "rhythmic": "",
        "title": "方氏故居",
        "preface": "",
        "paragraphs": [
            "偶分鱼竹到稽山，处士林泉一望间。",
            "岁月自随流水远，姓名长与白云闲。",
            "鉴中人去荒遗迹，溪口僧来与旧颜。",
            "何日放船访岩薮，吾门高第约跻攀。"
        ],
        "notes": "",
        "id": "20a4ddfdb22a7724e24e16d3f5902364"
    },
    {
        "author": "邵亢",
        "dynasty": "宋",
        "type": "诗",
        "rhythmic": "",
        "title": "送程给事知越州",
        "preface": "",
        "paragraphs": [
            "澄江渺渺豫章楼，曾是双旌再岁留。",
            "五马解鞍方北上，万艘蜚栗又南游。",
            "说棠重到清阴在，埋剑将磨异气浮。",
            "求得公闲且行乐，即看华发满人头。"
        ],
        "notes": "",
        "id": "98ccd656a68dfa62989013610b9af1f6"
    },
    {
        "author": "邵亢",
        "dynasty": "宋",
        "type": "诗",
        "rhythmic": "",
        "title": "题钓台",
        "preface": "",
        "paragraphs": [
            "子陵台下山层层，奇峰壮气横云生。",
            "处士溪边水泚泚，碧波明月涵天清。",
            "老松偃蹇傲世色，绿竹潇洒吟风声。",
            "潮头百仞出海门，飘吴系越如毛轻。",
            "飞来滩下不敢过，变作平浪归沧溟。"
        ],
        "notes": "",
        "id": "787f56cf91c759cddd4ad8ad40450861"
    },
    {
        "author": "邵亢",
        "dynasty": "宋",
        "type": "诗",
        "rhythmic": "",
        "title": "重过京口",
        "preface": "",
        "paragraphs": [
            "今春扬子渡，江柳拂人头。",
            "转面庭帏远，伤心岁月流。",
            "练塘荷芰晚，甘露黍禾秋。",
            "此日南归路，云闲醉寿丘。"
        ],
        "notes": "",
        "id": "5a9077fb4422b0f1bc25f5c8b2ddfab1"
    }
]