[
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈颂十五首  其一",
        "preface": "",
        "paragraphs": [
            "徧地残红春去也，拍天涨绿兴悠哉。",
            "道人觅甚安心法，达磨当时带不来。"
        ],
        "notes": "",
        "id": "e032fe29156153ace7beece8fe18a141"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈颂十五首  其二",
        "preface": "",
        "paragraphs": [
            "六月初一，烧空赤日。",
            "十字街头，雪深一尺。",
            "扫除不暇，回避不及。",
            "冻得东村廖胡子，半夜著鞋水上立。"
        ],
        "notes": "",
        "id": "65bad4b36189e55386c8e2196507358e"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈颂十五首  其三",
        "preface": "",
        "paragraphs": [
            "虎头带角人难措，石火电光须密布。",
            "假饶烈士荐应难，懵底如何善回互。"
        ],
        "notes": "",
        "id": "5712b90b9e47f4d4a1ab1b0837b3fb1d"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈颂十五首  其四",
        "preface": "",
        "paragraphs": [
            "便是犹陪句，如何已涉言。",
            "须知言句外，声色不相干。"
        ],
        "notes": "",
        "id": "ff0938f2b8a6ac52c5f6f58c939227c6"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈颂十五首  其五",
        "preface": "",
        "paragraphs": [
            "前箭射人可，后箭射人深。",
            "钟先生没后，此道少知音。"
        ],
        "notes": "",
        "id": "93b5ca9b4fc6eb0d3849553c6bbf0e75"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈颂十五首  其六",
        "preface": "",
        "paragraphs": [
            "来也宫殿随身，去也笙歌满路。",
            "侍者白头如新，赵州倾盖如故。"
        ],
        "notes": "",
        "id": "d4577c4067dac28d04a5344da31ac0aa"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈颂十五首  其七",
        "preface": "",
        "paragraphs": [
            "佛高一丈，魔高一丈。",
            "正觉山前，无风起浪。",
            "金山个里，佛魔俱丧。",
            "明星现时，且莫欺诳。",
            "无牛乳糜，有德山棒。",
            "为甚如此，真法供养。"
        ],
        "notes": "",
        "id": "c416368cdf5390920efee4ad100684de"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈颂十五首  其八",
        "preface": "",
        "paragraphs": [
            "雨足歛烟云，山晴开锦绣。",
            "良哉信心人，知有向上窍。",
            "携家上崔嵬，法席为宏开。",
            "五百阿罗汉，掷锡与浮杯。",
            "赴供如云集，寿山增岌岌。",
            "次男慧性开，念念皆迪吉。",
            "径山不覆藏，言外要承当。",
            "风云重际会，归去侍清光。"
        ],
        "notes": "",
        "id": "e5888f65885d511124a9961929da79a1"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈颂十五首  其九",
        "preface": "",
        "paragraphs": [
            "说法不劳三寸舌，参禅惜取两茎眉。",
            "玉栏干畔青青柳，最好人间二月时。"
        ],
        "notes": "",
        "id": "6534b440876e0b1d442f27ec7f5fa336"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈颂十五首  其一〇",
        "preface": "",
        "paragraphs": [
            "何似生，合取口，三世诸佛不知有。",
            "日午打三更，面南看北斗。"
        ],
        "notes": "",
        "id": "c2b5769904a0690a18c4f80b6b39698a"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈颂十五首  其一一",
        "preface": "",
        "paragraphs": [
            "律身行业凛冰霜，接物机关走雷电。",
            "七千余指渴思浆，愿为重提正法眼。"
        ],
        "notes": "",
        "id": "77bcd180e5db0364abe074211d840fa3"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈颂十五首  其一二",
        "preface": "",
        "paragraphs": [
            "初三十一，中九下七。",
            "众眼难瞒，当机莫惜。"
        ],
        "notes": "",
        "id": "d7c08d0ba17200285b886bb00b801af2"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈颂十五首  其一三",
        "preface": "",
        "paragraphs": [
            "胡张三，黑李四。",
            "不会禅，不识字。",
            "蓦然相见閙篮头，话尽平生各归去。",
            "十日雨，五日风，讴歌鼓舞乐无穷。"
        ],
        "notes": "",
        "id": "c06caac40871da724cef5ed79283bd0d"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈颂十五首  其一四",
        "preface": "",
        "paragraphs": [
            "浮玉山头留不住，相携夜过长芦渡。",
            "识得诸方第一机，踏翻船子先归去。"
        ],
        "notes": "",
        "id": "bfcb23414fbbbc9824c095ff5ae6c82e"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古三首  其一",
        "preface": "",
        "paragraphs": [
            "千尺丝纶直下垂，锦鳞拨剌上钩时。",
            "斜风细雨歌归去，醉倒蓬窗百不知。"
        ],
        "notes": "",
        "id": "2e7c1abb571a62fd822affff7482ecf1"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古三首  其二",
        "preface": "",
        "paragraphs": [
            "水因有月方知静，天为无云始觉高。",
            "独坐孤峰休更问，此时难著一丝毫。"
        ],
        "notes": "",
        "id": "fd41413130ab8125e2a6b2a232ed1170"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古三首  其三",
        "preface": "",
        "paragraphs": [
            "学佛人人被佛瞒，拨尘见得几何般。",
            "狂风卷地云吹散，独立栏干宇宙宽。"
        ],
        "notes": "",
        "id": "b351ea86636fb90001f994575144dbca"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "日上月下，速如电毂。",
            "又是重新，一阳来复。",
            "湛不摇处，暖生寒谷。",
            "篱落梅华，枝枝粲玉。",
            "贺客街头，亚肩叠足。",
            "借婆裙子拜婆年，不识本来真面目。"
        ],
        "notes": "",
        "id": "7d8053e1e2b69322b9eefee44619dc5a"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "将心除妄妄难除，即妄明心道转迂。",
            "桶底趯穿无忌讳，等闲一步一芙蕖。"
        ],
        "notes": "",
        "id": "267e227aa07be75bceb40a7dbcb6516d"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "梅林分韵得泽字",
        "preface": "",
        "paragraphs": [
            "江路岁峥嵘，酸风更萧瑟。",
            "发兴访梅花，主盟得诗伯。",
            "孤芳有余妍，初不带脂泽。",
            "香度竹篱短，影摇谿水碧。",
            "同时饮中仙，著我林下客。",
            "春槽沸滴红，满坐喧举白。",
            "浇胸独茗碗，臭味曾不隔。",
            "公今日边去，陛下正前席。",
            "请看枝头春，中有和羹实。",
            "反骚试与题，不碍心铁石。"
        ],
        "notes": "",
        "id": "f66662af0e48b0ea03bf00ad8d8b7388"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其一",
        "preface": "",
        "paragraphs": [
            "有无语默谩徒劳，居士何曾动一毫。",
            "世祖功成三十六，云台争似钓台高。"
        ],
        "notes": "",
        "id": "e279e64aa2528d4c412623fd4cdaeb54"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其二",
        "preface": "",
        "paragraphs": [
            "手按吹毛岂易为，两堂要活死猫儿。",
            "赵州上树安身法，多少傍人眼搭𥉍。"
        ],
        "notes": "",
        "id": "3695c6c1218f734d5887662f0f6bf60e"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其三",
        "preface": "",
        "paragraphs": [
            "一个形骸两姓名，入泥入水可怜生。",
            "回头掣断黄金鏁，肯向毗卢顶上行。"
        ],
        "notes": "",
        "id": "56f249a69ed11c0d7c33ad1b1d3e7ad8"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其四",
        "preface": "",
        "paragraphs": [
            "竖起拂子封白纸，千里谁知有知己。",
            "行人莫与路为雠，四海五湖王化里。"
        ],
        "notes": "",
        "id": "c5e9fa3563d5382610deba9982fbe98b"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其五",
        "preface": "",
        "paragraphs": [
            "一桡提起定纲宗，直得乾坤大地空。",
            "只为夹山轻放过，至今四海错流通。"
        ],
        "notes": "",
        "id": "f1eef67f06d1761774a139c0ee5a4d70"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其六",
        "preface": "",
        "paragraphs": [
            "临济惯白拈，普化惯掣颠。",
            "一场好笑具，后世作三玄。"
        ],
        "notes": "",
        "id": "5201f8dadd84eeab9694366bad3228e7"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其七",
        "preface": "",
        "paragraphs": [
            "全收全放不通风，点破将来已不中。",
            "礼拜起来虽悟去，街头笑倒李三翁。"
        ],
        "notes": "",
        "id": "9a134ed791bad8422591a0e6de8b7eb4"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其八",
        "preface": "",
        "paragraphs": [
            "山之峩峩，水之汤汤。",
            "冷眼觑著，无处惭惶。"
        ],
        "notes": "",
        "id": "087c659072a80e4789a99dbd7eea56fc"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其九",
        "preface": "",
        "paragraphs": [
            "忽然不然，如铗如钳。",
            "神仙秘诀，父子不传。"
        ],
        "notes": "",
        "id": "fb4bdad28f134f566229fbef4425b00d"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其一〇",
        "preface": "",
        "paragraphs": [
            "不疑不彻不失，片片春风狼籍。",
            "至今江北江南，游子徒劳外觅。",
            "休外觅，明如杲日黑如漆。"
        ],
        "notes": "",
        "id": "048faadae20ab4144e727593cedc07c9"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其一一",
        "preface": "",
        "paragraphs": [
            "临机一味放憨痴，其毒尤深棒喝时。",
            "堪笑人来夸敏手，得便宜是落便宜。"
        ],
        "notes": "",
        "id": "eedcda1bc745110286a7d06c49de2d15"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其一二",
        "preface": "",
        "paragraphs": [
            "何必不必，金刀玉尺。",
            "甜者如檗，苦者如蜜。",
            "二十年来，无处雪屈。"
        ],
        "notes": "",
        "id": "8a50d45aaefbae587bdc19aec88ae89a"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其一三",
        "preface": "",
        "paragraphs": [
            "李公要劝张公酒，却被张公罚一杯。",
            "珠遶团团休错会，还家拍手笑哈哈。"
        ],
        "notes": "",
        "id": "674cb12ea84b502bd77e10f71c567baa"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其一四",
        "preface": "",
        "paragraphs": [
            "应口曹源一滴时，谁知依样画猫儿。",
            "袖中三尺龙泉劒，落尽髑髅人不知。"
        ],
        "notes": "",
        "id": "b67d5784de28dfcd3ab93967a0b6e0d1"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其一五",
        "preface": "",
        "paragraphs": [
            "衲僧悟易要迷难，无限渔翁失钓竿。",
            "点铁成金犹自可，点金成铁太无端。"
        ],
        "notes": "",
        "id": "78ac0b6c93ed9aaa4f9df11ec1e6768c"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其一六",
        "preface": "",
        "paragraphs": [
            "正月孟春犹寒，从头万种千般。",
            "昨夜虚空落地，和风搭在阑干。"
        ],
        "notes": "",
        "id": "61453d99802ce9b0b840a197e603088e"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其一七",
        "preface": "",
        "paragraphs": [
            "胡张三背手张弓，黑李四反身架箭。",
            "直饶囓镞古将军，对面髑髅穿一穿。"
        ],
        "notes": "",
        "id": "9a7769cb7b12131ca61e52e0b9db4c5b"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "颂古十八首  其一八",
        "preface": "",
        "paragraphs": [
            "生铁铸就昆仑儿，眼耳鼻舌如泥块。",
            "西天此土谩纷纭，铁眼铜睛看不破。"
        ],
        "notes": "",
        "id": "a04f48eb3f9de301833cbe0b6b0637b5"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "寓宿洞霄",
        "preface": "",
        "paragraphs": [
            "窈窕门前九锁山，琮琤石角千层水。",
            "白云影里阅群仙，风断木犀香未已。",
            "我从青城大面来，羽衣驾鹤欣相陪。",
            "五峰去此在咫尺，肯惜杖屦时徘徊。"
        ],
        "notes": "",
        "id": "689a0526e541345d7979dad76e3d1a98"
    },
    {
        "author": "释宝印",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "满屋挂碑光耿耿。"
        ],
        "notes": "",
        "id": "96f904a97354055da770b63df8329af8"
    }
]