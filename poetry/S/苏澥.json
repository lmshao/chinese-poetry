[
    {
        "author": "苏澥",
        "dynasty": "宋",
        "type": "诗",
        "rhythmic": "",
        "title": "国清寺",
        "preface": "",
        "paragraphs": [
            "自嗟灵骨久埋沦，惆怅当年旧事存。",
            "青眼重开萧寺路，无人隔夜扫松门。"
        ],
        "notes": "",
        "id": "58b39fb490fbe3021ca8861a36b163f1"
    },
    {
        "author": "苏澥",
        "dynasty": "宋",
        "type": "诗",
        "rhythmic": "",
        "title": "大慈寺",
        "preface": "",
        "paragraphs": [
            "身去寥寥无朕迹，此时谁会真消息。",
            "黄金灵骨今尚存，指示世人人不识。"
        ],
        "notes": "",
        "id": "8255c7a7c2803ccd282d762c7ae007e9"
    },
    {
        "author": "苏澥",
        "dynasty": "宋",
        "type": "诗",
        "rhythmic": "",
        "title": "题石桥",
        "preface": "",
        "paragraphs": [
            "连云霭翠叠重重，直下双溪拥霁虹。",
            "荣辱自分山色外，利名不到水声中。",
            "清凉世界随心现，方广楼台遂感通。",
            "愿侍千僧共谈麈，拨开陈障出樊笼。"
        ],
        "notes": "",
        "id": "631166f0ca2278bc4213871045432ba9"
    }
]