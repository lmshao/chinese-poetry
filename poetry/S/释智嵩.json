[
    {
        "author": "释智嵩",
        "dynasty": "宋",
        "type": "诗",
        "rhythmic": "",
        "title": "三玄偈三首  其一",
        "preface": "",
        "paragraphs": [
            "须用直须用，心意莫定动。",
            "三岁师子吼，十方没狐种。"
        ],
        "notes": "",
        "id": "5436a18344225abc3a0b42d59fe26113"
    },
    {
        "author": "释智嵩",
        "dynasty": "宋",
        "type": "诗",
        "rhythmic": "",
        "title": "三玄偈三首  其二",
        "preface": "",
        "paragraphs": [
            "我有真如性，如同幕里隠。",
            "批破六门关，愿出毗卢印。"
        ],
        "notes": "",
        "id": "269f79862db5717a31ebca03958b0ccd"
    },
    {
        "author": "释智嵩",
        "dynasty": "宋",
        "type": "诗",
        "rhythmic": "",
        "title": "三玄偈三首  其三",
        "preface": "",
        "paragraphs": [
            "真骨金刚体可夸，六尘一拂求无遮。",
            "廓落世界空为体，体上无为真到家。"
        ],
        "notes": "",
        "id": "a2bae94c503b56726bdf1b01aa18c3a8"
    },
    {
        "author": "释智嵩",
        "dynasty": "宋",
        "type": "诗",
        "rhythmic": "",
        "title": "白菖蒲联句",
        "preface": "",
        "paragraphs": [
            "惟不识泥土，堆根抱玉泉。",
            "虽离岩谷伴，也则翠千年。"
        ],
        "notes": "",
        "id": "105c40438d8f51a1e84117a31f0eee4b"
    },
    {
        "author": "释智嵩",
        "dynasty": "宋",
        "type": "诗",
        "rhythmic": "",
        "title": "赋虹霓",
        "preface": "",
        "paragraphs": [
            "水染青红带一条，和云和雨系天腰。",
            "玉皇为厌皇宫倦，故筑空中万丈桥。"
        ],
        "notes": "",
        "id": "d5bc2d8ba38914046ae82a1d07683ad5"
    }
]