[
    {
        "author": "释悟真",
        "dynasty": "宋",
        "type": "诗",
        "rhythmic": "",
        "title": "偈五首  其一",
        "preface": "",
        "paragraphs": [
            "师子儿哮吼，龙马驹𫄠跳。",
            "古佛镜中明，三山孤月皎。"
        ],
        "notes": "",
        "id": "e05fb33a5770e36b63da41bfc6493e42"
    },
    {
        "author": "释悟真",
        "dynasty": "宋",
        "type": "诗",
        "rhythmic": "",
        "title": "偈五首  其二",
        "preface": "",
        "paragraphs": [
            "三面狸奴脚踏月，两头白牯手拏烟。",
            "戴冠碧兔立庭柏，脱壳乌龟飞上天。"
        ],
        "notes": "",
        "id": "49cd68cb9502931bdd902f5c1dac82f7"
    },
    {
        "author": "释悟真",
        "dynasty": "宋",
        "type": "诗",
        "rhythmic": "",
        "title": "偈五首  其三",
        "preface": "",
        "paragraphs": [
            "叮咛损君德，无言真有功。",
            "任从沧海变，终不为君通。"
        ],
        "notes": "",
        "id": "91467e147a49db7d24315776c881ec38"
    },
    {
        "author": "释悟真",
        "dynasty": "宋",
        "type": "诗",
        "rhythmic": "",
        "title": "偈五首  其四",
        "preface": "",
        "paragraphs": [
            "寂照常照本来照，草鞋底下常𫄠跳。",
            "更会针锋上须弥，眉毛中水常渺渺。"
        ],
        "notes": "",
        "id": "f11e9aaa7d27a171e7a0fbbb9e3a97c6"
    },
    {
        "author": "释悟真",
        "dynasty": "宋",
        "type": "诗",
        "rhythmic": "",
        "title": "偈五首  其五",
        "preface": "",
        "paragraphs": [
            "手提巴鼻脚踏尾，仰面看天听流水。",
            "天明送出路傍边，夜静还归茅屋里。"
        ],
        "notes": "",
        "id": "c05de4f05452b0cb4aeab4e210e808c5"
    }
]