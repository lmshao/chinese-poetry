[
    {
        "author": "释义怀",
        "dynasty": "宋",
        "type": "诗",
        "rhythmic": "",
        "title": "投机偈",
        "preface": "",
        "paragraphs": [
            "一二三四五六七，万仞峰头独足立。",
            "骊龙颔下夺明珠，一言勘破维摩诘。"
        ],
        "notes": "",
        "id": "1b9928083f79c1ef468ace6516cc4629"
    },
    {
        "author": "释义怀",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "须弥顶上，不扣金钟。",
            "毕钵岩中，无人聚会。",
            "山僧倒骑佛殿，诸人反著草鞋。",
            "朝游檀特，暮到罗浮。",
            "拄杖针筒，自家收取。"
        ],
        "notes": "",
        "id": "45df20b9ad62eca20f28cd94ac69ae8d"
    },
    {
        "author": "释义怀",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "蜀魄连宵叫，鵽鳭终夜啼。",
            "圆通门大启，何事隔云泥。"
        ],
        "notes": "",
        "id": "99ad4bfaeefe36bd344fc26c8287e0db"
    },
    {
        "author": "释义怀",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "红日照扶桑，寒雪封华岳。",
            "三更过铁围，拶折骊龙角。"
        ],
        "notes": "",
        "id": "9b358e5bd825dfcb3695ebce42132144"
    },
    {
        "author": "释义怀",
        "dynasty": "宋",
        "type": "诗",
        "rhythmic": "",
        "title": "书屏句",
        "preface": "",
        "paragraphs": [
            "三分光阴二早过，灵台一点不揩磨。",
            "区区逐日贪生去，唤不回头怎奈何。"
        ],
        "notes": "",
        "id": "99f0996212be62ca5efadc27311efc3a"
    },
    {
        "author": "释义怀",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "衣穿瘦骨露，屋破看星眠。"
        ],
        "notes": "",
        "id": "b2651700752a13bd23c2419a8123cd95"
    }
]