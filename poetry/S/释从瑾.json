[
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其一",
        "preface": "",
        "paragraphs": [
            "谁在画楼西，相逢语笑低。",
            "到家春色晚，花落鹧鸪啼。"
        ],
        "notes": "",
        "id": "57125d0c641ff9299257355b4d3ba614"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其二",
        "preface": "",
        "paragraphs": [
            "大地绝纤尘，面南看北斗。",
            "嫁鸡逐鸡飞，嫁狗逐狗走。"
        ],
        "notes": "",
        "id": "2263bc4e9cd98ea6d749f178f4bf0d57"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其三",
        "preface": "",
        "paragraphs": [
            "隔墙见角便骑牛，骑入红尘闹市游。",
            "游徧归来栏里卧，三更半夜失踪由。"
        ],
        "notes": "",
        "id": "42f509ad062946e6ce24066bc8382cc9"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其四",
        "preface": "",
        "paragraphs": [
            "家家门口透长安，不见纤毫眼界宽。",
            "无法无人谁付嘱，难兄难弟自相谩。"
        ],
        "notes": "",
        "id": "4de683536e3543f11e27fafc9991a350"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其五",
        "preface": "",
        "paragraphs": [
            "蕴空谁见法中王，觌体何曾碍剑光。",
            "古庙藤萝穿户牖，断碑风雨碎文章。"
        ],
        "notes": "",
        "id": "90669e4458c03d2cd14f63aadd40ed58"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其六",
        "preface": "",
        "paragraphs": [
            "踏翻地轴地不动，推倒天关天更高。",
            "稳泛铁船归少室，至今天下起风涛。"
        ],
        "notes": "",
        "id": "345348e5d56ec11be5b75eff7b84b81b"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其七",
        "preface": "",
        "paragraphs": [
            "九年冷坐已败阙，只履西归更脱空。",
            "后代儿孙空妄想，鸥鸪啼不为春风。"
        ],
        "notes": "",
        "id": "fe4b8c92bf8e4ee9ed09870c82843b91"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其八",
        "preface": "",
        "paragraphs": [
            "自有觅不得，无端面发红。",
            "翻身吃一𨈀，两手摸虚空。"
        ],
        "notes": "",
        "id": "ddbf45cff26e5b79ba508f3ab6e5a84c"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其九",
        "preface": "",
        "paragraphs": [
            "不会黄梅佛法，梦中合眼惺惺。",
            "此地无金二两，俗人酤酒三升。"
        ],
        "notes": "",
        "id": "d328583b28bac9f2c7ceaba618a1f56b"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其一〇",
        "preface": "",
        "paragraphs": [
            "一箭射双雕，双雕随手落。",
            "波摇岳阳城，月满滕王阁。"
        ],
        "notes": "",
        "id": "03dd0c1f4f8dccbb6fc4ce5d4e839620"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其一一",
        "preface": "",
        "paragraphs": [
            "当年高甲已登科，读尽人间万卷书。",
            "今日一身天地窄，思量好事不如无。"
        ],
        "notes": "",
        "id": "fc29d0e501266990f9993f2853a8cba7"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其一二",
        "preface": "",
        "paragraphs": [
            "一喝当头雷电奔，人间说亦暗销魂。",
            "看来岂止聋三日，直至如今海岳昏。"
        ],
        "notes": "",
        "id": "57edb27b9122752ced7d5b3c05bba407"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其一三",
        "preface": "",
        "paragraphs": [
            "剃头头光生，洗脚脚清爽。",
            "脱衣上床眠，抓著通身痒。"
        ],
        "notes": "",
        "id": "cb3c3488bcc377ed7e9010eeae202145"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其一四",
        "preface": "",
        "paragraphs": [
            "竹篱茆舍酒旗斜，一个胡芦败两家。",
            "酒后不知天与地，皈来满地是桃花。"
        ],
        "notes": "",
        "id": "95f49666c8f01f5867cee53117db06d8"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其一五",
        "preface": "",
        "paragraphs": [
            "彻底冰壶无影像，倒翻筋斗模难成。",
            "千峰雨歇黄梅后，桂魄还从海上生。"
        ],
        "notes": "",
        "id": "46bfcb373a381d01780dfe000940ad89"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其一六",
        "preface": "",
        "paragraphs": [
            "无目仙人揣骨头，暗中摸索认王侯。",
            "价高毕竟无人买，冷却勾栏懡㦬休。"
        ],
        "notes": "",
        "id": "51fd43699805a1d4ad89bc80fa444ee0"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其一七",
        "preface": "",
        "paragraphs": [
            "恁么不得总不得，脱却布衫赤骨律。",
            "劈头一搭忽翻身，便见口开并眼白。"
        ],
        "notes": "",
        "id": "2d4313cab9479b5f904dc177ae383ade"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其一八",
        "preface": "",
        "paragraphs": [
            "同根一体都如梦，梦里惺惺眼又花。",
            "蝴蝶飞来过墙去，不知春色落谁家。"
        ],
        "notes": "",
        "id": "3289e430619efbe1e29465eb26bb09a4"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其一九",
        "preface": "",
        "paragraphs": [
            "甘贽设粥，南泉打锅。",
            "一般病痛，彻底誵讹。",
            "更有些儿好笑，明朝饿杀禅和。"
        ],
        "notes": "",
        "id": "28141ba4c00fa676100a3bc0522430d1"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其二〇",
        "preface": "",
        "paragraphs": [
            "悟得平常达本乡，时人多怕落平常。",
            "青春只有九十日，烂醉都无一百场。"
        ],
        "notes": "",
        "id": "ee0de29d62a49902219d818a563c0b67"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其二一",
        "preface": "",
        "paragraphs": [
            "钟送黄昏鸡报晓，赵州何用闲烦恼。",
            "裂破虚空作两边，古庙香炉出芝草。"
        ],
        "notes": "",
        "id": "2becbb6a98c3a152b5df61eafcb04d34"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其二二",
        "preface": "",
        "paragraphs": [
            "临济赵州，禅林宗匠。",
            "特地相逢，恰似相扑。",
            "撞见今时行脚僧，呼为两个闲和尚。"
        ],
        "notes": "",
        "id": "5a0257e18df88091d89a64518ccb6b72"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其二三",
        "preface": "",
        "paragraphs": [
            "威风凛凛不容攀，跳入怀中便解颜。",
            "不是酒肠宽似海，争知诗胆大如山。"
        ],
        "notes": "",
        "id": "84bdb18fedf887cf17405086c006faff"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其二四",
        "preface": "",
        "paragraphs": [
            "无魔无我已降魔，添得时人眼里花。",
            "今日镆铘无用处，也知贼不打贫家。"
        ],
        "notes": "",
        "id": "b511b732f6868c6059d89a677a757857"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其二五",
        "preface": "",
        "paragraphs": [
            "棒头有眼，眼里无筋。",
            "多逢浊富，罕遇清贫。",
            "自入洞门烟锁断，不知世上几经春。"
        ],
        "notes": "",
        "id": "b2a8b144b49848d153159b321983519b"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其二六",
        "preface": "",
        "paragraphs": [
            "棚前夜半弄傀儡，行动威仪去就全。",
            "子细思量无道理，里头毕竟有人牵。"
        ],
        "notes": "",
        "id": "e8669e1ce05f2d6307e5560be00201db"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其二七",
        "preface": "",
        "paragraphs": [
            "一喝两喝，全机出没。",
            "宾主历然，未免俱瞎。",
            "半夜摸乌龟，明月照积雪。"
        ],
        "notes": "",
        "id": "e4272772a66974069cfc1abef52aa8a5"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其二八",
        "preface": "",
        "paragraphs": [
            "须弥倒卓，海水逆流。",
            "同参相访，作尽冤雠。",
            "休休，明日黄花蝶也愁。"
        ],
        "notes": "",
        "id": "83d8e47f93b103e5b588f48b1e99a0f7"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其二九",
        "preface": "",
        "paragraphs": [
            "古帆未挂时，后园驴吃草。",
            "日短苦夜长，行人须及早。"
        ],
        "notes": "",
        "id": "6cb08d05d13048714c508e07d78d7511"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其三〇",
        "preface": "",
        "paragraphs": [
            "当面非暗投，应机皆直说。",
            "干峰与云门，两口同一舌。",
            "若是续貂人，弄巧便成拙。"
        ],
        "notes": "",
        "id": "95f08cd9bdb7c533590d31433b744e31"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其三一",
        "preface": "",
        "paragraphs": [
            "顿超见色闻声句，不涉明心悟道言。",
            "花落鸟啼岩下寺，月明人唤渡头船。"
        ],
        "notes": "",
        "id": "a24e83085bb098f0eac1b6b84c4a67f1"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其三二",
        "preface": "",
        "paragraphs": [
            "当阳打动番南鼓，万象森罗立地闻。",
            "不是大家齐则剧，难消白日到黄昏。"
        ],
        "notes": "",
        "id": "814222c14317d09da6d4f12b791cab9e"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其三三",
        "preface": "",
        "paragraphs": [
            "洞庭湖里失却船，赤脚波斯水底眠。",
            "尽大地人呼不起，春风吹入杏花村。"
        ],
        "notes": "",
        "id": "97f93403656e65ea1d7c4bbbf27360e3"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其三四",
        "preface": "",
        "paragraphs": [
            "我手何似佛手，合掌面南看北斗。",
            "兔推明月上千峰，引得寒山开笑口。"
        ],
        "notes": "",
        "id": "aaed4f814569d77eaf10fa5dead1aa3f"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其三五",
        "preface": "",
        "paragraphs": [
            "我脚何似驴脚，急走归家日将落。",
            "自古长安如镜平，无端醉倒黄幡绰。"
        ],
        "notes": "",
        "id": "06c5b7ce8c52041b72c3fcb6343188ba"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其三六",
        "preface": "",
        "paragraphs": [
            "人人有个生缘，且非东土与西天。",
            "击珊瑚树枝枝好，撒水银珠颗颗圆。"
        ],
        "notes": "",
        "id": "bfeda246edfb46ed6a4d90ec0f5974ff"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其三七",
        "preface": "",
        "paragraphs": [
            "佛手驴脚生缘，南海波斯泛铁船。",
            "精金美玉团堆卖，毕竟何曾直一钱。"
        ],
        "notes": "",
        "id": "89ea4df5b948d812e0cd61c42db374fd"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其三八",
        "preface": "",
        "paragraphs": [
            "南枝向暖北枝寒，何事春风作两般。",
            "凭仗高楼莫吹笛，大家留取倚阑看。"
        ],
        "notes": "",
        "id": "2928acec3f43fde6226b855b59d9b2ad"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三首  其一",
        "preface": "",
        "paragraphs": [
            "睦州担板汉，从来见一边。",
            "浅深三尺水，上下两重天。"
        ],
        "notes": "",
        "id": "f888b7abca4101ff2fa69c278f7b2c14"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三首  其二",
        "preface": "",
        "paragraphs": [
            "开口不见齿，伸手不见掌。",
            "夜半忽相逢，葛藤长万丈。"
        ],
        "notes": "",
        "id": "ea4e184b1d9bf42d07dd8e249e5fe8b0"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三首  其三",
        "preface": "",
        "paragraphs": [
            "玄沙驴前，云门马后。",
            "更问如何，合取狗口。"
        ],
        "notes": "",
        "id": "f8884f0587c029675d4544890b968b80"
    }
]