[
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其一",
        "preface": "",
        "paragraphs": [
            "谁在画楼西，相逢语笑低。",
            "到家春色晚，花落鹧鸪啼。"
        ],
        "notes": "",
        "id": "27636cde407fdf5245d084becb04baba"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其二",
        "preface": "",
        "paragraphs": [
            "大地绝纤尘，面南看北斗。",
            "嫁鸡逐鸡飞，嫁狗逐狗走。"
        ],
        "notes": "",
        "id": "001bef656fa725b4527bfc42e301640d"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其三",
        "preface": "",
        "paragraphs": [
            "隔墙见角便骑牛，骑入红尘闹市游。",
            "游徧归来栏里卧，三更半夜失踪由。"
        ],
        "notes": "",
        "id": "f7d928968ff1a6c6cf4f45e49008bb6a"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其四",
        "preface": "",
        "paragraphs": [
            "家家门口透长安，不见纤毫眼界宽。",
            "无法无人谁付嘱，难兄难弟自相谩。"
        ],
        "notes": "",
        "id": "39396c895e0ce83f53567343e5ee2767"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其五",
        "preface": "",
        "paragraphs": [
            "蕴空谁见法中王，觌体何曾碍剑光。",
            "古庙藤萝穿户牖，断碑风雨碎文章。"
        ],
        "notes": "",
        "id": "0e86c5fb884c8e9b930ff00f1bc63edc"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其六",
        "preface": "",
        "paragraphs": [
            "踏翻地轴地不动，推倒天关天更高。",
            "稳泛铁船归少室，至今天下起风涛。"
        ],
        "notes": "",
        "id": "e15797fdfc10a1900a526ae04b5823fc"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其七",
        "preface": "",
        "paragraphs": [
            "九年冷坐已败阙，只履西归更脱空。",
            "后代儿孙空妄想，鸥鸪啼不为春风。"
        ],
        "notes": "",
        "id": "1aecf9fe88950f00b9a8cb2919aa3112"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其八",
        "preface": "",
        "paragraphs": [
            "自有觅不得，无端面发红。",
            "翻身吃一𨈀，两手摸虚空。"
        ],
        "notes": "",
        "id": "c2d98db936c70fe327dcc57c8cc4a772"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其九",
        "preface": "",
        "paragraphs": [
            "不会黄梅佛法，梦中合眼惺惺。",
            "此地无金二两，俗人酤酒三升。"
        ],
        "notes": "",
        "id": "3eeca0da7cf75f8fb72f134bb03d09b5"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其一○",
        "preface": "",
        "paragraphs": [
            "一箭射双雕，双雕随手落。",
            "波摇岳阳城，月满滕王阁。"
        ],
        "notes": "",
        "id": "fbb61488597700e3cd85cbb8c0eb6f7b"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其一一",
        "preface": "",
        "paragraphs": [
            "当年高甲已登科，读尽人间万卷书。",
            "今日一身天地窄，思量好事不如无。"
        ],
        "notes": "",
        "id": "1739bbbb031112af9ffec09ff3fd1588"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其一二",
        "preface": "",
        "paragraphs": [
            "一喝当头雷电奔，人间说亦暗销魂。",
            "看来岂止聋三日，直至如今海岳昏。"
        ],
        "notes": "",
        "id": "f01e7aea4ee1c38aeac640c07ea899e2"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其一三",
        "preface": "",
        "paragraphs": [
            "剃头头光生，洗脚脚清爽。",
            "脱衣上床眠，抓著通身痒。"
        ],
        "notes": "",
        "id": "1ec46777aba8c49e256ea23440c25599"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其一四",
        "preface": "",
        "paragraphs": [
            "竹篱茆舍酒旗斜，一个胡芦败两家。",
            "酒后不知天与地，皈来满地是桃花。"
        ],
        "notes": "",
        "id": "c23d23c3466b60262e9a9b1ffd82e9ef"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其一五",
        "preface": "",
        "paragraphs": [
            "彻底冰壶无影像，倒翻筋斗模难成。",
            "千峰雨歇黄梅后，桂魄还从海上生。"
        ],
        "notes": "",
        "id": "3a6a0e4a5868b6a2f29c904c492568ca"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其一六",
        "preface": "",
        "paragraphs": [
            "无目仙人揣骨头，暗中摸索认王侯。",
            "价高毕竟无人买，冷却勾栏懡㦬休。"
        ],
        "notes": "",
        "id": "f5d62f8a578535dc59d9cd10f131d0a6"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其一七",
        "preface": "",
        "paragraphs": [
            "恁么不得总不得，脱却布衫赤骨律。",
            "劈头一搭忽翻身，便见口开并眼白。"
        ],
        "notes": "",
        "id": "65c63211be009ba047858bfd7ce99fc8"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其一八",
        "preface": "",
        "paragraphs": [
            "同根一体都如梦，梦里惺惺眼又花。",
            "蝴蝶飞来过墙去，不知春色落谁家。"
        ],
        "notes": "",
        "id": "aabf86ac77f0649c9950e566de1a12d5"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其一九",
        "preface": "",
        "paragraphs": [
            "甘贽设粥，南泉打锅。",
            "一般病痛，彻底誵讹。",
            "更有些儿好笑，明朝饿杀禅和。"
        ],
        "notes": "",
        "id": "493c7f7ec59d184384cb0a4c70a87842"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其二○",
        "preface": "",
        "paragraphs": [
            "悟得平常达本乡，时人多怕落平常。",
            "青春只有九十日，烂醉都无一百场。"
        ],
        "notes": "",
        "id": "6cce7ec4782da895ed5be0c0c9ee21d7"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其二一",
        "preface": "",
        "paragraphs": [
            "钟送黄昏鸡报晓，赵州何用闲烦恼。",
            "裂破虚空作两边，古庙香炉出芝草。"
        ],
        "notes": "",
        "id": "7b71a50aa20d28c55bab63d27f17f70b"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其二二",
        "preface": "",
        "paragraphs": [
            "临济赵州，禅林宗匠。",
            "特地相逢，恰似相扑。",
            "撞见今时行脚僧，呼为两个闲和尚。"
        ],
        "notes": "",
        "id": "a318cd1e6d7a36c0d263e5fe814162de"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其二三",
        "preface": "",
        "paragraphs": [
            "威风凛凛不容攀，跳入怀中便解颜。",
            "不是酒肠宽似海，争知诗胆大如山。"
        ],
        "notes": "",
        "id": "7f3a1dbf308da30ecc8278409bcbcd01"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其二四",
        "preface": "",
        "paragraphs": [
            "无魔无我已降魔，添得时人眼里花。",
            "今日镆铘无用处，也知贼不打贫家。"
        ],
        "notes": "",
        "id": "0b1949c1fe50a2fef7b56bdbb1fffa36"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其二五",
        "preface": "",
        "paragraphs": [
            "棒头有眼，眼里无筋。",
            "多逢浊富，罕遇清贫。",
            "自入洞门烟锁断，不知世上几经春。"
        ],
        "notes": "",
        "id": "fdf34eeebf68c087fc1cc5d1b9e02ea5"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其二六",
        "preface": "",
        "paragraphs": [
            "棚前夜半弄傀儡，行动威仪去就全。",
            "子细思量无道理，里头毕竟有人牵。"
        ],
        "notes": "",
        "id": "27c179f7b039b286094cde9e2c6ab3c4"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其二七",
        "preface": "",
        "paragraphs": [
            "一喝两喝，全机出没。",
            "宾主历然，未免俱瞎。",
            "半夜摸乌龟，明月照积雪。"
        ],
        "notes": "",
        "id": "625d48062e07387c899e01af5c570155"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其二八",
        "preface": "",
        "paragraphs": [
            "须弥倒卓，海水逆流。",
            "同参相访，作尽冤雠。",
            "休休，明日黄花蝶也愁。"
        ],
        "notes": "",
        "id": "1e2db2bfe58e9e45a4098fe10e8a755c"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其二九",
        "preface": "",
        "paragraphs": [
            "古帆未挂时，后园驴吃草。",
            "日短苦夜长，行人须及早。"
        ],
        "notes": "",
        "id": "0427b8e265ab464b8555184aa1e47089"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其三○",
        "preface": "",
        "paragraphs": [
            "当面非暗投，应机皆直说。",
            "干峰与云门，两口同一舌。",
            "若是续貂人，弄巧便成拙。"
        ],
        "notes": "",
        "id": "d571489629bc232d81e5404b0bb43ef6"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其三一",
        "preface": "",
        "paragraphs": [
            "顿超见色闻声句，不涉明心悟道言。",
            "花落鸟啼岩下寺，月明人唤渡头船。"
        ],
        "notes": "",
        "id": "10a2ee72c2d5fd8124a030aa748b2d74"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其三二",
        "preface": "",
        "paragraphs": [
            "当阳打动番南鼓，万象森罗立地闻。",
            "不是大家齐则剧，难消白日到黄昏。"
        ],
        "notes": "",
        "id": "75907a0a97ca78ff26706c2575ea797e"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其三三",
        "preface": "",
        "paragraphs": [
            "洞庭湖里失却船，赤脚波斯水底眠。",
            "尽大地人呼不起，春风吹入杏花村。"
        ],
        "notes": "",
        "id": "4b5661ba5744db80a282ea75157fb0e3"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其三四",
        "preface": "",
        "paragraphs": [
            "我手何似佛手，合掌面南看北斗。",
            "兔推明月上千峰，引得寒山开笑口。"
        ],
        "notes": "",
        "id": "38f2cd8bc1f20817d5377ca8ee2287ac"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其三五",
        "preface": "",
        "paragraphs": [
            "我脚何似驴脚，急走归家日将落。",
            "自古长安如镜平，无端醉倒黄幡绰。"
        ],
        "notes": "",
        "id": "a393e81b1f829d1dfa1a1b66f29dd431"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其三六",
        "preface": "",
        "paragraphs": [
            "人人有个生缘，且非东土与西天。",
            "击珊瑚树枝枝好，撒水银珠颗颗圆。"
        ],
        "notes": "",
        "id": "831ba8f5627cf58399ddc501837239a6"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其三七",
        "preface": "",
        "paragraphs": [
            "佛手驴脚生缘，南海波斯泛铁船。",
            "精金美玉团堆卖，毕竟何曾直一钱。"
        ],
        "notes": "",
        "id": "a6109647f8120f69c6553cc547d61156"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三十八首  其三八",
        "preface": "",
        "paragraphs": [
            "南枝向暖北枝寒，何事春风作两般。",
            "凭仗高楼莫吹笛，大家留取倚阑看。"
        ],
        "notes": "",
        "id": "f086ca83719c98f685f47525f6a46c87"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三首  其一",
        "preface": "",
        "paragraphs": [
            "睦州担板汉，从来见一边。",
            "浅深三尺水，上下两重天。"
        ],
        "notes": "",
        "id": "4849a3ed68c743c23e63c1dca33981a2"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三首  其二",
        "preface": "",
        "paragraphs": [
            "开口不见齿，伸手不见掌。",
            "夜半忽相逢，葛藤长万丈。"
        ],
        "notes": "",
        "id": "aea0bf13cee3229fd9ed2f4b0d716baa"
    },
    {
        "author": "释从瑾",
        "dynasty": "宋",
        "type": "诗",
        "rhythmic": "",
        "title": "颂古三首  其三",
        "preface": "",
        "paragraphs": [
            "玄沙驴前，云门马后。",
            "更问如何，合取狗口。"
        ],
        "notes": "",
        "id": "055276e6519c84b71878f75d1020dc73"
    }
]