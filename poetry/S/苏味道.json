[
    {
        "author": "苏味道",
        "dynasty": "唐",
        "type": "诗",
        "rhythmic": "",
        "title": "初春行宫侍宴应制",
        "preface": "",
        "paragraphs": [
            "温液吐涓涓，跳波急应弦。",
            "簪裾承睿赏，花柳发韶年。",
            "圣酒千钟洽，宸章七曜悬。",
            "微臣从此醉，还似梦钧天。"
        ],
        "notes": "",
        "id": "b411f7066fa1573642c0af8542006ef9"
    },
    {
        "author": "苏味道",
        "dynasty": "唐",
        "type": "诗",
        "rhythmic": "",
        "title": "单于川对雨二首 一",
        "preface": "",
        "paragraphs": [
            "崇朝遘行雨，薄晚屯密云。",
            "缘阶起素沫，竟水聚圆文。",
            "河柳低未举，山花落已芬。",
            "清尊久不荐，淹留遂待君。"
        ],
        "notes": "",
        "id": "d6ec78613461cd08e9a9235478b7e1e4"
    },
    {
        "author": "苏味道",
        "dynasty": "唐",
        "type": "诗",
        "rhythmic": "",
        "title": "单于川对雨二首 二",
        "preface": "",
        "paragraphs": [
            "飞雨欲迎旬，浮云已送春。",
            "还从濯枝后，来应洗兵辰。",
            "气合龙祠外，声过鲸海滨。",
            "伐邢知有属，已见静边尘。"
        ],
        "notes": "",
        "id": "69cea6add442c771b48c2314419cd4d8"
    },
    {
        "author": "苏味道",
        "dynasty": "唐",
        "type": "诗",
        "rhythmic": "",
        "title": "正月十五夜",
        "preface": "",
        "paragraphs": [
            "火树银花合，星桥铁锁开。",
            "暗尘随马去，明月逐人来。",
            "游伎皆秾李，行歌尽落梅。",
            "金吾不禁夜，玉漏莫相催。"
        ],
        "notes": "",
        "id": "6b516de939668896a21c7ef6dbbcf083"
    },
    {
        "author": "苏味道",
        "dynasty": "唐",
        "type": "诗",
        "rhythmic": "",
        "title": "咏雾",
        "preface": "",
        "paragraphs": [
            "氤氲起洞壑，遥裔匝平畴。",
            "乍似含龙劒，还疑映蜃楼。",
            "拂林随雨密，度径带烟浮。",
            "方谢公超步，终从彦辅游。"
        ],
        "notes": "",
        "id": "e95134534fc32febda780a21a709557b"
    },
    {
        "author": "苏味道",
        "dynasty": "唐",
        "type": "诗",
        "rhythmic": "",
        "title": "咏虹",
        "preface": "",
        "paragraphs": [
            "纡余带星渚，窈窕架天浔。",
            "空因壮士见，还共美人沈。",
            "逸照含良玉，神花藻瑞金。",
            "独留长劒彩，终负昔贤心。"
        ],
        "notes": "",
        "id": "acf385df6a2cb58c8375183f7202ab34"
    },
    {
        "author": "苏味道",
        "dynasty": "唐",
        "type": "诗",
        "rhythmic": "",
        "title": "咏霜",
        "preface": "",
        "paragraphs": [
            "金祇暮律尽，玉女暝氛归。",
            "孕冷随钟彻，飘华逐劒飞。",
            "带日浮寒影，乘风进晚威。",
            "自有贞筠质，宁将庶草腓。"
        ],
        "notes": "",
        "id": "4a90f7e85667b4e3a81716b146076821"
    },
    {
        "author": "苏味道",
        "dynasty": "唐",
        "type": "诗",
        "rhythmic": "",
        "title": "咏井",
        "preface": "",
        "paragraphs": [
            "玲珑映玉槛，澄澈泻银床。",
            "流声集孔雀，带影出𫅗羊。",
            "桐落秋蛙散，桃舒春锦芳。",
            "帝力终何有，机心庶此忘。"
        ],
        "notes": "",
        "id": "1f9d9940d3bbe59f0f2202ee074a1dbf"
    },
    {
        "author": "苏味道",
        "dynasty": "唐",
        "type": "诗",
        "rhythmic": "",
        "title": "咏石",
        "preface": "",
        "paragraphs": [
            "济北甄神贶，河西濯锦文。",
            "声应天池雨，影触岱宗云。",
            "燕归犹可候，羊起自成群。",
            "何当握灵髓，高枕绝嚣氛。"
        ],
        "notes": "",
        "id": "cd1b96f6b61da497cfd0b17cf0000263"
    },
    {
        "author": "苏味道",
        "dynasty": "唐",
        "type": "诗",
        "rhythmic": "",
        "title": "奉和受图温洛应制",
        "preface": "",
        "paragraphs": [
            "绿绮膺河检，清坛俯洛滨。",
            "天旋俄制跸，孝享属严禋。",
            "陟配光三祖，怀柔洎百神。",
            "雾开中道日，雪歛属车尘。",
            "预奉咸英奏，长歌亿万春。"
        ],
        "notes": "",
        "id": "c71d06e54decab0fee7194a5a92bf91e"
    },
    {
        "author": "苏味道",
        "dynasty": "唐",
        "type": "诗",
        "rhythmic": "",
        "title": "使岭南闻崔马二御史竝拜台郎",
        "preface": "",
        "paragraphs": [
            "振鹭齐飞日，迁莺远听闻。",
            "明光共待漏，清鉴各披云。",
            "喜得廊庙举，嗟为台阁分。",
            "故林怀柏悦，新幄阻兰薰。",
            "冠去神羊影，车迎瑞雉群。",
            "远从南斗外，遥仰列星文。"
        ],
        "notes": "",
        "id": "446673a3bc16db12ca2410543c4cf47e"
    },
    {
        "author": "苏味道",
        "dynasty": "唐",
        "type": "诗",
        "rhythmic": "",
        "title": "赠封御史入台",
        "preface": "",
        "paragraphs": [
            "故事推三独，兹辰对两闱。",
            "夕鸦共鸣舞，屈草接芳菲。",
            "盛府持清橐，殊章动绣衣。",
            "风连台阁起，霜就简书飞。",
            "凛凛当朝色，行行满路威。",
            "惟当击隼去，复覩落雕归。"
        ],
        "notes": "",
        "id": "3f97432ce29548330aab86c1cc5a3726"
    },
    {
        "author": "苏味道",
        "dynasty": "唐",
        "type": "诗",
        "rhythmic": "",
        "title": "始背洛城秋郊瞩目奉怀台中诸侍御",
        "preface": "",
        "paragraphs": [
            "薄游忝霜署，直指戒冰心。",
            "荔浦方南纪，蘅臯暂北临。",
            "山晴关塞断，川暮广城阴。",
            "场圃通圭甸，沟塍碍石林。",
            "野童来捃拾，田叟去讴吟。",
            "蟋蟀秋风起，蒹葭晚露深。",
            "帝城犹郁郁，征传几骎骎。",
            "回忆披书地，劳歌谢所钦。"
        ],
        "notes": "",
        "id": "9b14c7ed4a4b9a874afb0ba585efedb2"
    },
    {
        "author": "苏味道",
        "dynasty": "唐",
        "type": "诗",
        "rhythmic": "",
        "title": "九江口南济北接蕲春南与浔阳岸",
        "preface": "",
        "paragraphs": [
            "江路一悠哉，滔滔九派来。",
            "远潭昏似雾，前浦沸成雷。",
            "鳞介多潜育，渔商几溯洄。",
            "风摇蜀柹下，日照楚萍开。",
            "近漱湓城曲，斜吹蠡泽隈。",
            "锡龟犹入贡，浮兽罢为灾。",
            "津吏挥桡疾，邮童整传催。",
            "归心讵可问，为视落潮回。"
        ],
        "notes": "",
        "id": "0480dc15afef25f9b4b0127742a9c965"
    },
    {
        "author": "苏味道",
        "dynasty": "唐",
        "type": "诗",
        "rhythmic": "",
        "title": "和武三思于天中寺寻复礼上人之作",
        "preface": "",
        "paragraphs": [
            "藩戚三雍暇，禅居二室隈。",
            "忽闻从桂苑，移步践花台。",
            "敏学推多艺，高谈属辩才。",
            "是非宁滞著，空有掠嫌猜。",
            "五行幽机畅，三蕃妙键开。",
            "味同甘露洒，香似逆风来。",
            "砌古留方石，池清辨烧灰。",
            "人寻鹤洲返，月逐虎谿回。",
            "企躅瞻飞盖，攀游想渡杯。",
            "愿陪为善乐，从此去尘埃。"
        ],
        "notes": "",
        "id": "40593fd7f9053d54443573deefb2ddd3"
    },
    {
        "author": "苏味道",
        "dynasty": "唐",
        "type": "诗",
        "rhythmic": "",
        "title": "嵩山石淙侍宴应制",
        "preface": "",
        "paragraphs": [
            "雕舆藻衞拥千官，仙洞灵谿访九丹。",
            "隐暧源花迷近路，参差岭竹扫危坛。",
            "重崖对耸霞文駮，瀑水交飞雨气寒。",
            "天洛宸襟有余兴，裴回周矖驻归銮。"
        ],
        "notes": "",
        "id": "8b46b8a8d7aabde8ff841082d775a238"
    }
]