[
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "放歌行",
        "preface": "",
        "paragraphs": [
            "龟为秉灵亡，鱼为弄珠死。",
            "心中自有贼，莫怨任公子。",
            "屈原若不贤，焉得沈湘水。"
        ],
        "notes": "",
        "id": "8cc1abccb170a28db769f28f70225679"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "长安寒食",
        "preface": "",
        "paragraphs": [
            "春日照九衢，春风媚罗绮。",
            "万骑出都门，拥在香尘里。",
            "莫辞吊枯骨，千载长如此。",
            "安知今日身，不是昔时鬼。",
            "但看平地游，亦见摧辀死。"
        ],
        "notes": "",
        "id": "28f5676717eb74f90f594ed6d36a5051"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "贞女墓",
        "preface": "",
        "paragraphs": [
            "生持节操心，死作坚贞鬼。",
            "至今坟上春，草木无花卉。"
        ],
        "notes": "",
        "id": "70f9cc91f8f6f48b466ce4b039728e7d"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "自叹",
        "preface": "",
        "paragraphs": [
            "春蚕未成茧，已贺箱笼实。",
            "蟢子徒有丝，终年不成匹。",
            "每念古人言，有得则有失。",
            "我命独如何，憔悴长如一。",
            "白日九衢中，幽独暗如漆。",
            "流泉有枯时，穷贱无尽日。",
            "惆怅复惆怅，几回新月出。"
        ],
        "notes": "",
        "id": "f3ef3c50a8d09b5f233acf710a9390e4"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "送徐群宰望江",
        "preface": "",
        "paragraphs": [
            "古人力文学，所务安疲甿。",
            "今人力文学，所务惟公卿。",
            "大贤重邦本，屈迹官武城。",
            "劝民勤机杼，自然国用幷。",
            "但见富贵者，知食不知耕。",
            "忽尔秋不熟，储廪焉得盈。",
            "贡艺既精苦，用心必公平。",
            "吾道不遗贤，霄汉期芳馨。",
            "一夫若有德，千古称其英。",
            "陶潜虽理邑，崔烈徒台衡。",
            "浊者必恶清，瞽者必恶明。",
            "孤松自有色，岂夺众草荣。",
            "为刀若不利，焉得宰牛名。",
            "为丝若不直，焉得琴上声。",
            "好去立高节，重来振羽翎。"
        ],
        "notes": "",
        "id": "974aef6908550f39ba28f07a2ace8747"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "秋夕",
        "preface": "",
        "paragraphs": [
            "万里凭梦归，骨肉皆在眼。",
            "觉来益惆怅，不信长安远。",
            "人人但为农，我独常逢旱。",
            "恶命如漏巵，滴滴添不满。",
            "天末雁来时，一呌一肠断。"
        ],
        "notes": "",
        "id": "bc5d0dcc930da461ea687c962a938238"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "览孟东野集",
        "preface": "",
        "paragraphs": [
            "蚌死留夜光，剑折留锋铓。",
            "哲人归大夜，千古传珪璋。",
            "珪璋徧四海，人伦多变改。",
            "题花花已无，玩月月犹在。",
            "不知天地间，白日几时昧。"
        ],
        "notes": "",
        "id": "ef04caf7bc4b91f6e5a2805d9f962668"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "送友人江行",
        "preface": "",
        "paragraphs": [
            "送君若浪水，叠叠愁思起。",
            "梦魂如月明，相送秋江里。"
        ],
        "notes": "",
        "id": "5cba2777d8be6958547f3992adb9997f"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "下第有感",
        "preface": "",
        "paragraphs": [
            "古人有遗言，天地如掌阔。",
            "我行三十载，青云路未达。",
            "尝闻读书者，所贵免征伐。",
            "谁知失意时，痛于刃伤骨。",
            "身如石上草，根蔕浅难活。",
            "人人皆爱春，我独愁花发。",
            "如何归故山，相携采薇蕨。"
        ],
        "notes": "",
        "id": "869a0df98c56cbf5d7a1865e814706a7"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "论政",
        "preface": "",
        "paragraphs": [
            "贤哉三握髪，为有天下忧。",
            "孙弘不开阁，丙吉宁问牛。",
            "内政由股肱，外政由诸侯。",
            "股肱政若行，诸侯政自修。",
            "一物不得所，蚁穴满山丘。",
            "莫言万木死，不因一叶秋。",
            "朱云若不直，汉帝终自由。",
            "子婴一失国，渭水东悠悠。"
        ],
        "notes": "",
        "id": "44321dedce9dc6d44a5f65aae001e869"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "战城南",
        "preface": "",
        "paragraphs": [
            "武皇重征伐，战士轻生死。",
            "朝争刃上功，暮作泉下鬼。",
            "悲风吊枯骨，明日照荒垒。",
            "千载留长声，呜咽城南水。"
        ],
        "notes": "",
        "id": "7ff3c8786e864e3a516dd71e9e650b8c"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "赠郑殷处士",
        "preface": "",
        "paragraphs": [
            "善琴不得听，嘉玉不得名。",
            "知音既已死，良匠亦未生。",
            "退居一河湄，山中物景清。",
            "鱼沈池水碧，鹤去松枝轻。",
            "长材靡入用，大厦失巨楹。",
            "颜子不得禄，谁谓天道平。"
        ],
        "notes": "",
        "id": "6258ab55d5c4075d29d1e462571c4003"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "古乐府",
        "preface": "",
        "paragraphs": [
            "对酒弹古琴，弦中发新音。",
            "新音不可辨，十指幽怨深。",
            "妾颜不自保，四时如车轮。",
            "不知今夜月，曾照几时人。",
            "露滴芙蓉香，香销心亦死。",
            "良时无可留，残红谢池水。"
        ],
        "notes": "",
        "id": "a8fc4214a3d98474d3847907d59b104b"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "经安容先生旧居",
        "preface": "",
        "paragraphs": [
            "羽化留遗踪，千载踪难没。",
            "一泉岩下水，几度换明月。",
            "松老不改柯，龙久皆变骨。",
            "云雨有归时，鸡犬无还日。",
            "至今青山中，寂寞桃花发。"
        ],
        "notes": "",
        "id": "b0f7565bfd1ecb4a61ba8b977ec5d156"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "望行人",
        "preface": "",
        "paragraphs": [
            "登楼恐不高，及高君已远。",
            "云行郎即行，云归郎不返。",
            "嗟为楼上人，望望不相近。",
            "若作辙中泥，不放郎车转。",
            "白日下西山，望尽妾肠断。"
        ],
        "notes": "",
        "id": "d31bbd1605ddfe16b01c2045c40c2c71"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "岁丰",
        "preface": "",
        "paragraphs": [
            "皇天降丰年，本忧贫士食。",
            "贫士无良畴，安能得稼穑。",
            "工佣输富家，日落长叹息。",
            "为供豪者粮，役尽匹夫力。",
            "天地莫施恩，施恩强者得。"
        ],
        "notes": "",
        "id": "5beac59d528e075859520aa42132080e"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "金谷园怀古",
        "preface": "",
        "paragraphs": [
            "在富莫骄奢，骄奢多自亡。",
            "为女莫骋容，骋容多自伤。",
            "如何金谷园，郁郁椒兰房。",
            "昨夜绮罗列，今日池馆荒。",
            "竹死不变节，花落有余香。",
            "美人抱义死，千载名犹彰。",
            "娇歌无遗音，明月留清光。",
            "浮云易改色，衰草难重芳。",
            "不学韩侯妇，衔冤报宋王。"
        ],
        "notes": "",
        "id": "685a5ba0ea521ff5276c6bbbe90fdbc2"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "春日有感",
        "preface": "",
        "paragraphs": [
            "我心如蘗苦，他见如荠甘。",
            "火未到身者，痛楚难共谙。",
            "但言贫者拙，不言富者贫。",
            "谁知苦寒女，力尽为桑蚕。"
        ],
        "notes": "",
        "id": "cf4769e01bf018f33260e0cdd2f2320c"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "学仙词",
        "preface": "",
        "paragraphs": [
            "上仙传秘诀，澹薄与无营。",
            "炼药□□□，变姓不变形。",
            "三尸既无累，百虑自不生。",
            "是知寸心中，有路通上清。",
            "祖龙好仙术，烧却黄金精。"
        ],
        "notes": "",
        "id": "0ab11fa6cb4b0b6372dbda3ce67bf59c"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "妓女",
        "preface": "",
        "paragraphs": [
            "天若许人登，青山高不止。",
            "地若许人穷，黄泉深无水。",
            "量诸造化情，物成皆有以。",
            "如何上青冥，视之平若砥。",
            "日下骋琅玕，空中无罗绮。",
            "但见势腾凌，将为长如此。",
            "炫燿一时间，逡巡九泉里。",
            "一种为埃尘，不学堕楼死。"
        ],
        "notes": "",
        "id": "fc896781a2471a85bd63b237c5306c7b"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "寒女行",
        "preface": "",
        "paragraphs": [
            "寒女命自薄，生来多贱微。",
            "家贫人不聘，一身无所归。",
            "养蚕多苦心，茧熟他人丝。",
            "织素徒苦力，素成他人衣。",
            "青楼富家女，才生便有主。",
            "终日著罗绮，何曾识机杼。",
            "清夜闻歌声，听之泪如雨。",
            "他人如何欢，我意又何苦。",
            "所以问皇天，皇天竟无语。"
        ],
        "notes": "",
        "id": "2a4017952e780c2fa40fc5195496112b"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "览镜",
        "preface": "",
        "paragraphs": [
            "一照一回悲，再照颜色衰。",
            "日月自流水，不知身老时。",
            "昨日照红颜，今朝照白丝。",
            "白丝与红颜，相去咫尺间。"
        ],
        "notes": "",
        "id": "5790b233f92964a50f12a93cf36f0f13"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "轻薄行",
        "preface": "",
        "paragraphs": [
            "薄薄身上衣，轻轻浮云质。",
            "长安一花开，九陌马蹄疾。",
            "谁言公子车，不是天上力。"
        ],
        "notes": "",
        "id": "4bf878fcc709231d3267fab3614722ad"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "苦别离",
        "preface": "",
        "paragraphs": [
            "十五为君婚，二十入君门。",
            "自从入户后，见君长出门。",
            "朝看相送人，暮看相送人。",
            "若遣折杨柳，此地树无根。",
            "愿为陌上土，得作马蹄尘。",
            "愿为曲木枝，得作双车轮。",
            "安得太行山，移来君马前。"
        ],
        "notes": "",
        "id": "f2cbbc0bfc9993df61f3815a282407f7"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "览张骞传",
        "preface": "",
        "paragraphs": [
            "采药不得根，寻河不得源。",
            "此时虚白首，徒感武皇恩。",
            "桑田未闻改，日月曾几昏。",
            "仙骨若求得，垄头无新坟。",
            "不见杜陵草，至今空自繁。"
        ],
        "notes": "",
        "id": "c3cfbaa5444030a0f0e077b37b98c03a"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "白头吟",
        "preface": "",
        "paragraphs": [
            "汉家天宇阔，日月不暂闲。",
            "常将古今骨，裨作北邙山。",
            "山高势已极，犹自凋朱颜。"
        ],
        "notes": "",
        "id": "178a9b1a7e37f541d83a41d2c40b92ff"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "瞽者叹",
        "preface": "",
        "paragraphs": [
            "我心岂不平，我目自不明。",
            "徒云备双足，天下何由行。"
        ],
        "notes": "",
        "id": "fb460c731065e5445efbdfffa5b26ee3"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "送从弟长安下第南归觐亲",
        "preface": "",
        "paragraphs": [
            "白日不得照，戴天如戴盆。",
            "青云未见路，丹车劳出门。",
            "采薇秦山镇，养亲湘水源。",
            "心中岂不切，其如行路难。",
            "为文清益峻，为心直且安。",
            "芝兰未入用，馨香志独存。",
            "他门种桃李，犹能荫子孙。",
            "我家有棠阴，枝叶竟不繁。",
            "心醉岂因酒，愁多徒见萱。",
            "征徒忽告归，执袂殷勤论。",
            "在鸟终为凤，为鱼须化鲲。",
            "富贵岂长守，贫贱宁有根。",
            "丈夫志不大，何以佐乾坤。",
            "昼短疾于箭，早来献天言。",
            "莫恋苍梧畔，野烟横破村。"
        ],
        "notes": "",
        "id": "d0dc71bb3b1a4e803fbad56bc87ad62e"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "少年行",
        "preface": "",
        "paragraphs": [
            "丈夫十八九，胆气欺韩彭。",
            "报雠不用剑，辅国不用兵。",
            "以目为水鉴，以心作权衡。",
            "愿君似尧舜，能使天下平。",
            "何必走马夸弓矢，然后致得人心争。"
        ],
        "notes": "",
        "id": "7c08211c18943fca940d7a848183483d"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "汉宫井",
        "preface": "",
        "paragraphs": [
            "辘轳声绝离宫静，班姬几度照金井。",
            "梧桐老去残花开，犹似当时美人影。"
        ],
        "notes": "",
        "id": "09894bccc94d30ffb626b281b09b8a66"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "显茂楼",
        "preface": "",
        "paragraphs": [
            "秦山渭水尚悠悠，如何草树迷宫阙。",
            "繁华朱翠尽东流，唯有望楼对明月。"
        ],
        "notes": "",
        "id": "a18ca448ef72414a4b4c943daaef29ee"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "紫阁峰",
        "preface": "",
        "paragraphs": [
            "壮国山河倚空碧，迥拔烟霞侵太白。",
            "绿崖下视千万寻，青天只据百余尺。"
        ],
        "notes": "",
        "id": "93a9e334d47bbad93376d72d436bcafa"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "降巫诗",
        "preface": "",
        "paragraphs": [
            "青山山下少年郎，失意当时别故乡。",
            "惆怅不堪回首望，隔谿遥见旧书堂。"
        ],
        "notes": "",
        "id": "94fb2d9ac750bb0ad602de7fab6e0e7e"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "词 一",
        "preface": "",
        "paragraphs": [
            "吴刀楚制为佩袆，纤罗雾縠为羽衣。",
            "含商咀征歌露晞，珠履飒沓歌袖飞。",
            "凄风戛起素云回，车怠马烦客忘归，兰膏明烛承夜晖。"
        ],
        "notes": "",
        "id": "a60a86daea880c2d3c50fc477101c7ed"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "词 二",
        "preface": "",
        "paragraphs": [
            "桂宫柏寝拟天居，朱爵文窗韬碧疏。",
            "象床瑶席镇犀渠，雕屏合匝组帷舒。",
            "秦筝赵瑟挟笙竽，垂珰散佩盈玉除，停觞不御欲谁须。"
        ],
        "notes": "",
        "id": "73e324e5a02b0c0559aab3a09920f30d"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "词 三",
        "preface": "",
        "paragraphs": [
            "三星差池露沾湿，弦悲管清月将入。",
            "寒光萧条候虫急，荆王流叹楚妃泣。",
            "红颜难长时易戢，凝华结彩久延立，非君之故岂妄集。"
        ],
        "notes": "",
        "id": "b3fdaf6593ac04c435f74ee1ea3bef18"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "词 四",
        "preface": "",
        "paragraphs": [
            "池中赤鲤庖所捐，琴高乘去飞上天。",
            "命逢福世丁溢恩，簪巾藉绮升曲筵。",
            "恩厚德深委如山，洁诚洗志期暮年，乌臼马角宁足言。",
            "（影印本《诗渊》第六册第四一一五页）。"
        ],
        "notes": "",
        "id": "94d02699f02b77608e04f2ffadacf000"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "句 一",
        "preface": "",
        "paragraphs": [
            "不知天上月，曾别几多人？",
            "（见宋江少虞《皇朝事实类苑》卷五九引李𬭚《李希声诗话》引）（〖1〗《李希声诗话》云：「余亡友李秉彝德叟寒暑假为余曰：『家藏唐邵谒诗八十篇，甚工。",
            "谒选于吏部，部中牓此诗曰：有能过此者，当先注官。",
            "众无间言。",
            "……』余欲借传，因循不果。",
            "」按：今传谒诗仅三十二首，未及半数。",
            "）。"
        ],
        "notes": "",
        "id": "a54cb01d623b673db10eefbb99f5c466"
    },
    {
        "author": "邵谒",
        "dynasty": "唐",
        "type": "诗",
        "rhythmic": "",
        "title": "句 二",
        "preface": "",
        "paragraphs": [
            "望望不相近。",
            "（见宋李龏《剪绡集》卷下引）。"
        ],
        "notes": "",
        "id": "7a16b1632257781682b2005e1abbe553"
    }
]