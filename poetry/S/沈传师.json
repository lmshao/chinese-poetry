[
    {
        "author": "沈传师",
        "dynasty": "唐",
        "type": "诗",
        "rhythmic": "",
        "title": "次潭州酬唐侍御姚员外游道林岳麓寺题示",
        "preface": "",
        "paragraphs": [
            "承明年老輙自论，乞得湘守东南奔。",
            "为闻楚国富山水，青嶂逦迤僧家园。",
            "含香珥笔皆眷旧，谦抑自忘台省尊。",
            "不令执简候亭馆，直许携手游山樊。",
            "忽惊列岫晓来逼，朔雪洗尽烟岚昏。",
            "碧波回屿三山转，丹槛缭郭千艘屯。",
            "华镳躞蹀绚砂步，大斾彩错辉松门。",
            "樛枝竞骛龙蛇势，折干不灭风霆痕。",
            "相重古殿倚嵓腹，别引新径萦云根。",
            "目伤平楚虞帝魂，情多思远聊开樽。",
            "危弦细管逐歌飘，画鼓绣靴随节飜。",
            "锵金七言凌老杜，入木八法蟠高轩。",
            "嗟余潦倒久不利，忍复感激论元元。"
        ],
        "notes": "",
        "id": "600b462d47a0b0cdbcc20c784948ae4e"
    },
    {
        "author": "沈传师",
        "dynasty": "唐",
        "type": "诗",
        "rhythmic": "",
        "title": "和李德裕观玉蘂花见怀之作",
        "preface": "",
        "paragraphs": [
            "曾对金銮直，同依玉树阴。",
            "雪英飞舞近，烟叶动摇深。",
            "素萼年年密，衰容日日侵。",
            "劳君想华发，近欲不胜簪。"
        ],
        "notes": "",
        "id": "fdcfb0fec283a697a830e6a3484222c5"
    },
    {
        "author": "沈传师",
        "dynasty": "唐",
        "type": "诗",
        "rhythmic": "",
        "title": "赠毛仙翁",
        "preface": "",
        "paragraphs": [
            "安期何事出云烟，为把仙方与世传。",
            "只向人间称百岁，谁知洞里过千年。",
            "青牛到日迎方朔，丹灶开时共稚川。",
            "更说桃源更深处，异花长占四时天。"
        ],
        "notes": "",
        "id": "9b7f50908b698812586b19455d0875e6"
    },
    {
        "author": "沈传师",
        "dynasty": "唐",
        "type": "诗",
        "rhythmic": "",
        "title": "寄大府兄侍史",
        "preface": "",
        "paragraphs": [
            "积雪山阴马过难，残更深夜铁衣寒。",
            "将军破了单于阵，更把兵书仔细看。"
        ],
        "notes": "",
        "id": "e4369ec2b48b9ae1e357212765836e8c"
    },
    {
        "author": "沈传师",
        "dynasty": "唐",
        "type": "诗",
        "rhythmic": "",
        "title": "蒙泉",
        "preface": "",
        "paragraphs": [
            "京路马骎骎，尘劳日向深。",
            "蒙泉聊息驾，可以洗君心。"
        ],
        "notes": "",
        "id": "164c9ddac3bf594653821e3ee218c0bb"
    },
    {
        "author": "沈传师",
        "dynasty": "唐",
        "type": "诗",
        "rhythmic": "",
        "title": "白云亭",
        "preface": "",
        "paragraphs": [
            "僧爱白云溪上飞，白云深处敞禅扉。",
            "莫言便是无情物，思着故乡依旧归。",
            "（见嘉庆二十年洪亮吉纂《宁国府志》卷二四）。"
        ],
        "notes": "",
        "id": "643b2b29c6cf1be6835613b063b2f6a7"
    },
    {
        "author": "沈传师",
        "dynasty": "唐",
        "type": "诗",
        "rhythmic": "",
        "title": "赞碎金",
        "preface": "",
        "paragraphs": [
            "墨宝三千三百余，展开胜读两车书。",
            "人间要字应来尽，呼作零金也不虚。",
            "（见斯六二○四卷，原署「沈侍郎」）。"
        ],
        "notes": "",
        "id": "e9d370b123da3d0ed59cd3f09d69e442"
    }
]