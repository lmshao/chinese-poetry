[
    {
        "author": "释维琳",
        "dynasty": "宋",
        "type": "诗",
        "rhythmic": "",
        "title": "常州问东坡疾",
        "preface": "",
        "paragraphs": [
            "扁舟驾兰陵，自愞旧风物。",
            "君家有天人，雄雄维摩诘。",
            "我口吞文殊，千里来问疾。",
            "若以默相酬，露柱皆笑出。"
        ],
        "notes": "",
        "id": "5a629060c7ffbddde5b1e82add716f64"
    },
    {
        "author": "释维琳",
        "dynasty": "宋",
        "type": "诗",
        "rhythmic": "",
        "title": "白云堂",
        "preface": "",
        "paragraphs": [
            "堂与碧山对，白云长作邻。",
            "日暮白云合，谁见白云心。"
        ],
        "notes": "",
        "id": "905a52ca87d8404fbe38bb97bc41076c"
    },
    {
        "author": "释维琳",
        "dynasty": "宋",
        "type": "诗",
        "rhythmic": "",
        "title": "有司欲取寺松供朝用感赋",
        "preface": "",
        "paragraphs": [
            "大夫去作栋梁材，无复清阴覆绿苔。",
            "今夜月明风露冷，误他千里鹤飞来。"
        ],
        "notes": "",
        "id": "be946f13ef23c3e08fede14d2b4fbe60"
    },
    {
        "author": "释维琳",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "瓯面乳花谁共看。"
        ],
        "notes": "",
        "id": "deee2ea9a57ac2f9c1bc2dec907c57cd"
    }
]