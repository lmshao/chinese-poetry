[
    {
        "author": "宋敏求",
        "dynasty": "宋",
        "type": "诗",
        "rhythmic": "",
        "title": "九江琵琶亭",
        "preface": "",
        "paragraphs": [
            "夜泊浔阳宿酒楼，琵琶亭畔荻花秋。",
            "云沈鸟没事已往，月白风清江自流。"
        ],
        "notes": "",
        "id": "61ebbe6918e51beb2f49af69acbd0eee"
    },
    {
        "author": "宋敏求",
        "dynasty": "宋",
        "type": "诗",
        "rhythmic": "",
        "title": "送客西陵",
        "preface": "",
        "paragraphs": [
            "若耶溪畔醉秋风，猎猎船旗照水红。",
            "后夜钱塘酒楼上，梦魂应绕浙江东。"
        ],
        "notes": "",
        "id": "d9ad82a9b5271a7af5bc03fc00cf7cf8"
    },
    {
        "author": "宋敏求",
        "dynasty": "宋",
        "type": "诗",
        "rhythmic": "",
        "title": "送裴司门倅越",
        "preface": "",
        "paragraphs": [
            "剡中新佐郡，去路触炎威。",
            "民富杼机利，地含山水晖。",
            "樵风送舟𬘫，梅雨润朝衣。",
            "政在宜谣俗，当期奏课归。"
        ],
        "notes": "",
        "id": "a2a03ff4bb643307bfc384940a50d46b"
    },
    {
        "author": "宋敏求",
        "dynasty": "宋",
        "type": "诗",
        "rhythmic": "",
        "title": "送程给事知越州",
        "preface": "",
        "paragraphs": [
            "浙东歌舞望旌麾，远泛樵风羽𬘫飞。",
            "论譔内通仙殿籍，拜兴初别夕郎闱。",
            "老人日俟刘公至，狂客今无贺监归。",
            "闻有新诗频寄我，莫嗟梅雨裛朝衣。"
        ],
        "notes": "",
        "id": "f76da9c13ceb239ec0f01f6b39e6bd37"
    },
    {
        "author": "宋敏求",
        "dynasty": "宋",
        "type": "诗",
        "rhythmic": "",
        "title": "史院席上奉和首相吴公元韵",
        "preface": "",
        "paragraphs": [
            "二圣垂鸿烈，天临四纪余。",
            "元台地率属，赐会宠刊书。",
            "世业叨荣甚，君恩可报欤。",
            "衮衣相照烂，归拥鹿鸣车。"
        ],
        "notes": "",
        "id": "0ada437ee6325e8904349a25e7ebe7d8"
    },
    {
        "author": "宋敏求",
        "dynasty": "宋",
        "type": "诗",
        "rhythmic": "",
        "title": "题招提院静照堂",
        "preface": "",
        "paragraphs": [
            "丛林起新构，燕坐水云乡。",
            "本自禅心静，能令世累忘。",
            "幡花围昼永，钟梵度宵长。",
            "归裓新篇富，笼纱映宝坊。"
        ],
        "notes": "",
        "id": "c704e6e8c54c103472b8083bd1af106a"
    },
    {
        "author": "宋敏求",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "十年情味与君同。"
        ],
        "notes": "",
        "id": "12adf85e61f15441355f7face83b3630"
    },
    {
        "author": "宋敏求",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "左川风俗美，资中亭上人。"
        ],
        "notes": "",
        "id": "5fa3e393b31ad4d07793db2f4ab674e9"
    },
    {
        "author": "宋敏求",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "圣时建官追茂制，唐家压角失前规。"
        ],
        "notes": "",
        "id": "33fbc06a29e9e17b7644c9c76cc69739"
    },
    {
        "author": "宋敏求",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "千岩相望蔽松筠。"
        ],
        "notes": "",
        "id": "dffd13d56b171b85e795da4e5db6c9d8"
    },
    {
        "author": "宋敏求",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "林腰似泻瑰，水面如融汞。"
        ],
        "notes": "",
        "id": "318206b87c818df8dded4a94554a8a7d"
    }
]