[
    {
        "author": "释道印",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "大雄山下虎，南山鼈鼻蛇。",
            "等闲撞著，抱赏归家。",
            "若也不惜好手，便与拔出重牙。"
        ],
        "notes": "",
        "id": "f3b990d782c03ec0f9c9c53c69f6370a"
    },
    {
        "author": "释道印",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "五五二十五，击碎虚空鼓。",
            "大地不容针，十方无寸土。",
            "春生夏长复何云，甜者甜兮苦者苦。"
        ],
        "notes": "",
        "id": "a319c568a6a9d05e42e9f2920014f9c9"
    },
    {
        "author": "释道印",
        "dynasty": "宋",
        "type": "诗",
        "rhythmic": "",
        "title": "颂古八首  其一",
        "preface": "",
        "paragraphs": [
            "霹雳未收声，闪电不留影。",
            "三更月到窗，半夜驴觑井。",
            "快骑骏马骤高楼，一尘不动须弥顶。"
        ],
        "notes": "",
        "id": "1691f5ecce6b6feff9ed2edaa0e7b7d7"
    },
    {
        "author": "释道印",
        "dynasty": "宋",
        "type": "诗",
        "rhythmic": "",
        "title": "颂古八首  其二",
        "preface": "",
        "paragraphs": [
            "有伴即来，地辟天开。",
            "冷光重出匣，古路绝纤埃。",
            "万象森罗齐合掌，须弥岌崿舞三台。"
        ],
        "notes": "",
        "id": "dec7de5f0f76e2175cbe30ecc96919b6"
    },
    {
        "author": "释道印",
        "dynasty": "宋",
        "type": "诗",
        "rhythmic": "",
        "title": "颂古八首  其三",
        "preface": "",
        "paragraphs": [
            "握不成团拨不开，德云几度下崔嵬。",
            "有时行到海南岸，密密还从旧路回。"
        ],
        "notes": "",
        "id": "86883756f96464955a980c7ab1a4e419"
    },
    {
        "author": "释道印",
        "dynasty": "宋",
        "type": "诗",
        "rhythmic": "",
        "title": "颂古八首  其四",
        "preface": "",
        "paragraphs": [
            "推倒扶起，觌面千里。",
            "唯小释迦，风前按指。",
            "直饶海印发光，也是雪峰道底。",
            "遍界是文殊，遍界是慈氏。",
            "楼阁门开竟日闲，谁识善财童子。"
        ],
        "notes": "",
        "id": "26b249fc79ed902d23bf31f1d42fc6d0"
    },
    {
        "author": "释道印",
        "dynasty": "宋",
        "type": "诗",
        "rhythmic": "",
        "title": "颂古八首  其五",
        "preface": "",
        "paragraphs": [
            "接得与识得，谁复较锱铢。",
            "若问堂中事，堂中事转疏。",
            "只如云盖悟去，又作么苏噜苏噜。"
        ],
        "notes": "",
        "id": "95debca3101b8b67fc288413b1d4c380"
    },
    {
        "author": "释道印",
        "dynasty": "宋",
        "type": "诗",
        "rhythmic": "",
        "title": "颂古八首  其六",
        "preface": "",
        "paragraphs": [
            "大鹏抟风，苍龙出海。",
            "手擡手搦，日上月下。",
            "霜雪严凝识岁寒，双陆盆边须喝采。"
        ],
        "notes": "",
        "id": "8837ad9801030a74fb19264e733192c8"
    },
    {
        "author": "释道印",
        "dynasty": "宋",
        "type": "诗",
        "rhythmic": "",
        "title": "颂古八首  其七",
        "preface": "",
        "paragraphs": [
            "何必不必，方圆曲直。",
            "眉目分明，若为辨的。",
            "影草既随身，觌面当机疾。",
            "一双孤雁忽高飞，两只鸳鸯还独立。"
        ],
        "notes": "",
        "id": "f14a8933f892d2aa44dfd77c61d13e9a"
    },
    {
        "author": "释道印",
        "dynasty": "宋",
        "type": "诗",
        "rhythmic": "",
        "title": "颂古八首  其八",
        "preface": "",
        "paragraphs": [
            "踏破草鞋赤脚走，堂堂向外扬家丑。",
            "只知歛袂出人前，不觉衣穿露两肘。"
        ],
        "notes": "",
        "id": "9fe1587a779a9c871abad7d4717e785c"
    }
]