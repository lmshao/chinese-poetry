[
    {
        "author": "宋光嗣",
        "dynasty": "唐",
        "type": "诗",
        "rhythmic": "",
        "title": "判行营将士申请裹粮",
        "preface": "",
        "paragraphs": [
            "才请冬赐，又给行装。",
            "汉州咫尺，要甚裹粮？",
            "绵州物贱，直到益昌。"
        ],
        "notes": "",
        "id": "dbca023dce08192991b7e4118317de87"
    },
    {
        "author": "宋光嗣",
        "dynasty": "唐",
        "type": "诗",
        "rhythmic": "",
        "title": "判内庭求事人",
        "preface": "",
        "paragraphs": [
            "觅事撮巅拗（一作「领襭」），勾当须教了。",
            "傥若有阙疑，禁君直到老。"
        ],
        "notes": "",
        "id": "aefe162b8c82dc7136f6d0176decf6ac"
    },
    {
        "author": "宋光嗣",
        "dynasty": "唐",
        "type": "诗",
        "rhythmic": "",
        "title": "判导江县申状封皮上著状门府衙",
        "preface": "",
        "paragraphs": [
            "勅加开府，不是门府。",
            "典押双眇，令佐单瞽。",
            "量提书罚，胜打十五。",
            "令佐盘庚，典押岁取。",
            "事了速归，用修廨宇。"
        ],
        "notes": "",
        "id": "df2086c60eb1467f140d55d5edb0242b"
    },
    {
        "author": "宋光嗣",
        "dynasty": "唐",
        "type": "诗",
        "rhythmic": "",
        "title": "判小朝官郭延钧进识字女子",
        "preface": "",
        "paragraphs": [
            "进来便是宫人，状内犹言女子。",
            "应见容止可观，遂令始制文字。",
            "更遣阿母教招，恨不太真相似。",
            "且图亲近官家，直向内廷求事。"
        ],
        "notes": "",
        "id": "b7effa4505f960c7ed6438cdc995d67f"
    },
    {
        "author": "宋光嗣",
        "dynasty": "唐",
        "type": "诗",
        "rhythmic": "",
        "title": "判神奇军背军官健李绍妻阿邓乞改嫁",
        "preface": "",
        "paragraphs": [
            "淡红衫子赤辉辉，不抹燕，不画眉，未壻背军缘甚事，女人别嫁欲何为。",
            "孤儿携去君争忍，抵子归来我不知。",
            "若有支持且须守，口中争著两把匙。"
        ],
        "notes": "",
        "id": "3ae903c30003f985dba0afedcdddf8e3"
    },
    {
        "author": "宋光嗣",
        "dynasty": "唐",
        "type": "诗",
        "rhythmic": "",
        "title": "判简州刺史安太尉申院状希酒场云系州收搉",
        "preface": "",
        "paragraphs": [
            "安胡安胡，空有髭须。",
            "所见不远，智解全愚。",
            "酒场是太后教令，问你还有耳孔也无。"
        ],
        "notes": "",
        "id": "5fe8b440bc7a2daa9624f4acafe0feef"
    },
    {
        "author": "宋光嗣",
        "dynasty": "唐",
        "type": "诗",
        "rhythmic": "",
        "title": "判内门捉得御厨杂使衙官偷肉",
        "preface": "",
        "paragraphs": [
            "斤斤肉是官家物，饱祭喉咙（一作「陇头」）更将出。",
            "不能为食斩君头，领送右巡枷见骨。",
            "（均见四处何光远《鉴诫录》卷六《戏判作》。",
            "）。"
        ],
        "notes": "",
        "id": "211e6d52673f94c4dbe0c577dacc93a4"
    }
]