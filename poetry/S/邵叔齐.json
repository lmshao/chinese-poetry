[
    {
        "author": "邵叔齐",
        "dynasty": "宋",
        "type": "词",
        "rhythmic": "扑蝴蝶",
        "title": "",
        "preface": "",
        "paragraphs": [
            "兰摧蕙折，霜重晓风恶。",
            "长安何处，孤根谩自托。",
            "水寒断续溪桥，月破黄昏院落。",
            "相逢俨然瘦削。",
            "最萧索。",
            "星星蓬鬓，杳杳家山路正貌。",
            "攀枝嗅蕊，露陪清泪阁。",
            "已无蝶使蜂媒，不共莺期燕约。",
            "甘心伴人淡泊。"
        ],
        "notes": "",
        "id": "3aa4486799033adcbca3f30ce774fab6"
    },
    {
        "author": "邵叔齐",
        "dynasty": "宋",
        "type": "词",
        "rhythmic": "连理枝",
        "title": "",
        "preface": "",
        "paragraphs": [
            "淡泊疏篱隔。",
            "寂寞官桥侧。",
            "绿萼青枝风尘外，别是一般姿质。",
            "念天涯、憔悴各飘零，记初曾相识。",
            "雪里清寒逼。",
            "月下幽香袭。",
            "不似薄情无凭准，一去音书难得。",
            "看年年、时候不逾期，报阳和消息。"
        ],
        "notes": "",
        "id": "3ff07acd5abb9b4c620506bd5e85e53a"
    },
    {
        "author": "邵叔齐",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "不比江梅粉作华。",
            "天香肯作俗香夸。",
            "高悬蜡蓓蜂房密，遍挂金锺雁字斜。",
            "侵月影，上窗纱。",
            "中央颜色自仙家。",
            "玉人插向乌云畔，浑似灵犀正透芽。"
        ],
        "notes": "",
        "id": "4dece95316e1d68bd7bfac6478c4209c"
    }
]