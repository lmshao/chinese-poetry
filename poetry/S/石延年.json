[
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "瀑布",
        "preface": "",
        "paragraphs": [
            "飞势挂岳顶，无时向此倾。",
            "玉虹垂地色，银汉落天声。",
            "万丈寒云湿，千岩暑气清。",
            "沧浪何足羡，就此濯尘缨。"
        ],
        "notes": "",
        "id": "585c8c29cd3c0be424b9ebe75bae3aa9"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "咏春",
        "preface": "",
        "paragraphs": [
            "一气回元运，恩含万物深。",
            "阴阳造端数，天地发生心。",
            "有信来还逝，无私古到今。",
            "和风激遗畅，南转入薫琴。"
        ],
        "notes": "",
        "id": "7ebd61351678c576fdc0f599be20a57a"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "曹太尉西征",
        "preface": "",
        "paragraphs": [
            "仁者虽无敌，王师尚有征。",
            "独乘金廏马，都领鐡林兵。",
            "肃气关河暮，屯烟部落晴。",
            "旗光秋烧合，甲色夜江横。",
            "士喜击中鼓，虏疑闻后钲。",
            "无私乃时雨，不杀是天声。",
            "濯濯前谁拒，堂堂彼自倾。",
            "寒逾博望塞，春宴隗嚣城。",
            "外使戎心伏，旁资帝道平。",
            "公还如画像，为赞学班生。"
        ],
        "notes": "",
        "id": "0898bc159010c4b0ecf767651949ea0b"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "赠刘潜归陶丘",
        "preface": "",
        "paragraphs": [
            "丈夫未大用，身与仁义闲。",
            "可宜更聚散，风尘摧厥颜。",
            "君今归柯泽，路出梁宋间。",
            "芒砀有吾庐，亲老待我还。",
            "羡子先谐愿，思亲头鬓斑。",
            "韶光苦不再，沟水长潺湲。"
        ],
        "notes": "",
        "id": "f0f14f732756ec788c4972fd94813060"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "又",
        "preface": "",
        "paragraphs": [
            "春老有时回，人老不再少。",
            "草白有时荣，发白不再好。",
            "人生不如春，发生不如草。",
            "可堪送别春草前，青春未老人先老。"
        ],
        "notes": "",
        "id": "b44b30aed22cd54346d866b8ca89d859"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "金乡张氏园亭",
        "preface": "",
        "paragraphs": [
            "亭馆连城敌谢家，四时园色鬬眀霞。",
            "窗迎西渭封侯竹，地接东陵隐士瓜。",
            "乐意相关禽对语，生香不断树交花。",
            "纵游会约无留事，醉待参横月落斜。"
        ],
        "notes": "",
        "id": "103acaa7c2c27cda5cb579b1baaf858f"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "秋夕北楼",
        "preface": "",
        "paragraphs": [
            "秋霁露华清带水，月眀天色白连河。",
            "夜阑澄影星微动，瑟瑟层飔上下波。"
        ],
        "notes": "",
        "id": "ec749bfcfa629828c26b2d5ecac0221f"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "小桃",
        "preface": "",
        "paragraphs": [
            "生色深红绶带长，宫帘闲在井阑香。",
            "母家升上瑶池品，先得春风半面妆。"
        ],
        "notes": "",
        "id": "7ee5e27f12370699fc0c55e913e99794"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "咏小桃",
        "preface": "",
        "paragraphs": [
            "本分桃花寒食前，小桃长是上春天。",
            "二乔二赵俱倾国，女弟娇强意自先。"
        ],
        "notes": "",
        "id": "e456ff43df17ab1fda7364e7a8e39260"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "送人游杭",
        "preface": "",
        "paragraphs": [
            "激激霜风吹墨貂，男儿醉别气飘飘。",
            "五湖载酒期吴客，六代成诗倍楚桥。",
            "水荇渐青含晚意，江云初白向春娇。",
            "前秋亦拟钱塘去，共看龙山八月潮。"
        ],
        "notes": "",
        "id": "a2d7d51f46dcfbed4a5b607c29517993"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "春日楼上",
        "preface": "",
        "paragraphs": [
            "水树春烟重，庭花午影圆。",
            "人边无限地，鸟外有余天。"
        ],
        "notes": "",
        "id": "d8c932a499cfa17bf6613f4ade6cc16a"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "春阴",
        "preface": "",
        "paragraphs": [
            "寒食少天色，春风多柳花。",
            "倚楼心目乱，不觉见栖鸦。"
        ],
        "notes": "",
        "id": "81c939d20e519e32212c8fda748184c5"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "榴花",
        "preface": "",
        "paragraphs": [
            "王母庭前亲见栽，张骞偷得下天来。",
            "谁家巧妇残针线，一撮生红熨不开。"
        ],
        "notes": "",
        "id": "3225d9045d5f2acb5f8a08fa8922f575"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "力振前文觉道孤，耻同流辈论荣枯。",
            "动非仁义何如静，得见机关不似无。",
            "孔孟也应轻管晏，臯夔未必失唐虞。",
            "侯王重问吾何有，且自低心混世儒。"
        ],
        "notes": "",
        "id": "f14d12eda63982758888bc147d411420"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "首阳",
        "preface": "",
        "paragraphs": [
            "逊国同来访圣谟，适观争国誓师徒。",
            "耻生汤武干戈日，寜死唐虞揖让区。",
            "大义充身安是饿，清魂有所未应无。",
            "始终天地亡前后，名骨虽双此行孤。"
        ],
        "notes": "",
        "id": "1d5b4ee55dbb6e4ea7c627552541c305"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "寄尹师鲁",
        "preface": "",
        "paragraphs": [
            "十年一梦花空委，依旧河山损桃李。",
            "鴈声北去燕南飞，高楼日日春风里。",
            "眉黛石州山对起，娇波泪落妆如洗。",
            "汾河不断天南流，天色无情淡如水。"
        ],
        "notes": "",
        "id": "151803336858230bd90970b7ae1ca9fe"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "题赵平叔豹隐堂",
        "preface": "",
        "paragraphs": [
            "熊非清渭逢何暮，龙卧南阳去不还。",
            "年少官游今郡守，蔚然惟在立谈间。"
        ],
        "notes": "",
        "id": "f1b190e08f331139c42a9ba4d3501bd4"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "登第后被黜戏作",
        "preface": "",
        "paragraphs": [
            "无才且作三班借，请俸争如录事参。",
            "从此免称乡贡进，且须走马东西南。"
        ],
        "notes": "",
        "id": "0bdc83abc4cdba5ab840b15cb6ecc8c3"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "过内官孙可久别业赋赠",
        "preface": "",
        "paragraphs": [
            "南北占河润，幽深在禁城。",
            "叠山知远意，辞俸买闲名。",
            "闭户断蛛网，折花移鸟声。",
            "谁人识高趣，朝野石渠生。"
        ],
        "notes": "",
        "id": "db71980d3baff3334dbead9e6227b9da"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "古松",
        "preface": "",
        "paragraphs": [
            "直气森森耻屈盘，铁衣生涩紫鳞干。",
            "影摇千尺龙蛇动，声撼半天风雨寒。",
            "苍藓静缘离石上，绿萝高附入云端。",
            "报言帝座抡才者，便作明堂一柱看。"
        ],
        "notes": "",
        "id": "f62252641bed6343c0485ca67449864a"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "筹笔驿",
        "preface": "",
        "paragraphs": [
            "汉室亏皇象，乾坤未即寜。",
            "奸臣与逆子，摇岳复翻溟。",
            "权表分江域，曹袁鬬夏垌。",
            "虎奔咸逐逐，龙卧独冥冥。",
            "从众非无术，欺孤乃不经。",
            "惟思恢正道，直起复炎灵。",
            "管乐韬方略，关徐骇观听。",
            "一言俄逆至，三顾已忘形。",
            "南既清蛮土，东期赤魏庭。",
            "出师功自著，治国志谁铭。",
            "历劫兵如水，临秦策若瓴。",
            "举声将溃虏，横势欲逾泾。",
            "仲达耻巾帼，辛毗严壁扃。",
            "可烦亲细务，遽见堕长星。",
            "战地悲陵谷，来贤赏德刑。",
            "意中流水远，愁外旧山青。",
            "想像音徽在，侵寻毛骨醒。",
            "迟留慕英气，沉叹抚青萍。"
        ],
        "notes": "",
        "id": "e97306fea651db70f95e24ab4e1f2592"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "寄题上虞苏簿凝虚馆",
        "preface": "",
        "paragraphs": [
            "越基擅岩壑，虚馆择其尤。",
            "丹甍煜孤飞，灵景邈四周。",
            "山高晴若阴，洞寒夏如秋。",
            "锦幄揽花发，玉环渠水流。",
            "闲卧真吏隐，乍登乃仙游。",
            "居之宜民思，毋为兹宇羞。"
        ],
        "notes": "",
        "id": "51d26f6e7b50e72ede1fe955cfecd6c9"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "红梅",
        "preface": "",
        "paragraphs": [
            "梅好唯伤白，今红是绝奇。",
            "认桃无绿叶，辨杏有青枝。",
            "烘笑从人赠，酡颜任笛吹。",
            "未应娇意急，发赤怒春迟。"
        ],
        "notes": "",
        "id": "be19f1936a0631252bf8a5d751941526"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "文种墓",
        "preface": "",
        "paragraphs": [
            "至忠惜甘死，越塞一坟孤。",
            "句践非王者，陶朱亦丈夫。",
            "碑经山烧断，树带海潮枯。",
            "泉下伍员辈，相逢相吊无。"
        ],
        "notes": "",
        "id": "b34dfeb775dd06bfb239e3096f93f7db"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "莺",
        "preface": "",
        "paragraphs": [
            "何处传新哢，间关出建章。",
            "至清无奈玉，更巧莫如簧。",
            "谷口凄寒甚，花阴淑景长。",
            "上林栖处稳，慎勿近雕梁。"
        ],
        "notes": "",
        "id": "59dc32c3ddc06079279786d0f804f2cc"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "灯花",
        "preface": "",
        "paragraphs": [
            "回鳞抱双蒂，倒凤吐丹荣。",
            "冰宇寒生晕，风疏动有声。",
            "烬垂金藕细，影透玉荷清。",
            "斗帐依东壁，谁人梦不成。"
        ],
        "notes": "",
        "id": "51a233f3e14adc6d66abef0cf69df88a"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "润州狠石",
        "preface": "",
        "paragraphs": [
            "水光浮柱础，天影带楼台。",
            "触石云孤起，吹潮雨四来。"
        ],
        "notes": "",
        "id": "6a46abbf3226279bdea06fd881480960"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "赠人",
        "preface": "",
        "paragraphs": [
            "六符摇斗极，八座冠文章。",
            "规宪存中府，勋庸入太常。"
        ],
        "notes": "",
        "id": "e425ef0cd3db72697ae3bdd478ab9b85"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "丛菊",
        "preface": "",
        "paragraphs": [
            "风劲香逾远，天寒色更鲜。",
            "秋天买不断，无意学金钱。"
        ],
        "notes": "",
        "id": "934cf7f2e99b0ca234d8d5987c8b4991"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "送郑十学士戬通理越州",
        "preface": "",
        "paragraphs": [
            "宸命陪分竹，仙资贵珥彤。",
            "入辞中殿閟，出贰式廉雄。",
            "过楚前封近，还吴旧业空。",
            "江山复清思，莼脍起高风。",
            "海阔悲秦望，陵荒叹禹功。",
            "楼澄鉴湖北，地险雪涛东。",
            "稽壑飞泉石，台基下桂丛。",
            "风流好吟醉，王谢有余宫。"
        ],
        "notes": "",
        "id": "6c02aadedb72f22ffdd24e64303c0e39"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "和枢密侍郎因看海棠忆禁苑此花最盛",
        "preface": "",
        "paragraphs": [
            "君看海棠格，群花品讵同。",
            "娇娆情自富，萧散艳非穷。",
            "蒨縠班吴苑，新罗碎蜀宫。",
            "锦窼杯里影，绣段隟前烘。",
            "心乱香无数，茎柔动满丛。",
            "意分巫峡雨，腰系汉台风。",
            "盛若霞藏日，鲜于血酒空。",
            "高低千点赤，深浅半开红。",
            "妆指朱才布，膏唇檀更融。",
            "色娇无可压，体瘦不成丰。",
            "枝重轻浮外，苞疏密间中。",
            "难胜蜂不定，易入蝶能通。",
            "杜甫句何略，薛能诗未工。"
        ],
        "notes": "",
        "id": "d6305571cbf9bb66b81e5d50d364ea6a"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "咏梅",
        "preface": "",
        "paragraphs": [
            "柔梢繁白玉钿封，忍尽娇心恨几重。",
            "姑射真人冰作体，广寒仙女月为容。",
            "江南春信香犹在，楼上晨妆粉不供。",
            "可惜东风晴未暖，洛川流雪更无踪。"
        ],
        "notes": "",
        "id": "2b4185f6256a3ebfad0c22653c6b43c1"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "送则师归越",
        "preface": "",
        "paragraphs": [
            "归里悬心复苦形，生涯蓑笠伴铜瓶。",
            "鱼随洗钵冲遗粒，龙倚移舟识唪经。",
            "佛庙春游湖树暗，神涛晴渡越峰青。",
            "高才不独江山助，王谢风流旧有灵。"
        ],
        "notes": "",
        "id": "47b5f56127d40133c43e1e71c01806b1"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "南朝",
        "preface": "",
        "paragraphs": [
            "南朝人物尽清贤，不是风流即放言。",
            "三百年间却堪笑，绝无人可定中原。"
        ],
        "notes": "",
        "id": "56bf8f18065160af477835d7d1ab388c"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "真定怀古",
        "preface": "",
        "paragraphs": [
            "光武经营业未兴，王郎兵革暂凭陵。",
            "须知后汉功臣力，不及滹沱一片冰。"
        ],
        "notes": "",
        "id": "914954f8d4f77aea552145e2318f487b"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "咏柳",
        "preface": "",
        "paragraphs": [
            "天下风流无绿杨，一春生意别离乡。",
            "柔根恐是离肠结，未折长条先断肠。"
        ],
        "notes": "",
        "id": "27b3211830a3682ddedbed10857b8ba9"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "题萱花",
        "preface": "",
        "paragraphs": [
            "移萱树之背，丹霞间金色。",
            "我有忧民心，对君忘不得。"
        ],
        "notes": "",
        "id": "43fd0e32234c2e4f3905cfca9ba3ad47"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "题蓼花",
        "preface": "",
        "paragraphs": [
            "深浅霜前后，应同旧渚红。",
            "群芳坐衰歇，日日舞秋风。"
        ],
        "notes": "",
        "id": "0910001dd0c6dfd890e6a550ea70183a"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "思归乐",
        "preface": "",
        "paragraphs": [
            "匹马驱驰事薄游，异乡触目动牵愁。",
            "春禽劝我归休去，争奈功名未放休。"
        ],
        "notes": "",
        "id": "9691888949cddd7c75b5c1de46bc58e9"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "秋蝶",
        "preface": "",
        "paragraphs": [
            "飞近素霜时灭没，去衔红叶共悠扬。",
            "花心何处无休歇，秋蝶双翎花树荒。"
        ],
        "notes": "",
        "id": "16cd3a612be399681a1db9e9c58538a9"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "云意不交天更阔，星光不动汉空流。",
            "素娥青女曾无匹，霜月亭亭各自愁。"
        ],
        "notes": "",
        "id": "842675e081cf9150dbe33bfb4f76f9c8"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "咏雪",
        "preface": "",
        "paragraphs": [
            "台上魂消犹似蝶，楼中妆暖不成梅。",
            "乱初瑶水冰先释，试伴琼林萼并开。"
        ],
        "notes": "",
        "id": "c8c2b71c850986998e16ffdb655c56eb"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "送穷",
        "preface": "",
        "paragraphs": [
            "世人贪利意非均，交送穷愁与底人。",
            "穷鬼无归于我去，我心忧道不忧贫。"
        ],
        "notes": "",
        "id": "938e5b3fd9f82dabae4e3977a5884c37"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "拟赠郡守",
        "preface": "",
        "paragraphs": [
            "龙节分江国，仙关闭海篷。",
            "酒船李翰苑，诗笔谢康公。",
            "去驿二千外，专城四十中。"
        ],
        "notes": "",
        "id": "8ee756368fe8f116cb55ca0cc94ab443"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "春风晴昼起浮光，玉作肌肤罗作裳。",
            "独步世无吴苑艳，浑身天与汉宫香。",
            "一生多怨终羞语，未剪相思已断肠。"
        ],
        "notes": "",
        "id": "52e8a98ff47c2d057a9843925b4171ec"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "莲花",
        "preface": "",
        "paragraphs": [
            "含情默默向层漪，语语幽怀定未知。",
            "洛浦微波长映步，汉宫香水不濡肌。",
            "心通几点韬光藕，肠结千回托乱丝。"
        ],
        "notes": "",
        "id": "8499ebb0b746a69b25078b7263d7aeb8"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "下第集句",
        "preface": "",
        "paragraphs": [
            "一生不得文章力，欲上青云未有因。",
            "圣主不劳千里召，嫦娥何惜一枝春。",
            "凤凰诏下虽沾命，豺虎丛中也立身。",
            "啼得血流无用处，朱衣骑马是何人。"
        ],
        "notes": "",
        "id": "57a28dafe50bbf44109e89a05a9d4e5f"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "年去年来来去忙，为他人作嫁衣裳。",
            "仰天大笑出门去，独对春风舞一场。"
        ],
        "notes": "",
        "id": "e6be78da390cd191a1f9785f7babf770"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "调二举子",
        "preface": "",
        "paragraphs": [
            "司空怜汝汝须知，月下敲门更有谁。",
            "叵耐一双穷相眼，得便宜是落便宜。"
        ],
        "notes": "",
        "id": "286bfb6ea1b83ebe8bd0d3d832885875"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "墨竹",
        "preface": "",
        "paragraphs": [
            "昭阳雨过笼斜日，长信风来扫落花。",
            "无限春情与春恨，几条分在后妃家。"
        ],
        "notes": "",
        "id": "2d4d70866534552b49fb72081c584f4d"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "缥叶湘丛照碧栏，几春都未见殷鲜。",
            "栽培不得华腴地，岂是区东君用意偏。"
        ],
        "notes": "",
        "id": "f960714ce50e372cde7ded5295ad7186"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "樱桃",
        "preface": "",
        "paragraphs": [
            "蔗浆寒上器，羊酪冰中厨。",
            "细碎榴非匹，寻常荔可奴。",
            "还当生林下，笋食废朝𫗦。"
        ],
        "notes": "",
        "id": "c87ed3c0c6a585996e063d16ac1b3a02"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "芦",
        "preface": "",
        "paragraphs": [
            "瘦碧两三茎，萧萧雨又晴。",
            "江湖未归客，不忍听秋声。"
        ],
        "notes": "",
        "id": "137343b636bebb373bb3aa3c15003623"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "松二首  其一",
        "preface": "",
        "paragraphs": [
            "菌生枝上雨，龙起穴中雷。",
            "怪影漫溪侧，寒根缠石回。"
        ],
        "notes": "",
        "id": "0838e2de30de686bcb5c31fb289a79f5"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "松二首  其二",
        "preface": "",
        "paragraphs": [
            "城郭人家岁寒木，桧柏森森映化屋。",
            "青松介僻不入城，野性特嫌尘土辱。"
        ],
        "notes": "",
        "id": "35db148174193ce39882844e3a6bfe23"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "竹",
        "preface": "",
        "paragraphs": [
            "擢翠向人孤，潭潭省署虚。",
            "雨余秋更晚，风月共萧疏。"
        ],
        "notes": "",
        "id": "5d94a3e049efc7b9afc6d2ce7b46a6b2"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "韩希祖隐君武威",
        "preface": "",
        "paragraphs": [
            "方瞳神已满，毋死变霜毛。",
            "道味山中澹，诗情事外高。",
            "醉狂玄鹤舞，闲卧白驴豪。",
            "吾素存微尚，他年亦尔曹。"
        ],
        "notes": "",
        "id": "75672b34639eb87cf669ca94a11959b9"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "月如无恨月长圆。"
        ],
        "notes": "",
        "id": "5fb3ddd87291ea97c9e6400a8bc9635a"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "震出坤柔变，干成太极虚。"
        ],
        "notes": "",
        "id": "82b7b3babb08381151b13dc2f5d5cf1a"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "簷垂冰筯晴先滴，草屈金钩绿未回。"
        ],
        "notes": "",
        "id": "a3bbf8607fb0b438777805fb9fef2dc7"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "蝶遗粉翼轻难拾，鹤坠霜毛散未抟。"
        ],
        "notes": "",
        "id": "f3da64da4d564e276dc055d8e0a8daf9"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "多少楼台好风月，乐声香气更无空。"
        ],
        "notes": "",
        "id": "85becaa65adf2ef7ff5a4b5d3b0d543c"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "天醉笙歌外，风香罗绮余。"
        ],
        "notes": "",
        "id": "e36a3d0d790a9bc3e6ec1957b97265c6"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "孔雀罗衫窄窄裁，珠襦微露凤头鞋。"
        ],
        "notes": "",
        "id": "1842659968cdc6c46dd303ba18b14b87"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "孟郊天地窄，杨朱歧路多。"
        ],
        "notes": "",
        "id": "329ed5d17ff9519ad2cd37c0ea8c9f01"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "后庭兰蕙寒无色，虚阁图书夕有尘。"
        ],
        "notes": "",
        "id": "960ed515e821c37587d8ab5a7ac64cfb"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "句  其一○",
        "preface": "",
        "paragraphs": [
            "月落松陵晓，风生笠泽秋。"
        ],
        "notes": "",
        "id": "924c18c540dcd5276a3bf413fe7c80b2"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "春菜红牙□，春盘黄雀花。"
        ],
        "notes": "",
        "id": "b18a04745208676ebe650fbc8f8d2024"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "台高地迥出天半，瞭见皇都十里春。"
        ],
        "notes": "",
        "id": "f79549caaa884fb374e0cafe3ae227d0"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "行人晚更急，归鸟夕无行。"
        ],
        "notes": "",
        "id": "7ca36c32e119eef25bd00bf3d592e2ac"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "句  其一四",
        "preface": "",
        "paragraphs": [
            "天寒河影淡，山冻瀑声微。"
        ],
        "notes": "",
        "id": "50892d4d2797a3f70496099031427c81"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "句  其一五",
        "preface": "",
        "paragraphs": [
            "水尽天不尽，人在天尽头。"
        ],
        "notes": "",
        "id": "a4965c05a0ec32357fdc4161717ee22d"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "句  其一六",
        "preface": "",
        "paragraphs": [
            "弋下失溟鸿，网细遗巨鲲。"
        ],
        "notes": "",
        "id": "0c0d0f66a4e489e7442f383918b99103"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "句  其一七",
        "preface": "",
        "paragraphs": [
            "中散向人疏懒甚，步兵因酒过差多。"
        ],
        "notes": "",
        "id": "a07856f3ed0accf35285d13afd9a5931"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "句  其一八",
        "preface": "",
        "paragraphs": [
            "尽日携樽芳树下，何须佳酝得途林。"
        ],
        "notes": "",
        "id": "a687679b42fb13a3442f620c622f1b21"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "句  其一九",
        "preface": "",
        "paragraphs": [
            "叶嫩藏修节，苞遗出绀肤。"
        ],
        "notes": "",
        "id": "c02134c278fa36a07984df7a0a4245c7"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "句  其二○",
        "preface": "",
        "paragraphs": [
            "旁迷绿虫挂，近识翠禽呼。"
        ],
        "notes": "",
        "id": "857fe88f1dcd2eade1196952d00a2be9"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "句  其二一",
        "preface": "",
        "paragraphs": [
            "蛇露根穿岭，龙眠影在潭。"
        ],
        "notes": "",
        "id": "9971536b63bd9b17a0328d7dbc82951a"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "句  其二二",
        "preface": "",
        "paragraphs": [
            "水活冰无日，枝柔树有春。"
        ],
        "notes": "",
        "id": "5b5340c59c3b20fd6cf359346566e8d5"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "句  其二三",
        "preface": "",
        "paragraphs": [
            "海云含雨重，江树带蝉疏。"
        ],
        "notes": "",
        "id": "76fc657226f82e2c6c05581217621874"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "句  其二四",
        "preface": "",
        "paragraphs": [
            "平芜远更绿，斜日寒无辉。"
        ],
        "notes": "",
        "id": "6d0e7c20869e22873eb01ccab9cce641"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "句  其二五",
        "preface": "",
        "paragraphs": [
            "几为物象添诗僻。"
        ],
        "notes": "",
        "id": "c0f2b0f44bb85eae76f896c522a4a7e5"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "句  其二六",
        "preface": "",
        "paragraphs": [
            "繁萼香琼乱，残英绛雪遗。"
        ],
        "notes": "",
        "id": "ef483c06cf5807fe84fe37b5b8591694"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "句  其二七",
        "preface": "",
        "paragraphs": [
            "更被阴晴长睡魔。"
        ],
        "notes": "",
        "id": "fb342d6abf22314b21e69be2e7d5e408"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "句  其二八",
        "preface": "",
        "paragraphs": [
            "苔矶清镜里。"
        ],
        "notes": "",
        "id": "076e7711a5970f3f9bf86a057090f984"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "句  其二九",
        "preface": "",
        "paragraphs": [
            "林泉是四邻。"
        ],
        "notes": "",
        "id": "46cb24eecfbdebde70f628223175e3cd"
    },
    {
        "author": "石延年",
        "dynasty": "宋",
        "type": "诗",
        "rhythmic": "",
        "title": "句  其三○",
        "preface": "",
        "paragraphs": [
            "小萼裁成绛腊匀。"
        ],
        "notes": "",
        "id": "e607fbeeda476b06f246b8a07b78bd2a"
    }
]