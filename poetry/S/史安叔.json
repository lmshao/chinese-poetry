[
    {
        "author": "史安叔",
        "dynasty": "宋",
        "type": "诗",
        "rhythmic": "",
        "title": "曲君",
        "preface": "",
        "paragraphs": [
            "冥搜浑不见诗踪，却在陶然一醉中。",
            "到得醒来诗又去，曲君那有许神通。"
        ],
        "notes": "",
        "id": "658db528550e3508f0a12abb63008566"
    },
    {
        "author": "史安叔",
        "dynasty": "宋",
        "type": "诗",
        "rhythmic": "",
        "title": "和惜梅",
        "preface": "",
        "paragraphs": [
            "雪飞浑不管梅嗔，都把寒来障却春。",
            "直恐雪欺浑冻损，那知雪后越精神。"
        ],
        "notes": "",
        "id": "aff5f7dc971eb8f33e182d25620630c8"
    },
    {
        "author": "史安叔",
        "dynasty": "宋",
        "type": "诗",
        "rhythmic": "",
        "title": "问梅",
        "preface": "",
        "paragraphs": [
            "瘦藤拄晓觅寒梅，着蕊南枝开未开。",
            "祇我往来亭下路，芒鞋颠倒印苍苔。"
        ],
        "notes": "",
        "id": "c84146f158a4ac75156f51ae7780b4ea"
    },
    {
        "author": "史安叔",
        "dynasty": "宋",
        "type": "诗",
        "rhythmic": "",
        "title": "晓亭",
        "preface": "",
        "paragraphs": [
            "短褐冲风立晓亭，无端物物搅诗情。",
            "梅边正被寒山恼，又听松梢衮雪声。"
        ],
        "notes": "",
        "id": "e5b2e2e0bb8bd9e98d92f5bad34698fd"
    },
    {
        "author": "史安叔",
        "dynasty": "宋",
        "type": "诗",
        "rhythmic": "",
        "title": "静治堂书怀",
        "preface": "",
        "paragraphs": [
            "长揖薰风咏式微，诪张山鸟怪儒衣。",
            "竹君伴我寻诗瘦，梅子从谁学道肥。",
            "先自宦情如雾薄，可堪乡梦与云飞。",
            "支林堂下波光好，鹭笑鸥嗔胡不归。"
        ],
        "notes": "",
        "id": "f2c579be743ad3ca5019e90c56abe7e2"
    },
    {
        "author": "史安叔",
        "dynasty": "宋",
        "type": "诗",
        "rhythmic": "",
        "title": "谩成",
        "preface": "",
        "paragraphs": [
            "闲较新诗意未降，吟髭撚断数茎霜。",
            "忽然得句笑声发，惊起花间蝶也狂。"
        ],
        "notes": "",
        "id": "199deb9c830badbba367f405dc9fa7c3"
    }
]