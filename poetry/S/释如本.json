[
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "久雨不晴，戊在丙丁。",
            "通身泥水，露出眼睛。",
            "且道是什么眼睛，林间泥滑滑，时叫两三声。"
        ],
        "notes": "",
        "id": "b27038440478be48fc7c774ef6a9a50f"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "李四有钱不解饮，张三解饮又无钱。",
            "相招丰乐楼中看，不怕寒威雪满天。"
        ],
        "notes": "",
        "id": "3cb22ce36b46934443a7b88d1dd11cac"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "颂古三十一首  其一",
        "preface": "",
        "paragraphs": [
            "才出胞胎便逸群，周行七步独称尊。",
            "当时若见云门老，不到如今累子孙。"
        ],
        "notes": "",
        "id": "8202639adf352c6cde2125f474611466"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "颂古三十一首  其二",
        "preface": "",
        "paragraphs": [
            "殃崫雄雄方勇锐，瞿昙住住息风波。",
            "杀人作佛当头劄，覆雨翻云在刹那。"
        ],
        "notes": "",
        "id": "e1bdf0c7411723c509fd18db7eaa49b0"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "颂古三十一首  其三",
        "preface": "",
        "paragraphs": [
            "一花拈起便承当，正眼传来不覆藏。",
            "今古流通无间断，枝枝叶叶尽芬芳。"
        ],
        "notes": "",
        "id": "30b6a48f2e0e64672c7474182e134630"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "颂古三十一首  其四",
        "preface": "",
        "paragraphs": [
            "草衣木食道人高，传得金襕意气豪。",
            "此外已知无别法，刹竿倒处累儿曹。"
        ],
        "notes": "",
        "id": "44840ffaaf5eab45c61e9b3e99d2c072"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "颂古三十一首  其五",
        "preface": "",
        "paragraphs": [
            "达磨西来未足夸，少林捏目强生花。",
            "得皮得髓徒分别，妙性圆明本不差。"
        ],
        "notes": "",
        "id": "79be5e1ec5253b4819abfd73ce8cf4f4"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "颂古三十一首  其六",
        "preface": "",
        "paragraphs": [
            "日面月面，灵光洞现。",
            "大地山河，南州北县。",
            "虽是老婆心切，那知疑杀监院。"
        ],
        "notes": "",
        "id": "70bdc1b57f7b4f1446fc626499f76473"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "颂古三十一首  其七",
        "preface": "",
        "paragraphs": [
            "百丈野狐，两耳卓朔。",
            "脱兮不昧，堕兮不落。",
            "不昧不落，何是何错。",
            "若于当处不留情，万里晴空步寥廓。"
        ],
        "notes": "",
        "id": "6677924906c4aa79c6431e14814449de"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "颂古三十一首  其八",
        "preface": "",
        "paragraphs": [
            "威音王佛是儿孙，王老当时开大言。",
            "黄蘗见机分主伴，典刑千古定宗门。"
        ],
        "notes": "",
        "id": "7eac9ba29b035b85c5b26bfc30187f57"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "颂古三十一首  其九",
        "preface": "",
        "paragraphs": [
            "斩了猫儿问谂师，草鞋头戴自知时。",
            "两堂不是无言对，只要全提向上禨。"
        ],
        "notes": "",
        "id": "570848a043264b067fa11327e197652f"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "颂古三十一首  其一○",
        "preface": "",
        "paragraphs": [
            "南泉麻谷与归宗，道眼元来总不通。",
            "去礼国师瞻相好，区区只到半途中。"
        ],
        "notes": "",
        "id": "9190d1907a4d10617b488caaa27941ef"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "颂古三十一首  其一一",
        "preface": "",
        "paragraphs": [
            "大庾岭头功德成，谩言点眼访知音。",
            "红炉片雪明端的，象外风光照古今。"
        ],
        "notes": "",
        "id": "a38e26a64aee131c724fc3c7ecd56078"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "颂古三十一首  其一二",
        "preface": "",
        "paragraphs": [
            "浄瓶踢倒赢山子，体用全彰迈古今。",
            "洞彻玄关垂手处，到头须是遇知音。"
        ],
        "notes": "",
        "id": "d9101fbc9ff1ee4692ef68cc9d246347"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "颂古三十一首  其一三",
        "preface": "",
        "paragraphs": [
            "特来设粥夸英俊，那知王老更风流。",
            "打破粥锅呈丑拙，狸奴白牯一齐收。"
        ],
        "notes": "",
        "id": "f8961950649a2a66733a16e396a617b8"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "颂古三十一首  其一四",
        "preface": "",
        "paragraphs": [
            "草户柴门谢子来，躬身下拜笑眉开。",
            "深深密密亲分付，莫道宝山空手回。"
        ],
        "notes": "",
        "id": "673f23bc069e4faf307f02569194977a"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "颂古三十一首  其一五",
        "preface": "",
        "paragraphs": [
            "台山古路是人游，个个寻婆问路头。",
            "堪笑赵州才勘破，寥寥千古使人愁。"
        ],
        "notes": "",
        "id": "4ae11369e8acf8cbdc12b6dad2331b30"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "颂古三十一首  其一六",
        "preface": "",
        "paragraphs": [
            "西来祖意问如何，柏树庭前指似他。",
            "射虎不真徒没羽，至今天下有誵讹。"
        ],
        "notes": "",
        "id": "9421340f3f3019341ceab6158ad9fd49"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "颂古三十一首  其一七",
        "preface": "",
        "paragraphs": [
            "狗子无佛性，慈悲似海深。",
            "寻言逐句者，埋没丈夫心。"
        ],
        "notes": "",
        "id": "6e60aa3a09b3b1be71a85009c97b4817"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "颂古三十一首  其一八",
        "preface": "",
        "paragraphs": [
            "面门出入每相见，日月由来不识真。",
            "海岳惯游知己少，反身归卧岭头云。"
        ],
        "notes": "",
        "id": "47371079a37aa6136fa5bee749d21705"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "颂古三十一首  其一九",
        "preface": "",
        "paragraphs": [
            "似锦桃花满树红，灵云一见便心空。",
            "当时不遇玄沙老，争得名喧宇宙中。"
        ],
        "notes": "",
        "id": "c1abca31975b2a927acf8b1313ea7b18"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "颂古三十一首  其二○",
        "preface": "",
        "paragraphs": [
            "不出漫漫草路遮，出门犹更隔天涯。",
            "回机踏著通霄路，何处青山不是家。"
        ],
        "notes": "",
        "id": "75b476c09547ac743192efc35d97ef3b"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "颂古三十一首  其二一",
        "preface": "",
        "paragraphs": [
            "大方独立峭巍巍，八面玲珑万象围。",
            "正坐当轩无位位，圆通无碍应群机。"
        ],
        "notes": "",
        "id": "4d32359166e36553f8c8fcd7403df6e5"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "颂古三十一首  其二二",
        "preface": "",
        "paragraphs": [
            "小释迦，大文殊。",
            "闻名号，任称呼。",
            "藤条在握不能用，被他碧眼谩涂糊。"
        ],
        "notes": "",
        "id": "197f5438d49de102382095179be60403"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "颂古三十一首  其二三",
        "preface": "",
        "paragraphs": [
            "家世拄杖，佛祖付嘱。",
            "沩山寄来，香严发哭。",
            "父子投机，阳春雪曲。",
            "不是知音，大难相续。"
        ],
        "notes": "",
        "id": "bde0bc3446419b862d3ea88c15ba0e04"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "颂古三十一首  其二四",
        "preface": "",
        "paragraphs": [
            "一喝惊天动地雷，海翻太华洞然开。",
            "岩头胆丧魂飞也，谩道当时手搦擡。"
        ],
        "notes": "",
        "id": "4146d40e7d3ac92094834488a84c9557"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "颂古三十一首  其二五",
        "preface": "",
        "paragraphs": [
            "亲儿弃了复何言，月在波心印碧天。",
            "独有一身无系累，困眠醒坐任随缘。"
        ],
        "notes": "",
        "id": "89cf6c6fa96367c30c3d51588c2cd57c"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "颂古三十一首  其二六",
        "preface": "",
        "paragraphs": [
            "宝寿开堂推出僧，棒头有眼要分明。",
            "满城人瞎谁能晓，今古清风匝地生。"
        ],
        "notes": "",
        "id": "eccefe28e81566cfe66319934f8b1060"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "颂古三十一首  其二七",
        "preface": "",
        "paragraphs": [
            "须弥座上歛伽黎，海口潮音阐大机。",
            "世主大檀能藻鉴，灵山嘉会愈增辉。"
        ],
        "notes": "",
        "id": "8e819bee5f60266049962dd2f78ef1ce"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "颂古三十一首  其二八",
        "preface": "",
        "paragraphs": [
            "北斗藏身句，商量几万般。",
            "贪观天上月，谁觉骨毛寒。"
        ],
        "notes": "",
        "id": "41cf71308be5e8bfba984745d401d2d6"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "颂古三十一首  其二九",
        "preface": "",
        "paragraphs": [
            "一波才动众波随，汩没尘寰几个知。",
            "突兀须弥横宇宙，纵横妙用更由谁。"
        ],
        "notes": "",
        "id": "f0d6728d65d419b49b56d76399832112"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "颂古三十一首  其三○",
        "preface": "",
        "paragraphs": [
            "问来答去无偏党，铁壁银山作么通。",
            "纵夺临机言话堕，遂令千古动悲风。"
        ],
        "notes": "",
        "id": "af0f104ec84aa5c4c8b4d0dc3c4579c8"
    },
    {
        "author": "释如本",
        "dynasty": "宋",
        "type": "诗",
        "rhythmic": "",
        "title": "颂古三十一首  其三一",
        "preface": "",
        "paragraphs": [
            "匙挑不上，箸拨不开。",
            "合掌赞言，善哉善哉。"
        ],
        "notes": "",
        "id": "a8f9c4290aa1066b24dd635281430ffa"
    }
]