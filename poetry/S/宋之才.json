[
    {
        "author": "宋之才",
        "dynasty": "宋",
        "type": "诗",
        "rhythmic": "",
        "title": "隆山院",
        "preface": "",
        "paragraphs": [
            "危磴盘云杪，惊涛涨晚空。",
            "江山端有待，杖履偶相同。",
            "孤塔苍茫外，千帆杳霭中。",
            "谁知丘壑趣，未缚软尘红。"
        ],
        "notes": "",
        "id": "a1905d428fb956182e8473d25969c317"
    },
    {
        "author": "宋之才",
        "dynasty": "宋",
        "type": "诗",
        "rhythmic": "",
        "title": "观潮阁",
        "preface": "",
        "paragraphs": [
            "风烟未息倩诗催，小立栏杆亦快哉。",
            "江面贴天晴更好，涛头拍案去仍回。",
            "晚山过雨乱鬟拥，细舶点空浮雁来。",
            "坐待月明寒练净，片槎直欲到蓬莱。"
        ],
        "notes": "",
        "id": "6e2d10ac19774d1a852f2ae68e624366"
    },
    {
        "author": "宋之才",
        "dynasty": "宋",
        "type": "诗",
        "rhythmic": "",
        "title": "石柱庵",
        "preface": "",
        "paragraphs": [
            "炼形仙入天聪洞，卓锡僧归石柱庵。",
            "穷胜不知天已晚，归来药径月盈篮。"
        ],
        "notes": "",
        "id": "dde8ead9ef6c0d89f43036e7952b6187"
    }
]