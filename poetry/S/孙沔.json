[
    {
        "author": "孙沔",
        "dynasty": "宋",
        "type": "诗",
        "rhythmic": "",
        "title": "题天章寺",
        "preface": "",
        "paragraphs": [
            "茂林修竹碧谿头，梵宇深沈锁翠帱。",
            "从此崇山频企望，朝阳高处有松楸。"
        ],
        "notes": "",
        "id": "ad60dc85abb3fc6f7f624b0393352562"
    },
    {
        "author": "孙沔",
        "dynasty": "宋",
        "type": "诗",
        "rhythmic": "",
        "title": "题子陵钓台  其一",
        "preface": "",
        "paragraphs": [
            "旧交为帝不能邀，百尺双台照暮涛。",
            "逸迹已将山共永，清名仍与月争高。",
            "鲁连解难终辞禄，龙伯持倾只钓鼇。",
            "列传古碑言未尽，一滩风竹自萧骚。"
        ],
        "notes": "",
        "id": "4c6db01ffdd2e9bae0b9d80e60c74fea"
    },
    {
        "author": "孙沔",
        "dynasty": "宋",
        "type": "诗",
        "rhythmic": "",
        "title": "题子陵钓台  其二",
        "preface": "",
        "paragraphs": [
            "中兴曾作故人看，抗节唯怜七里滩。",
            "枯枿卧沙疑野艇，丛篁生岸忆长竿。",
            "天边旧迹星辰动，江上余基水石寒。",
            "应笑渭滨周吕望，白头因猎从和銮。"
        ],
        "notes": "",
        "id": "76ae21b86cf5f83198efb7a6b3a6fc5c"
    },
    {
        "author": "孙沔",
        "dynasty": "宋",
        "type": "诗",
        "rhythmic": "",
        "title": "酬答王仲仪龙图",
        "preface": "",
        "paragraphs": [
            "海东霜隼品仍多，万里秋天数刻过。",
            "狡兔积年安茂草，弋人终日望沧波。",
            "青䴔独击归林麓，皂颊群飞入网罗。",
            "为谢文登贤太守，求方逐恶意如何。"
        ],
        "notes": "",
        "id": "90f02cf263364a0d8f0bf4eac38e9f6f"
    },
    {
        "author": "孙沔",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "新治甬上居，闲逸安暮齿。"
        ],
        "notes": "",
        "id": "0de85751400be95ed9ee8439ef9af142"
    }
]