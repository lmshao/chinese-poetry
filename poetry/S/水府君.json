[
    {
        "author": "水府君",
        "dynasty": "唐",
        "type": "诗",
        "rhythmic": "",
        "title": "与郑德璘奇遇诗 一",
        "preface": "",
        "paragraphs": [
            "物触轻舟心自知，风恬烟静月光微。",
            "夜深江上解愁思，拾得红蕖香惹衣。"
        ],
        "notes": "",
        "id": "08cbb884f1063398755026347446c0ce"
    },
    {
        "author": "水府君",
        "dynasty": "唐",
        "type": "诗",
        "rhythmic": "",
        "title": "与郑德璘奇遇诗 二",
        "preface": "",
        "paragraphs": [
            "纤手垂钩对水窗，红蕖秋色艳长江。",
            "既能解珮投交甫，更有明珠乞一双。"
        ],
        "notes": "",
        "id": "392f10627d0b0180686848a6d18900b9"
    },
    {
        "author": "水府君",
        "dynasty": "唐",
        "type": "诗",
        "rhythmic": "",
        "title": "与郑德璘奇遇诗 三",
        "preface": "",
        "paragraphs": [
            "湖面狂风且莫吹，浪花初绽月光微。",
            "沈潜暗想横波泪，得共鲛人相对垂。"
        ],
        "notes": "",
        "id": "eeae32cb60841ac780ddb26257ad653f"
    },
    {
        "author": "水府君",
        "dynasty": "唐",
        "type": "诗",
        "rhythmic": "",
        "title": "与郑德璘奇遇诗 四",
        "preface": "",
        "paragraphs": [
            "洞庭风软荻花秋，新没青娥细浪愁。",
            "泪滴白苹君不见，月明江上有轻鸥。"
        ],
        "notes": "",
        "id": "74e84aeb0df1334875af396fa4bae8e9"
    },
    {
        "author": "水府君",
        "dynasty": "唐",
        "type": "诗",
        "rhythmic": "",
        "title": "与郑德璘奇遇诗 五",
        "preface": "",
        "paragraphs": [
            "昔日江头菱芡人，蒙君数饮松醪春。",
            "活君家室以为报，珍重长沙郑德璘。"
        ],
        "notes": "",
        "id": "16476c6d9ef3dfd07c506eff251f8cd0"
    }
]