[
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "正旦病中",
        "preface": "",
        "paragraphs": [
            "千官簪笏俨成行，春逐銮舆出建章。",
            "丹凤案明分曙色，绛纱袍暖起天香。",
            "旌旗影里陈方物，金石声中举寿觞。",
            "可惜龙墀立班处，刘生独自卧清漳。"
        ],
        "notes": "",
        "id": "b4e42297b803d06888850b066bfa16af"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "僧",
        "preface": "",
        "paragraphs": [
            "去路余千里，行行雪洒衣。",
            "诸峰何日别，一锡犯寒归。",
            "夜宿谁闻磬，晨斋自采薇。",
            "遥知到禅宇，猿鸟共开扉。"
        ],
        "notes": "",
        "id": "12a6db214c0d15c9a59c483945dc9ea5"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "杏",
        "preface": "",
        "paragraphs": [
            "殷红鄙桃艳，淡白笑梨花。",
            "落处飘微霰，繁时叠碎霞。",
            "苑宜开帝里，坛称在儒家。",
            "丽日明珠箔，清香袭绛纱。"
        ],
        "notes": "",
        "id": "d1f0bb0278ca3a3cd5cca29ddea2c91c"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "题石桥",
        "preface": "",
        "paragraphs": [
            "六月岩崖似九秋，兴公辞赋好淹留。",
            "杉松迤逦连华顶，钟磬依稀近沃洲。",
            "枕水古碑卿相撰，拂云新刹帝王修。",
            "高僧尽解飞金锡，谁是当年白道猷。"
        ],
        "notes": "",
        "id": "8a6b60ee1e461c722383064969ff9a8e"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "送弟侑",
        "preface": "",
        "paragraphs": [
            "武昌古名地，英秀森琳琅。",
            "既号诗书窟，复称云水乡。"
        ],
        "notes": "",
        "id": "bb9657f0f5e998a3f8ba223e4819504b"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "侍宴御楼",
        "preface": "",
        "paragraphs": [
            "突兀毬场锦绣峰，游人士女拥千重。",
            "月离云海飞金镜，灯射冰帘掣火龙。"
        ],
        "notes": "",
        "id": "d90c004c4e4d499782cf1b5c063e2b4d"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "上元雨",
        "preface": "",
        "paragraphs": [
            "淡月微云外，街泥小雨余。",
            "人如墟市散，灯似晓星疏。"
        ],
        "notes": "",
        "id": "17e1f913b457d7c1ce9ce195c14008f7"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "桐柏观",
        "preface": "",
        "paragraphs": [
            "玉坛三级接秋空，此是仙家第几重。",
            "羽客有时来驾鹤，王人无岁不投龙。",
            "微吟海月生岩桂，长啸天风起涧松。",
            "司马先生何处去，篆碑犹有白云封。"
        ],
        "notes": "",
        "id": "0b8133426b0a698a8111e00692711d73"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "吴江",
        "preface": "",
        "paragraphs": [
            "晚滩如雪起沙鸥，咫尺姑苏亦胜游。",
            "逸势泻归沧海远，冷声分作太湖秋。",
            "葑田几处连僧寺，橘岸谁家对驿楼。",
            "鲁望不存无可语，片帆中夜渡清流。"
        ],
        "notes": "",
        "id": "d0a60eebd6506972a64598cd26d546cd"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "咏华林书院",
        "preface": "",
        "paragraphs": [
            "六阙旌门事若何，诸生常不绝弦歌。",
            "鲤庭共禀诗书训，隠巷齐登俊造科。",
            "宗族有光传孝弟，乡闾无讼化淳和。",
            "芝兰子弟相薰习，金石交朋互切磋。",
            "遥望楚江波迥急，却分庐阜影偏多。",
            "题名石鼓围松桂，讲易高堂绕芰荷。",
            "采药路从洪井出，买书船自孺亭过。",
            "我惭已在瀛洲直，不得西山隠薜萝。"
        ],
        "notes": "",
        "id": "d224da7ac9e879d62e7275bcaaebecba"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "张乐鱼龙侵岸听，赋诗贾客倚船看。",
            "他年得第彤庭直，拜疏终求鄂渚官。"
        ],
        "notes": "",
        "id": "cdff0b4d7c4fb8a508fd96949ff4b541"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "诗三首  其一",
        "preface": "",
        "paragraphs": [
            "贝阙琳宫紫雾深，凤凰仙乐尚愔愔。",
            "鼎湖往事三千载，石笋青春一万寻。",
            "挺立不教凡草长，削成应免俗尘侵。",
            "霓旌绛节知何处，空有莲花送好音。"
        ],
        "notes": "",
        "id": "a2766a08f34d98ff1eb703d76850805f"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "诗三首  其二",
        "preface": "",
        "paragraphs": [
            "薜荔无因挂一毫，化工镌削亦应劳。",
            "圭形直指明河落，桂影遥分涨海涛。",
            "发地五千何足贵，去天三百未足高。",
            "轩辕辙迹今犹在，斗上丹枕著羽袍。"
        ],
        "notes": "",
        "id": "3a51fb1df037bf16504ecf0e3cbea699"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "诗三首  其三",
        "preface": "",
        "paragraphs": [
            "黄帝升天去不还，空留片石在人间。",
            "千寻杳杳撑红日，倚云乔木羽林闲。",
            "时人不信飞升路，辙迹龙髯竟可攀。"
        ],
        "notes": "",
        "id": "77e718b6bd0cbd4f5c328abbfbac3a20"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "谁如张璪工松石，拟裂鲛绡画作图。"
        ],
        "notes": "",
        "id": "d8b8b7808e116a16ae8f0ed7e7d58743"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "早晚无尘事。"
        ],
        "notes": "",
        "id": "1456b5cff06a8a4e15bfea2f5b590ccf"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "美人与月正同色，客子折梅空断肠。"
        ],
        "notes": "",
        "id": "5a004299e7c055b015d3ac27f0b3fa6f"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "飞泉落翠𪩘，爽籁生寒空。"
        ],
        "notes": "",
        "id": "ec2572c51c5f94d5d35632cb28d5b230"
    },
    {
        "author": "孙何",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "欲谒元戎无介绍，薛能诗版在雕堂。"
        ],
        "notes": "",
        "id": "7e07bde7fadb57892239ec3e4ccca707"
    }
]