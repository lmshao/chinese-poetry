[
    {
        "author": "孙洙",
        "dynasty": "宋",
        "type": "词",
        "rhythmic": "河满子",
        "title": "",
        "preface": "",
        "paragraphs": [
            "怅望浮生急景，凄凉宝瑟馀音。",
            "楚客多情偏怨别，碧山远水登临。",
            "目送连天衰草，夜阑几处疏砧。",
            "黄叶无风自落，秋云不雨长阴。",
            "天若有情天亦老，摇摇幽恨难禁。",
            "惆怅旧欢如梦，觉来无处追寻。"
        ],
        "notes": "",
        "id": "4fddf3c41b166f6510557fcff7b84524"
    },
    {
        "author": "孙洙",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "楼头上有三冬鼓。",
            "何须抵死催人去。",
            "上马苦匆匆。",
            "琵琶曲未终。",
            "回头肠断处。",
            "却更廉纤雨。",
            "漫道玉为堂。",
            "玉堂今夜长。"
        ],
        "notes": "",
        "id": "b97c27923833d926d4f5b19c10e71c2d"
    }
]