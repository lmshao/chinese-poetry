[
    {
        "author": "释智仁",
        "dynasty": "宋",
        "type": "诗",
        "rhythmic": "",
        "title": "送何辂归钱塘兼简辩端",
        "preface": "",
        "paragraphs": [
            "家指西陵外，沧波去几程。",
            "独行山雪下，孤泊夜潮生。",
            "问路寒林迥，移舟宿雁惊。",
            "到逢天竺客，为话别来情。"
        ],
        "notes": "",
        "id": "ee7b03087173b3a39bbc8882d94136fa"
    },
    {
        "author": "释智仁",
        "dynasty": "宋",
        "type": "诗",
        "rhythmic": "",
        "title": "留题云门寺",
        "preface": "",
        "paragraphs": [
            "秦峰千古寺，岂易得跻攀。",
            "一梦几回到，片心长此闲。",
            "溪光涵石壁，秋色露松关。",
            "静室孤禅后，寒钟夜满山。"
        ],
        "notes": "",
        "id": "f9cece0ad24afa266ea20ed4ced8d96b"
    },
    {
        "author": "释智仁",
        "dynasty": "宋",
        "type": "诗",
        "rhythmic": "",
        "title": "暮冬旅宿寄赵秀才",
        "preface": "",
        "paragraphs": [
            "旅宿荒凉甚，幽怀可自宽。",
            "风窗灯易灭，雪屋夜增寒。",
            "空迥鸿声急，更余旅梦残。",
            "却思君旧隐，欲到恨飞难。"
        ],
        "notes": "",
        "id": "747f4d33c57b1211020166fd46ff1843"
    },
    {
        "author": "释智仁",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "寒声病叶落，晓色冻云开。"
        ],
        "notes": "",
        "id": "25e75410e7185481cd5674031fe97041"
    },
    {
        "author": "释智仁",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "路遥无去伴，山叠有啼猿。"
        ],
        "notes": "",
        "id": "6fc3479de294abc4b95ff9d666595a62"
    },
    {
        "author": "释智仁",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "行客莫轻瑕璧谤，立人怀抱自分明。"
        ],
        "notes": "",
        "id": "cf4eaae33266d5f98329d9865188d682"
    }
]