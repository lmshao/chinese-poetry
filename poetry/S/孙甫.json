[
    {
        "author": "孙甫",
        "dynasty": "宋",
        "type": "诗",
        "rhythmic": "",
        "title": "和运司园亭 西园",
        "preface": "",
        "paragraphs": [
            "外台富园池，兹焉甲西南。",
            "异花间棠梅，良木森楩楠。",
            "飘飘壶中仙，亹亹物外谈。",
            "联毫赋诗题，刻石留翠龛。"
        ],
        "notes": "",
        "id": "167ee89f8ef3c94b23d0039d97b33df7"
    },
    {
        "author": "孙甫",
        "dynasty": "宋",
        "type": "诗",
        "rhythmic": "",
        "title": "和运司园亭 玉谿堂",
        "preface": "",
        "paragraphs": [
            "华堂殿方池，雅名题玉谿。",
            "南荣翠樾阴，北望花岛低。",
            "时闻细泉鸣，间或幽鸟啼。",
            "深宜世外人，冥坐窥天倪。"
        ],
        "notes": "",
        "id": "edf8566b75bcbf9a7c8c93c180cfa1e1"
    },
    {
        "author": "孙甫",
        "dynasty": "宋",
        "type": "诗",
        "rhythmic": "",
        "title": "和运司园亭 雪峰楼",
        "preface": "",
        "paragraphs": [
            "金谷计浩穰，山水志契阔。",
            "晴空倚危楼，快对西山雪。",
            "胸中浩气充，物外嚣尘绝。",
            "无事坐清吟，远岫窗中列。"
        ],
        "notes": "",
        "id": "63e19d4dd937c03ce7b31a150d608e6a"
    },
    {
        "author": "孙甫",
        "dynasty": "宋",
        "type": "诗",
        "rhythmic": "",
        "title": "和运司园亭 海棠轩",
        "preface": "",
        "paragraphs": [
            "高轩瞰方池，澄波隔琐窗。",
            "中岛植奇花，鲜逾濯锦江。",
            "水府集群仙，红云罩翠幢。",
            "画图入禁庭，荣耀知无双。"
        ],
        "notes": "",
        "id": "069ab065d2a8cb1b67e49711ee39e83c"
    },
    {
        "author": "孙甫",
        "dynasty": "宋",
        "type": "诗",
        "rhythmic": "",
        "title": "和运司园亭 月台",
        "preface": "",
        "paragraphs": [
            "俗流嗜喧卑，世才务高洁。",
            "筑台仅逾寻，清夜延明月。",
            "四垂天幕低，千里蟾光发。",
            "美人□□才，裁赋何清绝。"
        ],
        "notes": "",
        "id": "b999f36cb55929878c3f5c3164320eb3"
    },
    {
        "author": "孙甫",
        "dynasty": "宋",
        "type": "诗",
        "rhythmic": "",
        "title": "和运司园亭 翠锦亭",
        "preface": "",
        "paragraphs": [
            "森森栋梁材，骈空翥鸾凤。",
            "危亭搆其间，曾不碍梁栋。",
            "檐阴织翠纹，砌溜谐清弄。",
            "摊饭宜昼眠，一枕华胥梦。"
        ],
        "notes": "",
        "id": "b6217952e50ef6618c927b66e44561b1"
    },
    {
        "author": "孙甫",
        "dynasty": "宋",
        "type": "诗",
        "rhythmic": "",
        "title": "和运司园亭 潺玉亭",
        "preface": "",
        "paragraphs": [
            "回环引细泉，泉声漱檐底。",
            "美哉知者心，清通乐流水。",
            "琤琮戛鸣球，淅沥泛绿绮。",
            "尘虑无由得，何须洗双耳。"
        ],
        "notes": "",
        "id": "2e7b77153361baff14bcf344cc552f50"
    },
    {
        "author": "孙甫",
        "dynasty": "宋",
        "type": "诗",
        "rhythmic": "",
        "title": "和运司园亭 茅庵",
        "preface": "",
        "paragraphs": [
            "结茅作禅庵，不卑亦不广。",
            "地占官府雄，盘基才袤丈。",
            "几席供燕闲，松筠助萧爽。",
            "座有逍遥公，虚中息尘想。"
        ],
        "notes": "",
        "id": "db8e6416009e9de8c442600d4d4ce1f0"
    },
    {
        "author": "孙甫",
        "dynasty": "宋",
        "type": "诗",
        "rhythmic": "",
        "title": "和运司园亭 水阁",
        "preface": "",
        "paragraphs": [
            "小阁联雪峰，凭栏憙幽玩。",
            "红接海棠洲，绿对筼筜岸。",
            "有时开罇罍，波影侵几案。",
            "何须架长虹，然后冲霄汉。"
        ],
        "notes": "",
        "id": "12e2dd6148b60cc8a29220ccafecfe5d"
    },
    {
        "author": "孙甫",
        "dynasty": "宋",
        "type": "诗",
        "rhythmic": "",
        "title": "和运司园亭 小亭",
        "preface": "",
        "paragraphs": [
            "萧森玉谿南，小亭屹相向。",
            "使华双轺车，禅境二方丈。",
            "固将物理齐，室隘志自广。",
            "松竹周四簷，足以备幽赏。"
        ],
        "notes": "",
        "id": "ab064e0373538fb236d97c2ac0f0c1aa"
    },
    {
        "author": "孙甫",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "衰病自怜无酒趣，尘容犹頼有诗情。"
        ],
        "notes": "",
        "id": "7b99db7a0a5b53a867c0260d58c0c711"
    }
]