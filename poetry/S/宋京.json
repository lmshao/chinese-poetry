[
    {
        "author": "宋京",
        "dynasty": "宋",
        "type": "诗",
        "rhythmic": "",
        "title": "资州  其一",
        "preface": "",
        "paragraphs": [
            "江山不负人，入眼四时新。",
            "古寺岩为屋，危峰竹是邻。",
            "从来潇洒地，今日自由身。"
        ],
        "notes": "",
        "id": "31eb1a2e5154f771b1c7853c277028cc"
    },
    {
        "author": "宋京",
        "dynasty": "宋",
        "type": "诗",
        "rhythmic": "",
        "title": "资州  其二",
        "preface": "",
        "paragraphs": [
            "箫鼓旌旗簇锦鞯，路人遥指翠微闲。",
            "使君乘兴同民乐，猿鹤无心不碍闲。"
        ],
        "notes": "",
        "id": "33aec62f6cef404a8319c92b9a0225fe"
    },
    {
        "author": "宋京",
        "dynasty": "宋",
        "type": "诗",
        "rhythmic": "",
        "title": "武担",
        "preface": "",
        "paragraphs": [
            "君不见蜀王妃子墓突兀，成都城中若山积。",
            "墓头寒镜涩无光，妬月欺烟化为石。",
            "鸿荒无根凭野史，直谓山妖化妃子。",
            "临终未免怀首丘，运土山中葬于此。",
            "山名武担锦江边，用是得名千万年。",
            "如今佛阁倚空翠，老木盘鬰摩苍天。",
            "晴云入穴西山出，卷帘坐见岚光滴。",
            "拨得文如汲冢书，免使后人疑往昔。"
        ],
        "notes": "",
        "id": "8dd2a9c8566d3ca0c6aa79b94d1f39b1"
    },
    {
        "author": "宋京",
        "dynasty": "宋",
        "type": "诗",
        "rhythmic": "",
        "title": "龟化",
        "preface": "",
        "paragraphs": [
            "君不见秦时张仪筑少城，土恶易败还颠倾。",
            "力疲智竭筑未就，神龟为尔开其灵。",
            "龟行所至城不圮，板筑之功以此已。",
            "功成隐去智且贤，城下于今祗流水。",
            "殷勤高谢余且网，不梦元君宁自放。",
            "仪兮仪兮奈尔何，口舌纵横饰欺妄。",
            "天使神龟笼尔术，不言而行功自毕。",
            "安得人灵若尔灵，照见百为心遐逸。"
        ],
        "notes": "",
        "id": "fce3f43bd13e4307b8c19f1faf794eca"
    },
    {
        "author": "宋京",
        "dynasty": "宋",
        "type": "诗",
        "rhythmic": "",
        "title": "礼殿",
        "preface": "",
        "paragraphs": [
            "君不见汉人制作礼殿存，法度严广分卑尊。",
            "祇今年数不可考，列画古帝丹青昏。",
            "晋人遗书刻柱边，字划刓决骨气全。",
            "衣冠真不异阙里，事业直笑铭燕然。",
            "锵锵似有环珮声，七十二子罗簪缨。",
            "闭藏浊世如有待，开眼今日观文明。",
            "陈仓石鼓归辟雍，大成门阀何穹崇。",
            "安得貌取礼殿制，太学西有宣尼宫。"
        ],
        "notes": "",
        "id": "c4e4cb155bf992e635290efbaaa7511b"
    },
    {
        "author": "宋京",
        "dynasty": "宋",
        "type": "诗",
        "rhythmic": "",
        "title": "石室",
        "preface": "",
        "paragraphs": [
            "君不见西汉文翁为蜀守，蜀学不居齐鲁后。",
            "诸生竞欲保翁名，石室镌磨贵难朽。",
            "东汉高公又几时，为作石室还如兹。",
            "至今二室坚且久，文公高公名不衰。",
            "世间可传唯铁石，石终可泐铁终蚀。",
            "古人好事留其名，石室存亡竟何益。",
            "汉水沉碑知在不，叔子名存空岘首。",
            "安得眼看石室销，要知二子名终有。"
        ],
        "notes": "",
        "id": "a9bca56a0493ccecfacd6b634058dc3c"
    },
    {
        "author": "宋京",
        "dynasty": "宋",
        "type": "诗",
        "rhythmic": "",
        "title": "玉局",
        "preface": "",
        "paragraphs": [
            "君不见青阳老人飞下天，口宣至道朝群仙。",
            "地中神人捧玉局，异事秘怪于今传。",
            "龟城坤隅地有穴，俗说西与岷山连。",
            "嵯峨古观森伟像，老柏惨澹含风烟。",
            "令威已去城郭在，人物自改名依然。",
            "亳州宫庭焕星斗，真皇行幸祥符年。",
            "所托得地近京邑，此独隐晦遐方偏。",
            "安得老人洗此心，还我澹泊同古先。"
        ],
        "notes": "",
        "id": "f79b39c2d39ded270633bdbbb616c420"
    },
    {
        "author": "宋京",
        "dynasty": "宋",
        "type": "诗",
        "rhythmic": "",
        "title": "严真",
        "preface": "",
        "paragraphs": [
            "君不得庄遵卖卜成都市，市中仙隐无人值。",
            "百钱度日复何求，犹有沉真见文字。",
            "不因问着牛女星，下士安能知姓名。",
            "云中鸡犬拔家去，旧宅寂寞秋芜平。",
            "榰机石在年年长，药鼎空留闭黄壤。",
            "前时发掘篆籀新，明水神丹光滉瀁。",
            "金雁桥边台观存，神仙遗事渺难论。",
            "安从师先生为我卜，俗骨庶可遗天阍。"
        ],
        "notes": "",
        "id": "fd48c7367b61c105c7cff9592a774eb9"
    },
    {
        "author": "宋京",
        "dynasty": "宋",
        "type": "诗",
        "rhythmic": "",
        "title": "琴台",
        "preface": "",
        "paragraphs": [
            "君不见成都郭西有琴台，长卿遗迹埋黄埃。",
            "千年乃为狐兔窟，化作佛庙空崔嵬。",
            "黄须老人犹记得，昔时荒破樵苏入。",
            "鉏犂畏浅牛脚匀，古瓮耕开数逾十。",
            "乃知昔人用意深，瓮下取声元为琴。",
            "人琴不见瓮已掘，唯有鸟雀来悲吟。",
            "一朝风流随手尽，况复千年何所讯。",
            "安得雄辞吊汝魂，寂寞秋芜耿寒燐。"
        ],
        "notes": "",
        "id": "4a35abfa28a09dc49de5a27966fd9c52"
    },
    {
        "author": "宋京",
        "dynasty": "宋",
        "type": "诗",
        "rhythmic": "",
        "title": "墨池",
        "preface": "",
        "paragraphs": [
            "君不见子云草玄西郭门，一迳秋草间朝昏。",
            "何须笔冢高百尺，池墨黯黯今犹存。",
            "童乌侯巴竟零落，玄学无人终寂寞。",
            "汉家执戟知几年，垂老身没天禄阁。",
            "俗儿纷纷重刘向，思苦言艰动嘲谤。",
            "汉已中天雄亦亡，不较空文从覆醤。",
            "如今却作给孤园，吐凤亭前池水寒。",
            "安得斯人尚可作，会有奇字令君看。"
        ],
        "notes": "",
        "id": "2e6715203baea53985e67afa003e8e11"
    },
    {
        "author": "宋京",
        "dynasty": "宋",
        "type": "诗",
        "rhythmic": "",
        "title": "书台",
        "preface": "",
        "paragraphs": [
            "君不见孔明书台遗庙旁，古书不见台荒凉。",
            "卧龙未起蜀天远，茅庐日日空南阳。",
            "赤符光寒白水涸，秣陵王气犹能作。",
            "璋若婴儿操虎狼，脱去荆州殊不恶。",
            "十倍奇才安用书，此台昔时知有无。",
            "蜀人思君识古处，未若江水存兵图。",
            "黄冠所居门第改，祇有坊名今尚在。",
            "安得台边见古人，秋草重生类书带。"
        ],
        "notes": "",
        "id": "ff55118418122d6b1fe78148f51ceeaf"
    },
    {
        "author": "宋京",
        "dynasty": "宋",
        "type": "诗",
        "rhythmic": "",
        "title": "草堂",
        "preface": "",
        "paragraphs": [
            "君不见少陵草堂背西郭，浣花溪水流堂脚。",
            "竹寒沙白自凄凉，莫问四松霜草薄。",
            "入门好在乌皮几，公去不归换邻里。",
            "西岭千秋雪书消，舍北泥融飞燕子。",
            "祇今桤木平桥路，笼竹和烟杂江雾。",
            "野僧作屋号草堂，不是柴门旧时处。",
            "诗坛今古谁能将，艳艳文章光万丈。",
            "安得英才擅品量，当使公居摩诘上。"
        ],
        "notes": "",
        "id": "0f7d62f1755742c3025a40127803912a"
    },
    {
        "author": "宋京",
        "dynasty": "宋",
        "type": "诗",
        "rhythmic": "",
        "title": "留题周文王庙  其一",
        "preface": "",
        "paragraphs": [
            "征西将帅念君王，刻石巴山事渺茫。",
            "□载衣冠付冥寞，路人无语奠椒浆。"
        ],
        "notes": "",
        "id": "2baab2ecfcecc85fb20a0b25a5b7b588"
    },
    {
        "author": "宋京",
        "dynasty": "宋",
        "type": "诗",
        "rhythmic": "",
        "title": "留题周文王庙  其二",
        "preface": "",
        "paragraphs": [
            "典章文物一朝完，有子何忧霸业难。",
            "□使阿坚生肉角，至今遗恨碧峰寒。"
        ],
        "notes": "",
        "id": "ccb81a1856503840ab92b1ce8d34faf0"
    },
    {
        "author": "宋京",
        "dynasty": "宋",
        "type": "诗",
        "rhythmic": "",
        "title": "登尚清阁二首  其一",
        "preface": "",
        "paragraphs": [
            "望断秦原日月宽，西来泾渭侧依山。",
            "凭谁唤取王摩诘，写到孤鸿灭没间。"
        ],
        "notes": "",
        "id": "f929c3be04f053e4089d795c8f78a1ee"
    },
    {
        "author": "宋京",
        "dynasty": "宋",
        "type": "诗",
        "rhythmic": "",
        "title": "登尚清阁二首  其二",
        "preface": "",
        "paragraphs": [
            "辇路名存迹已陈，斜阳今作几家村。",
            "缭墙月转华清梦，来破高陵渡口昏。"
        ],
        "notes": "",
        "id": "22de8e61ac480f53d691ff776476ba74"
    },
    {
        "author": "宋京",
        "dynasty": "宋",
        "type": "诗",
        "rhythmic": "",
        "title": "京请郡得豳取道渭上观为命□诗刻次韵奉呈□□奉议公  其一",
        "preface": "",
        "paragraphs": [
            "金节逶迤去不还，罗胸星斗焕秦天。",
            "白云拱木今何在，岁月声名相与延。"
        ],
        "notes": "",
        "id": "c4c89a4b38601e8d0a95799e77cee2e5"
    },
    {
        "author": "宋京",
        "dynasty": "宋",
        "type": "诗",
        "rhythmic": "",
        "title": "京请郡得豳取道渭上观为命□诗刻次韵奉呈□□奉议公  其二",
        "preface": "",
        "paragraphs": [
            "乞守初来到渭滨，玻瓈亲为拂诗尘。",
            "□江集里新添得，留取钟评付后人。"
        ],
        "notes": "",
        "id": "ba33ddc86952d862ff5f83e134ac96a2"
    },
    {
        "author": "宋京",
        "dynasty": "宋",
        "type": "诗",
        "rhythmic": "",
        "title": "大观庚寅冬游资州北岩",
        "preface": "",
        "paragraphs": [
            "资州城郭云山里，北岩正在云山底。",
            "翠壁嵌空抱日明，飞阁横斜矗天起。",
            "游人祇解爱城郭，不知山底幽人乐。",
            "六月全无暑气生，三冬亦有林花落。",
            "苍楠卧月影如轮，乳泉溅瀑波生鳞。",
            "利名付与百忙者，早晚自由无事身。",
            "红莲幕下青城客，五斗留人归未得。",
            "衙回不用展山图，直到岩边看秋色。"
        ],
        "notes": "",
        "id": "0c57b0255f4cc12e4a053753cb7d1e8e"
    },
    {
        "author": "宋京",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "云生毡帽山头雨，日落琵琶峡口风。"
        ],
        "notes": "",
        "id": "181f0cd275b963f6382f131e223c1cc8"
    },
    {
        "author": "宋京",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "野性乐闲适，我州富佳山。"
        ],
        "notes": "",
        "id": "031388b4f10bc8b25b2297c63e024ade"
    },
    {
        "author": "宋京",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "日约绣绷长一线。"
        ],
        "notes": "",
        "id": "a382bae14a0d43a46e7f1e3c58a95d91"
    }
]