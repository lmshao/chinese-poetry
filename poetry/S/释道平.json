[
    {
        "author": "释道平",
        "dynasty": "宋",
        "type": "诗",
        "rhythmic": "",
        "title": "谒真如悟法述偈",
        "preface": "",
        "paragraphs": [
            "七颠八倒，业识忙忙。",
            "螺江回首处，笑杀谢三郎。"
        ],
        "notes": "",
        "id": "3a6fb098a8d92dedea08b073cb7f35bd"
    },
    {
        "author": "释道平",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "山僧不会佛法，为人总没来由。",
            "或时半开半合，或时全放全收。",
            "还如万人丛里，冷地掉个石头。",
            "忽然打著一个，方知触处周流。"
        ],
        "notes": "",
        "id": "c2a1b30f901f530a86b62785da8e0ef5"
    },
    {
        "author": "释道平",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "赵州有四门，门门通大道。",
            "玉泉有四路，路路透长安。",
            "门门通大道，毕竟谁亲到。",
            "路路透长安，分明进步看。",
            "岁晚未归客，西凤门外寒。"
        ],
        "notes": "",
        "id": "5d84d2300b5df730e2e6bf1c0f5a3e74"
    },
    {
        "author": "释道平",
        "dynasty": "宋",
        "type": "诗",
        "rhythmic": "",
        "title": "举盘山示众偈",
        "preface": "",
        "paragraphs": [
            "似地擎山，不知山之孤峻。",
            "如石含玉，不知玉之无暇。",
            "古人恁么说话，大似抱贼叫屈。",
            "普融门下，人人慷慨。",
            "生擒虎兕，活捉狞龙。",
            "眼里著得须弥山，耳里著得大海水。",
            "不是向人夸伎俩，丈夫标致合如斯。"
        ],
        "notes": "",
        "id": "83e9f73ebbac5a4fa116a057b1179385"
    }
]