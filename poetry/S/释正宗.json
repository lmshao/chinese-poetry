[
    {
        "author": "释正宗",
        "dynasty": "宋",
        "type": "诗",
        "rhythmic": "",
        "title": "江都燕",
        "preface": "",
        "paragraphs": [
            "荒城春色里，花溅泪潺湲。",
            "社燕归无屋，营巢寄客船。"
        ],
        "notes": "",
        "id": "5367380604a8d8a560aad6ceaf95c742"
    },
    {
        "author": "释正宗",
        "dynasty": "宋",
        "type": "诗",
        "rhythmic": "",
        "title": "观孙司户画壁",
        "preface": "",
        "paragraphs": [
            "若人胸次闲，能容书四库。",
            "余地著山川，得酒欲飞去。",
            "摩挲雪色壁，吐作无声句。",
            "寒屯水际云，瘦立烟中树。",
            "虽非桃花源，亦自有佳处。",
            "未休蜗角兵，欲问樵苏路。",
            "只恐山中人，笑我来何暮。"
        ],
        "notes": "",
        "id": "7d23c61646d6bbae2900b25afbc1a94b"
    },
    {
        "author": "释正宗",
        "dynasty": "宋",
        "type": "诗",
        "rhythmic": "",
        "title": "次韵蔡坚老秋日登拟岘台",
        "preface": "",
        "paragraphs": [
            "秋容淡薄晚烟孤，千里谁开水墨图。",
            "欲借扁舟乘兴去，卧看月影弄风蒲。"
        ],
        "notes": "",
        "id": "246b2d996ebfd19ea03192cf9c609df4"
    },
    {
        "author": "释正宗",
        "dynasty": "宋",
        "type": "诗",
        "rhythmic": "",
        "title": "山寺晚归",
        "preface": "",
        "paragraphs": [
            "登临兴未尽，落日苦催归。",
            "扶持出门去，山寒露湿衣。"
        ],
        "notes": "",
        "id": "9700e9b4585b896d696a85013cb661c8"
    },
    {
        "author": "释正宗",
        "dynasty": "宋",
        "type": "诗",
        "rhythmic": "",
        "title": "招福寺作",
        "preface": "",
        "paragraphs": [
            "自顾不材同社栎，乘流得坎便为家。",
            "体中不快思读易，睡思欲来还煮茶。"
        ],
        "notes": "",
        "id": "189575b08a2092c6510b8abd7c222a94"
    },
    {
        "author": "释正宗",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "松风欹风听。"
        ],
        "notes": "",
        "id": "a4c545e3b0c27b7ffb5c0bdf0199b0e5"
    },
    {
        "author": "释正宗",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "四海无拘系。"
        ],
        "notes": "",
        "id": "8cab9dedd397eb9fcf64b41e5e2a891e"
    },
    {
        "author": "释正宗",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "地僻人稀到。"
        ],
        "notes": "",
        "id": "08faec11c6bb2a8fba99c8d3731ba24a"
    },
    {
        "author": "释正宗",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "夕阳分手柘冈西。"
        ],
        "notes": "",
        "id": "bdb980c093ae310030deea1ad4c223eb"
    }
]