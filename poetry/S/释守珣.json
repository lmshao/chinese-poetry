[
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其一",
        "preface": "",
        "paragraphs": [
            "兜罗绵手指天地，绀目重瞳顾四维。",
            "七步周行浑属我，一生卖弄小孩儿。"
        ],
        "notes": "",
        "id": "7c640c045f387613dc3eea35b3bbac43"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其二",
        "preface": "",
        "paragraphs": [
            "瞿罢身心如泥，女子肝肠似铁。",
            "文殊贪寻锅子，罔明由来著楔。",
            "历观大地众生，不解闭门作活。",
            "不动干戈建太平，雨过青山如黛泼。"
        ],
        "notes": "",
        "id": "2f48a78c01b974af723daa51e29874f3"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其三",
        "preface": "",
        "paragraphs": [
            "涅槃一路同来往，寸步宁亏达本乡。",
            "鹙子黠儿轻借便，由如哑子吃生姜。",
            "月上女，太无良，不涂红粉自风光。",
            "金锁玄关留不住，百尺竿头信脚行。"
        ],
        "notes": "",
        "id": "87e69241d4f347f5a59d89139db0075c"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其四",
        "preface": "",
        "paragraphs": [
            "帝子游春不逐他，相邀诸姊入尸陀。",
            "死人堆里出身路，拨动烟尘见也么。",
            "灵利汉，不消多。",
            "回头踏著自家底，洞云深处旧烟萝。"
        ],
        "notes": "",
        "id": "867fbf029f9979f51979a05648dce00a"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其五",
        "preface": "",
        "paragraphs": [
            "百万人天普请看，头陀末上独开颜。",
            "堪笑衣穿瘦骨露，一肩授手搭金襕。"
        ],
        "notes": "",
        "id": "11919d008467092497c89d3121d3bc53"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其六",
        "preface": "",
        "paragraphs": [
            "难兄难弟问来端，百衲金襕递代传。",
            "弟应兄呼成底事，免认刹竿头指天。"
        ],
        "notes": "",
        "id": "4e2acce85a6aa2137a7be3b5da6d2563"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其七",
        "preface": "",
        "paragraphs": [
            "展阵开旗便要赢，谁知御驾不亲征。",
            "把定锵旗收阵脚，直向熊峰不出兵。"
        ],
        "notes": "",
        "id": "bec0dd3c0f12df23d2a81cec26c7f336"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其八",
        "preface": "",
        "paragraphs": [
            "三拜勤劬雪到腰，觅心无处强相饶。",
            "神光冷地思量著，始觉春来雪自消。"
        ],
        "notes": "",
        "id": "42d72bbcb5b3c15a3715c4d4de50a617"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其九",
        "preface": "",
        "paragraphs": [
            "老大不堪用，约去了还来。",
            "伸脚缩脚里，贪程启快哉。",
            "有娘生面无爷姓，趁得昙华五叶开。"
        ],
        "notes": "",
        "id": "1c92a0b2bae5abd93896d5efa0e4bcaf"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其一○",
        "preface": "",
        "paragraphs": [
            "不是风兮不是旛，几人北斗面南看。",
            "祖师直下无窼臼，眼绽皮穿较不难。"
        ],
        "notes": "",
        "id": "dea46a140f4d233dd877c0851883b985"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其一一",
        "preface": "",
        "paragraphs": [
            "倚灶为灵自不灵，灵踪断处一堆尘。",
            "野老不来敲祭鼓，打正因邪别是春。"
        ],
        "notes": "",
        "id": "699a2fcd8df31a71ddb9273c880a7603"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其一二",
        "preface": "",
        "paragraphs": [
            "坐禅成佛心中病，作镜磨砖眼里华。",
            "一掣牢关金锁断，等闲信步便归家。",
            "马驹子，实堪夸。",
            "自从胡乱后，著处是生涯。"
        ],
        "notes": "",
        "id": "da1013155863ecd4f8dcdb589422dbf7"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其一三",
        "preface": "",
        "paragraphs": [
            "庐陵米价若为酬，入市知行趣自由。",
            "借问年来何所直，大宋山河四百州。"
        ],
        "notes": "",
        "id": "54b98b6f6ec9589db71587f5b32dcffc"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其一四",
        "preface": "",
        "paragraphs": [
            "即心是佛一家风，马祖声传四海中。",
            "灵利衲僧才一顾，娘生赋性出天聪。"
        ],
        "notes": "",
        "id": "ad48df678b0f34cb4650cf18b24d2055"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其一五",
        "preface": "",
        "paragraphs": [
            "近日尊位复如何，日面月面哩来啰。",
            "自从舞得三台后，拍拍元来总是歌。"
        ],
        "notes": "",
        "id": "8c553edb88a1789e6b8c55e1f12285c3"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其一六",
        "preface": "",
        "paragraphs": [
            "野鸭群飞势莫留，瞥然一过已高秋。",
            "和声搊著平生痛，短绠毋劳系鼻头。"
        ],
        "notes": "",
        "id": "5da895536dbf40ffb0198a297a0aa798"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其一七",
        "preface": "",
        "paragraphs": [
            "安国安家不在兵，鲁连一箭亦多情。",
            "三千剑客今何在，独许将军建太平。"
        ],
        "notes": "",
        "id": "d74a3e64da026d754d27fc4d6b33d688"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其一八",
        "preface": "",
        "paragraphs": [
            "要得貍奴觌面酬，浑如钳口锁咽喉。",
            "一刀两段从公断，直得悲风动地愁。"
        ],
        "notes": "",
        "id": "6b05450f6f4d5a71c7e970d6b3a44e6e"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其一九",
        "preface": "",
        "paragraphs": [
            "犀牛扇子用多年，历掌清机授手传。",
            "头角不全收拾取，雨余风月满长川。"
        ],
        "notes": "",
        "id": "536d803281cdbc9c16808a6a4386c116"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其二○",
        "preface": "",
        "paragraphs": [
            "红轮决定沉西去，未委魂灵往那方。",
            "踏得故乡田地稳，本来面目露堂堂。",
            "人只在，不曾亡。",
            "率陀天上非人世，须知别有好商量。"
        ],
        "notes": "",
        "id": "373be94e0aa930d36b4bf358093b9dee"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其二一",
        "preface": "",
        "paragraphs": [
            "贪观天上月，失却手中桡。",
            "石臼山下路，归计转迢遥。",
            "觌面光辉日，拍手笑吾曹。"
        ],
        "notes": "",
        "id": "3e220ccb173357eb75ebeeddfc5e30b0"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其二二",
        "preface": "",
        "paragraphs": [
            "老倒丹霞烧木佛，院主眉须刚突出。",
            "罪过从来作底当，谁道千虚不博实。"
        ],
        "notes": "",
        "id": "cbff2f1e16ba0ce6d8fd180514ac5498"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其二三",
        "preface": "",
        "paragraphs": [
            "三种佳名一个过，邀君把手上高坡。",
            "时人自没登山力，空负当年一曲歌。"
        ],
        "notes": "",
        "id": "9c760c125b4d7c6269661f4918ed5a10"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其二四",
        "preface": "",
        "paragraphs": [
            "连天野火了无涯，起处犹来辨作家。",
            "眼里瞳人双翳尽，面前遍界绝空华。",
            "道吾老，也堪夸。",
            "汲水僧归林下寺，待船人立渡头沙。"
        ],
        "notes": "",
        "id": "ccdebb318cae7f9ea3aa70b58a6c84ff"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其二五",
        "preface": "",
        "paragraphs": [
            "孰云天地与同根，事角争如理见亲。",
            "一槛庭花浑己物，满天风月与谁论。",
            "堪笑南泉老作，犹来因语识人。",
            "可怜陆亘大夫，对面埋没家珍。"
        ],
        "notes": "",
        "id": "f30d68e29b21addd5f8ef59d5c3b8a6e"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其二六",
        "preface": "",
        "paragraphs": [
            "青青庭柏指西来，赵老门风八字开。",
            "岁寒枝有深深意，谁把灵根著处栽。"
        ],
        "notes": "",
        "id": "ffa9ebb9b970b26d1d37212d543733c3"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其二七",
        "preface": "",
        "paragraphs": [
            "张公末醉李公扶，从此嘉声满道途。",
            "却被金刚开口笑，谁能爱你护身符。"
        ],
        "notes": "",
        "id": "88faf17f39b896ab1ab1f7433c9c8bfc"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其二八",
        "preface": "",
        "paragraphs": [
            "见成公案便相当，秤则称兮斗则量。",
            "非较非年三十棒，至今平步也翱翔。"
        ],
        "notes": "",
        "id": "0fd998c92bcfa556b288275cc7081622"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其二九",
        "preface": "",
        "paragraphs": [
            "终日看天不举头，桃花烂熳始擡眸。",
            "饶君便有遮天网，到得牢关即便休。"
        ],
        "notes": "",
        "id": "25aad0b24e971782cf52c5bd1c3b19c6"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其三○",
        "preface": "",
        "paragraphs": [
            "无寒暑处洞山语，多少禅人迷处所。",
            "寒时向火热乘凉，一生免得避寒暑。"
        ],
        "notes": "",
        "id": "6e855104219e4e402bdda83f27dafcaa"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其三一",
        "preface": "",
        "paragraphs": [
            "卷则浑仑无缝，舒则八面生光。",
            "百千诸佛，同处一方。",
            "转机轮于掌握，奋大用于当场。",
            "非独三十年后，面前薝卜馨香。"
        ],
        "notes": "",
        "id": "c7a808879f971334dce1c60cabddceb9"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其三二",
        "preface": "",
        "paragraphs": [
            "残羹馊饭，无处安著。",
            "换手搥胸，劈头盖却。",
            "两个无孔铁槌，一样无绳自缚。"
        ],
        "notes": "",
        "id": "339d4bcaa9109294712cfb99d0c211cb"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其三三",
        "preface": "",
        "paragraphs": [
            "发足超方，地头亲到。",
            "遇著险峻道途，杀活杖子变豹。",
            "米仓大路平如砥，未免漆桶里著到。",
            "不搽红粉也风流，大抵还他肌骨好。"
        ],
        "notes": "",
        "id": "acffb5f57504e6459190824a77d223b9"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其三四",
        "preface": "",
        "paragraphs": [
            "无孔笛子两头吹，韵出青霄彻九维。",
            "可怜一对冤家种，人人鼻孔大头垂。"
        ],
        "notes": "",
        "id": "c606779c582b509e916afe04802380cd"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其三五",
        "preface": "",
        "paragraphs": [
            "云门糊饼对超谈，多少禅流看不穿。",
            "若是孔门真弟子，自然知道化三千。"
        ],
        "notes": "",
        "id": "94043fe989a5d6a93a61cb815c94edb5"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其三六",
        "preface": "",
        "paragraphs": [
            "问佛唯言干屎橛，非独抽钉兼拔楔。",
            "不是韶阳老古锥，争得亲言出亲舌。"
        ],
        "notes": "",
        "id": "1a9a70a82c8c75a4fbb1c5204b805792"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其三七",
        "preface": "",
        "paragraphs": [
            "鼠既不灵，官马相踏。",
            "借使乘风，厮挨厮拶。",
            "干戈中立太平基，凛凛嘉声振兰若。"
        ],
        "notes": "",
        "id": "adb2560ef55e9d998c522fab4b55016e"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其三八",
        "preface": "",
        "paragraphs": [
            "借婆裙子拜婆朝，问佛唯言汝惠超。",
            "万古石头城下水，终归大海作波涛。"
        ],
        "notes": "",
        "id": "64a04afcdbf1289e9b0a4b0f0614b1e0"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其三九",
        "preface": "",
        "paragraphs": [
            "泥水未分红菡萏，雨余先透碧波香。",
            "千般意路终难会，一著归根便厮当。"
        ],
        "notes": "",
        "id": "578eba7ed5256059941208d3d8f63386"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其四○",
        "preface": "",
        "paragraphs": [
            "问处分明答处亲，青峰八字打开门。",
            "头头尽是吾家物，何必临歧更问津。"
        ],
        "notes": "",
        "id": "e5265ebac9dbed8b1ea5f2688835c31e"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "𨍏轹钻，住山斧，佛祖出头未轻与。",
            "纵使醍醐满世间，你无宝器如何取。",
            "阿呵呵，神山打罗，道吾作舞。",
            "甜甜彻蒂甜，苦瓠连根苦。"
        ],
        "notes": "",
        "id": "38f741bade15e5fc31eaa47cec672f9f"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "如来禅，祖师道，切忌将心外边讨。",
            "从门所得即非珍，特地埋藏衣里宝。",
            "禅家流，须及早，拨动祖师关捩，抖擞多年布袄。",
            "是非毁誉付之空，竖阔横长浑恰好。",
            "君不见寒山老，终日嬉嬉，长年把扫。",
            "人问其中事若何，入荒田不拣信手拈来草。"
        ],
        "notes": "",
        "id": "f7fc5948a6d628e253d4714a48d025ef"
    }
]