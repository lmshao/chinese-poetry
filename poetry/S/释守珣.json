[
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其一",
        "preface": "",
        "paragraphs": [
            "兜罗绵手指天地，绀目重瞳顾四维。",
            "七步周行浑属我，一生卖弄小孩儿。"
        ],
        "notes": "",
        "id": "21f35820928c4136be84351e3961f13c"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其二",
        "preface": "",
        "paragraphs": [
            "瞿罢身心如泥，女子肝肠似铁。",
            "文殊贪寻锅子，罔明由来著楔。",
            "历观大地众生，不解闭门作活。",
            "不动干戈建太平，雨过青山如黛泼。"
        ],
        "notes": "",
        "id": "cebcc0569dc8674058442791f3c84c56"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其三",
        "preface": "",
        "paragraphs": [
            "涅槃一路同来往，寸步宁亏达本乡。",
            "鹙子黠儿轻借便，由如哑子吃生姜。",
            "月上女，太无良，不涂红粉自风光。",
            "金锁玄关留不住，百尺竿头信脚行。"
        ],
        "notes": "",
        "id": "ba5ff9b71c7a6ae56f29e4acf17f875d"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其四",
        "preface": "",
        "paragraphs": [
            "帝子游春不逐他，相邀诸姊入尸陀。",
            "死人堆里出身路，拨动烟尘见也么。",
            "灵利汉，不消多。",
            "回头踏著自家底，洞云深处旧烟萝。"
        ],
        "notes": "",
        "id": "4a0e761bbed76320c02dc3f7f5d8aad1"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其五",
        "preface": "",
        "paragraphs": [
            "百万人天普请看，头陀末上独开颜。",
            "堪笑衣穿瘦骨露，一肩授手搭金襕。"
        ],
        "notes": "",
        "id": "28b308923c7fbedfd7ab72bdae30fe42"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其六",
        "preface": "",
        "paragraphs": [
            "难兄难弟问来端，百衲金襕递代传。",
            "弟应兄呼成底事，免认刹竿头指天。"
        ],
        "notes": "",
        "id": "089c27f758ffb544a9f4b35cbbdb7201"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其七",
        "preface": "",
        "paragraphs": [
            "展阵开旗便要赢，谁知御驾不亲征。",
            "把定锵旗收阵脚，直向熊峰不出兵。"
        ],
        "notes": "",
        "id": "f79e92f40fede3a212c643c1812f6df0"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其八",
        "preface": "",
        "paragraphs": [
            "三拜勤劬雪到腰，觅心无处强相饶。",
            "神光冷地思量著，始觉春来雪自消。"
        ],
        "notes": "",
        "id": "a5c5c869e12a456724a8226b3826be21"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其九",
        "preface": "",
        "paragraphs": [
            "老大不堪用，约去了还来。",
            "伸脚缩脚里，贪程启快哉。",
            "有娘生面无爷姓，趁得昙华五叶开。"
        ],
        "notes": "",
        "id": "03d2001a0c1120ef4000c27472ac59f1"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其一○",
        "preface": "",
        "paragraphs": [
            "不是风兮不是旛，几人北斗面南看。",
            "祖师直下无窼臼，眼绽皮穿较不难。"
        ],
        "notes": "",
        "id": "765fc76985cdd7756432b81a5788e8cb"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其一一",
        "preface": "",
        "paragraphs": [
            "倚灶为灵自不灵，灵踪断处一堆尘。",
            "野老不来敲祭鼓，打正因邪别是春。"
        ],
        "notes": "",
        "id": "d4da42a5d71e8d599feea90630c86c7c"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其一二",
        "preface": "",
        "paragraphs": [
            "坐禅成佛心中病，作镜磨砖眼里华。",
            "一掣牢关金锁断，等闲信步便归家。",
            "马驹子，实堪夸。",
            "自从胡乱后，著处是生涯。"
        ],
        "notes": "",
        "id": "d0e376b871cb4451e3f5f4e943a2b780"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其一三",
        "preface": "",
        "paragraphs": [
            "庐陵米价若为酬，入市知行趣自由。",
            "借问年来何所直，大宋山河四百州。"
        ],
        "notes": "",
        "id": "8f6cf8f3fdb2ce3806b0c6ad2bc9e67d"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其一四",
        "preface": "",
        "paragraphs": [
            "即心是佛一家风，马祖声传四海中。",
            "灵利衲僧才一顾，娘生赋性出天聪。"
        ],
        "notes": "",
        "id": "a76c735c65538a86c46d2453e9bca08c"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其一五",
        "preface": "",
        "paragraphs": [
            "近日尊位复如何，日面月面哩来啰。",
            "自从舞得三台后，拍拍元来总是歌。"
        ],
        "notes": "",
        "id": "ad58f3d6f8199577fa54ec6f46dbfdc2"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其一六",
        "preface": "",
        "paragraphs": [
            "野鸭群飞势莫留，瞥然一过已高秋。",
            "和声搊著平生痛，短绠毋劳系鼻头。"
        ],
        "notes": "",
        "id": "5187e8db33f5a4bba78f4c9e12114262"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其一七",
        "preface": "",
        "paragraphs": [
            "安国安家不在兵，鲁连一箭亦多情。",
            "三千剑客今何在，独许将军建太平。"
        ],
        "notes": "",
        "id": "bd43b633cf7cb74dc8ec9a3f237e754f"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其一八",
        "preface": "",
        "paragraphs": [
            "要得貍奴觌面酬，浑如钳口锁咽喉。",
            "一刀两段从公断，直得悲风动地愁。"
        ],
        "notes": "",
        "id": "752f5089004e1d00f143d9267f64a2ef"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其一九",
        "preface": "",
        "paragraphs": [
            "犀牛扇子用多年，历掌清机授手传。",
            "头角不全收拾取，雨余风月满长川。"
        ],
        "notes": "",
        "id": "6cfa950ac307f8b8318a2b87d25888ff"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其二○",
        "preface": "",
        "paragraphs": [
            "红轮决定沉西去，未委魂灵往那方。",
            "踏得故乡田地稳，本来面目露堂堂。",
            "人只在，不曾亡。",
            "率陀天上非人世，须知别有好商量。"
        ],
        "notes": "",
        "id": "4ee9e5e26ddb781b86fbc2322d60f6cb"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其二一",
        "preface": "",
        "paragraphs": [
            "贪观天上月，失却手中桡。",
            "石臼山下路，归计转迢遥。",
            "觌面光辉日，拍手笑吾曹。"
        ],
        "notes": "",
        "id": "6f36301bcb6ef57265458bd778f14af3"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其二二",
        "preface": "",
        "paragraphs": [
            "老倒丹霞烧木佛，院主眉须刚突出。",
            "罪过从来作底当，谁道千虚不博实。"
        ],
        "notes": "",
        "id": "ce43681006dd051c71ec1df3c8fa556a"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其二三",
        "preface": "",
        "paragraphs": [
            "三种佳名一个过，邀君把手上高坡。",
            "时人自没登山力，空负当年一曲歌。"
        ],
        "notes": "",
        "id": "3104710e43da4e83e1653375ba7fa770"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其二四",
        "preface": "",
        "paragraphs": [
            "连天野火了无涯，起处犹来辨作家。",
            "眼里瞳人双翳尽，面前遍界绝空华。",
            "道吾老，也堪夸。",
            "汲水僧归林下寺，待船人立渡头沙。"
        ],
        "notes": "",
        "id": "c7522359e1dab85ba4293801baedecb3"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其二五",
        "preface": "",
        "paragraphs": [
            "孰云天地与同根，事角争如理见亲。",
            "一槛庭花浑己物，满天风月与谁论。",
            "堪笑南泉老作，犹来因语识人。",
            "可怜陆亘大夫，对面埋没家珍。"
        ],
        "notes": "",
        "id": "e11a35ecc3b6d512ec55af01ba549688"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其二六",
        "preface": "",
        "paragraphs": [
            "青青庭柏指西来，赵老门风八字开。",
            "岁寒枝有深深意，谁把灵根著处栽。"
        ],
        "notes": "",
        "id": "2752c0076676cfbd0bf43b7ae961bbaa"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其二七",
        "preface": "",
        "paragraphs": [
            "张公末醉李公扶，从此嘉声满道途。",
            "却被金刚开口笑，谁能爱你护身符。"
        ],
        "notes": "",
        "id": "571636c24c9d1038901439c2daa0d555"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其二八",
        "preface": "",
        "paragraphs": [
            "见成公案便相当，秤则称兮斗则量。",
            "非较非年三十棒，至今平步也翱翔。"
        ],
        "notes": "",
        "id": "6c47f3aa65c4d80084aec3f133f01a39"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其二九",
        "preface": "",
        "paragraphs": [
            "终日看天不举头，桃花烂熳始擡眸。",
            "饶君便有遮天网，到得牢关即便休。"
        ],
        "notes": "",
        "id": "f78363815cc928bcd1d16e803a7c756b"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其三○",
        "preface": "",
        "paragraphs": [
            "无寒暑处洞山语，多少禅人迷处所。",
            "寒时向火热乘凉，一生免得避寒暑。"
        ],
        "notes": "",
        "id": "c8cb747228e8315b53161b76fdb9225f"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其三一",
        "preface": "",
        "paragraphs": [
            "卷则浑仑无缝，舒则八面生光。",
            "百千诸佛，同处一方。",
            "转机轮于掌握，奋大用于当场。",
            "非独三十年后，面前薝卜馨香。"
        ],
        "notes": "",
        "id": "5c8afbd82fb5a829df29362a436e2138"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其三二",
        "preface": "",
        "paragraphs": [
            "残羹馊饭，无处安著。",
            "换手搥胸，劈头盖却。",
            "两个无孔铁槌，一样无绳自缚。"
        ],
        "notes": "",
        "id": "2bc24bbe95417e15aa0d5ba402f2c419"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其三三",
        "preface": "",
        "paragraphs": [
            "发足超方，地头亲到。",
            "遇著险峻道途，杀活杖子变豹。",
            "米仓大路平如砥，未免漆桶里著到。",
            "不搽红粉也风流，大抵还他肌骨好。"
        ],
        "notes": "",
        "id": "c25b4ac7065cbd3441e876c5b9a41e21"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其三四",
        "preface": "",
        "paragraphs": [
            "无孔笛子两头吹，韵出青霄彻九维。",
            "可怜一对冤家种，人人鼻孔大头垂。"
        ],
        "notes": "",
        "id": "cfed1683a50ae3536a602287ab844774"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其三五",
        "preface": "",
        "paragraphs": [
            "云门糊饼对超谈，多少禅流看不穿。",
            "若是孔门真弟子，自然知道化三千。"
        ],
        "notes": "",
        "id": "1c3fb4a84aa2cda9e671eb91e062028a"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其三六",
        "preface": "",
        "paragraphs": [
            "问佛唯言干屎橛，非独抽钉兼拔楔。",
            "不是韶阳老古锥，争得亲言出亲舌。"
        ],
        "notes": "",
        "id": "91e678847f35d57dfd264ef7ce611d12"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其三七",
        "preface": "",
        "paragraphs": [
            "鼠既不灵，官马相踏。",
            "借使乘风，厮挨厮拶。",
            "干戈中立太平基，凛凛嘉声振兰若。"
        ],
        "notes": "",
        "id": "7feddb135d59720684974d3cd1fbf398"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其三八",
        "preface": "",
        "paragraphs": [
            "借婆裙子拜婆朝，问佛唯言汝惠超。",
            "万古石头城下水，终归大海作波涛。"
        ],
        "notes": "",
        "id": "318d7caf9225fb3a1d4b119837523308"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其三九",
        "preface": "",
        "paragraphs": [
            "泥水未分红菡萏，雨余先透碧波香。",
            "千般意路终难会，一著归根便厮当。"
        ],
        "notes": "",
        "id": "5204cc256acaafe782af4451d8779d44"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "颂古四十首  其四○",
        "preface": "",
        "paragraphs": [
            "问处分明答处亲，青峰八字打开门。",
            "头头尽是吾家物，何必临歧更问津。"
        ],
        "notes": "",
        "id": "ce884a939d3274d4f5f1fe30f0ebae61"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "𨍏轹钻，住山斧，佛祖出头未轻与。",
            "纵使醍醐满世间，你无宝器如何取。",
            "阿呵呵，神山打罗，道吾作舞。",
            "甜甜彻蒂甜，苦瓠连根苦。"
        ],
        "notes": "",
        "id": "b072dcf2318d9be4428cfd5ea0cc7b43"
    },
    {
        "author": "释守珣",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "如来禅，祖师道，切忌将心外边讨。",
            "从门所得即非珍，特地埋藏衣里宝。",
            "禅家流，须及早，拨动祖师关捩，抖擞多年布袄。",
            "是非毁誉付之空，竖阔横长浑恰好。",
            "君不见寒山老，终日嬉嬉，长年把扫。",
            "人问其中事若何，入荒田不拣信手拈来草。"
        ],
        "notes": "",
        "id": "09bca160324df9f8221295da0d3d61c3"
    }
]