[
    {
        "author": "邵缉",
        "dynasty": "宋",
        "type": "诗",
        "rhythmic": "",
        "title": "题长兴吴城",
        "preface": "",
        "paragraphs": [
            "高台无地曲池平，漂泊勾吴宿古城。",
            "一岸湿云沈夜色，四山凉叶下秋声。"
        ],
        "notes": "",
        "id": "66fe1f25054bbebc1316d8044ca33cc4"
    },
    {
        "author": "邵缉",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "落日旌旗，清霜剑戟，塞角声唤严更。",
            "论兵慷慨，齿颊带风生。",
            "坐拥貔貅十万，衔枚勇、云槊交横。",
            "笑谈顷，匈奴授首，千里静欃枪。",
            "荆襄，人按堵，提壶劝酒，布谷催耕。",
            "芝夫荛子，歌舞威名。",
            "好是轻裘缓带，驱营阵、绝漠横行。",
            "功谁纪，风神宛转，麟阁画丹青。"
        ],
        "notes": "",
        "id": "4da451dc233e2ca689429d400fe407a9"
    }
]