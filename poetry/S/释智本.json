[
    {
        "author": "释智本",
        "dynasty": "宋",
        "type": "诗",
        "rhythmic": "",
        "title": "偈四首  其一",
        "preface": "",
        "paragraphs": [
            "满口道不出，句句甚分明。",
            "满目觑不见，山山叠乱青。",
            "鼓声犹不会，何况是钟鸣。"
        ],
        "notes": "",
        "id": "bfd4261393776b6259c64d04b4b49ae3"
    },
    {
        "author": "释智本",
        "dynasty": "宋",
        "type": "诗",
        "rhythmic": "",
        "title": "偈四首  其二",
        "preface": "",
        "paragraphs": [
            "祖翁卓卓荦荦，儿孙龌龌龊龊。",
            "有处藏头，没处露角。",
            "借问衲僧，如何摸索。"
        ],
        "notes": "",
        "id": "e1b4c43e9bd40c89ff014b3f7276acf0"
    },
    {
        "author": "释智本",
        "dynasty": "宋",
        "type": "诗",
        "rhythmic": "",
        "title": "偈四首  其三",
        "preface": "",
        "paragraphs": [
            "牙如刀剑面如铁，眼放电光光不歇。",
            "手把蒺藜一万斤，等闲敲落天边月。"
        ],
        "notes": "",
        "id": "19ade9f94a5429a8e9d0e72f29605276"
    },
    {
        "author": "释智本",
        "dynasty": "宋",
        "type": "诗",
        "rhythmic": "",
        "title": "偈四首  其四",
        "preface": "",
        "paragraphs": [
            "头戴须弥山，脚踏四大海。",
            "呼吸起风雷，动用生五彩。",
            "若能识得渠，一任岁月改。"
        ],
        "notes": "",
        "id": "9932ff48bdd130dbffff15a2cdeb4608"
    }
]