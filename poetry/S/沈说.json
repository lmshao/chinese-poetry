[
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "立秋",
        "preface": "",
        "paragraphs": [
            "昨日午时秋，西风夜转头。",
            "吹来溪外雨，藏却树间楼。",
            "暝带栖鸦色，凉催客燕愁。",
            "一樽吟未了，衰鬓早飕飕。"
        ],
        "notes": "",
        "id": "896ad37d9a5c9749c68350203c10c8e7"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "仁福道中",
        "preface": "",
        "paragraphs": [
            "山径少曾平，人烟隔陇青。",
            "浅流分石渡，低树碍舆行。",
            "税籍全编户，村童半壮丁。",
            "我来官此邑，三度究民情。"
        ],
        "notes": "",
        "id": "de3a1867fb1e173b298534a8539e0494"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "读罢黄庭一卷经，磬残烟冷夜坛清。",
            "月明何处人开户，惊起松梢睡鹤鸣。"
        ],
        "notes": "",
        "id": "747362b05c3047c730df9e8aed141f36"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "征途",
        "preface": "",
        "paragraphs": [
            "桂管三千里，征人一寸心。",
            "自从登驿路，几见换乡音。",
            "古树春阴薄，寒塘野水深。",
            "渴行呼得酒，瓦碗不辞斟。"
        ],
        "notes": "",
        "id": "080c3f90fa7fcebd63d642be04914eb0"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "暮春",
        "preface": "",
        "paragraphs": [
            "燕翼初干渌满池，桑阴收尽麦黄时。",
            "一年春事又成梦，几日愁怀欲废诗。",
            "料理病身尝药遍，揩摩睡眼看书迟。",
            "翛然独倚阑干立，花下狸奴卧弄儿。"
        ],
        "notes": "",
        "id": "f01b9fd1634d161295f58f91ee4d1f7c"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "纸衾三首  其一",
        "preface": "",
        "paragraphs": [
            "碎捣霜藤月下砧，清泉泻出簟纹匀。",
            "老翁采药归来晚，剪得山南半段云。"
        ],
        "notes": "",
        "id": "0bad605ae2363ae874ce5a876cde2aaa"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "纸衾三首  其二",
        "preface": "",
        "paragraphs": [
            "茧面新干带露揉，春回斗帐伴吟愁。",
            "残年已办蒙头过，风雪从教打戍楼。"
        ],
        "notes": "",
        "id": "500bffa2778fd19cb21eca3e1accf42d"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "纸衾三首  其三",
        "preface": "",
        "paragraphs": [
            "一幅新裁碧涧冰，野人留客宿云层。",
            "山房恰好松醪熟，夜半无眠话葛藤。"
        ],
        "notes": "",
        "id": "7c36c1efd6801e4837a9d3be5725c010"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "春词",
        "preface": "",
        "paragraphs": [
            "水涨寒沟柳又阴，小窗风度一声禽。",
            "若将离绪萦春事，片片飞花是客心。"
        ],
        "notes": "",
        "id": "f4acd67ca7e2da4927cf2c650010698f"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "送何榷院之官金陵",
        "preface": "",
        "paragraphs": [
            "分司陪宰掾，赐𠡠带朝衔。",
            "见说成行李，无因别去帆。",
            "秋风石城路，夜月雨花岩。",
            "料有惊人句，鸿边寄短函。"
        ],
        "notes": "",
        "id": "39a28464bdc0e93f9d85954b7d73c35b"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "溪楼",
        "preface": "",
        "paragraphs": [
            "心远俗尘隔，楼高野兴多。",
            "稻花黄雀雨，山影白鸥波。",
            "滩涩推船上，桥危挽客过。",
            "日斜栏倚遍，无句奈愁何。"
        ],
        "notes": "",
        "id": "1deed1cfb32bc735112449c74c19e36e"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "寄张永堂",
        "preface": "",
        "paragraphs": [
            "浙江风浪阔，梦不落吟边。",
            "书到知何日，君归想隔年。",
            "才高朝士重，命拙故人怜。",
            "早办山中计，吾今省俗缘。"
        ],
        "notes": "",
        "id": "8f82d6fca8589b0b75224a89fe2ae1a4"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "烟浦",
        "preface": "",
        "paragraphs": [
            "烟浦残鸦舞夕阳，风枝病叶似初霜。",
            "眼中秋色十分浄，沙外寒流一线长。",
            "溪女得鱼烹碎白，田家收谷晒新黄。",
            "偶寻野趣归来晚，草际萤飞点点光。"
        ],
        "notes": "",
        "id": "6ca8ff37c8873c9833529b12653921ff"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "渠流",
        "preface": "",
        "paragraphs": [
            "岸石湿黏萍，一渠流水清。",
            "每来疑雨过，少立见鱼行。",
            "树隔炎歊远，桥分午影平。",
            "主人契幽事，客到出相迎。"
        ],
        "notes": "",
        "id": "576a96469cc530775cc10855aeef150e"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "安石岭",
        "preface": "",
        "paragraphs": [
            "茅屋鸡声勘夜分，杖藜挑月带余醺。",
            "不知身在孤峰顶，回首人家尽白云。"
        ],
        "notes": "",
        "id": "ec824d0e94a677ce42fc854595c9c823"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "缙云道中",
        "preface": "",
        "paragraphs": [
            "去作京华客，离家此月前。",
            "问程恰中道，数日近残年。",
            "山雨易成雪，村云疑是烟。",
            "仆行愁不进，添乞酒浆钱。"
        ],
        "notes": "",
        "id": "6621d51ce9dc3e3e8088c96b66a3f95d"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "次韵立方何园",
        "preface": "",
        "paragraphs": [
            "春事觉垂垂，春行似后期。",
            "草根花片积，人语鸟声随。",
            "酒病因过量，棋输为好奇。",
            "欲归愁路远，月色若为私。"
        ],
        "notes": "",
        "id": "ce58dd74c45c51171f27deda4ae24020"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "次韵永堂",
        "preface": "",
        "paragraphs": [
            "鶑声未改春，叶底一蝉新。",
            "幻境老无梦，醉乡诗有神。",
            "整巾因把镜，懒语怕逢人。",
            "似此衰迟者，劳君料理频。"
        ],
        "notes": "",
        "id": "f27f292875826cf298021f09917c8dcc"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "古树",
        "preface": "",
        "paragraphs": [
            "古树被青藓，蟠溪作卧龙。",
            "穷冬不蔽日，入夏却生风。",
            "枝少禽难托，根空蚁聚封。",
            "幸为斤斧弃，得老雪霜中。"
        ],
        "notes": "",
        "id": "b1279c494bc7a566cc3767ffd5acacf5"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "买舟",
        "preface": "",
        "paragraphs": [
            "租得舟如叶，低低半搭篷。",
            "仅堪容野客，还喜友渔翁。",
            "溯水斜分浪，悬崖逆鬭风。",
            "去程应不计，且泊槿花丛。"
        ],
        "notes": "",
        "id": "063cf9a4abeb3b278286f6ab80752770"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "明融盆池二首  其一",
        "preface": "",
        "paragraphs": [
            "凉入湘帘影半开，小窗午枕梦初回。",
            "萧疏数叶秋菰上，也解声声报雨来。"
        ],
        "notes": "",
        "id": "69a8042c8e5bc0fa561377748a8a01da"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "明融盆池二首  其二",
        "preface": "",
        "paragraphs": [
            "老瓦盆深漾细萍，雨多流却半瓣青。",
            "夜凉偶出庭心看，缺处光涵三两星。"
        ],
        "notes": "",
        "id": "d6e44409aa6cfe1cc9a17f3b85ac4735"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "听雨",
        "preface": "",
        "paragraphs": [
            "耳根听不歇，滴滴冷于秋。",
            "疑是山翁醉，岩前枕瀑流。"
        ],
        "notes": "",
        "id": "bcb65d72a3c4ccb1ab5a6208f56590de"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "晚春",
        "preface": "",
        "paragraphs": [
            "白头何计是生涯，日日樽前卧落花。",
            "绿满池塘无一梦，夜来风雨过谁家。"
        ],
        "notes": "",
        "id": "53d9da159b502c8351bc53dea213de96"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "赠段琴",
        "preface": "",
        "paragraphs": [
            "我琴未弦时，浑然心与耳。",
            "自从识开指，反为琴所使。",
            "清风千古曲，雪涧敲寒玉。",
            "谁能继此音，苍梧泣修竹。"
        ],
        "notes": "",
        "id": "733d31a5da42119fbb4934b76b181399"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "赠段琴  其一",
        "preface": "",
        "paragraphs": [
            "我琴未弦时，浑然心与耳。",
            "自从识开指，反为琴所使。"
        ],
        "notes": "",
        "id": "733d31a5da42119fbb4934b76b181399"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "赠段琴  其二",
        "preface": "",
        "paragraphs": [
            "清风千古曲，雪涧敲寒玉。",
            "谁能继此音，苍梧泣修竹。"
        ],
        "notes": "",
        "id": "9890cebf161ec97956823c887c2b9e73"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "食梅",
        "preface": "",
        "paragraphs": [
            "儿时摘青梅，叶底寻弹丸。",
            "所恨襟袖窄，不惮颊舌穿。",
            "我年不自觉，以我齿尚完。",
            "尝新试一荐，喉棘眉先攒。",
            "岂味不悦口，岂老难强餐。",
            "人生煎百忧，算梅未为酸。"
        ],
        "notes": "",
        "id": "a2a18f47948f9fe49a5cc0cb14f8303f"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "秋词",
        "preface": "",
        "paragraphs": [
            "雨放凉飚晚复晴，小窗人亦共秋清。",
            "月华网在蛛丝上，错认疏帘挂水晶。"
        ],
        "notes": "",
        "id": "4aadaf917c6aed80dc5a5aa38835d8e8"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "闺词  其一",
        "preface": "",
        "paragraphs": [
            "密幄香烧锦瑟横，佳人半醉觉寒轻。",
            "忽思塞下新番曲，弹作黄芦孤雁声。"
        ],
        "notes": "",
        "id": "b4d3685220dd61ccdb9e738be891b907"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "闺词  其二",
        "preface": "",
        "paragraphs": [
            "冬事侵寻浑未知，隔隣听得理寒衣。",
            "惊心步出庭西曲，日影斜斜木叶飞。"
        ],
        "notes": "",
        "id": "0a088fb72090c953babd0b649e57daeb"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "冯公岭",
        "preface": "",
        "paragraphs": [
            "晓上冯公岭，艰难见客情。",
            "雨和残叶落，身逐乱云行。",
            "野店山腰出，秋泉石罅生。",
            "若将世途比，此路更为平。"
        ],
        "notes": "",
        "id": "998cc660458cea98198e2d7d47e8399f"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "山中秋兴",
        "preface": "",
        "paragraphs": [
            "山户少曾扃，居贫易得清。",
            "秋衣和月卧，溪茗杂云烹。",
            "学字书红叶，看骚些落英。",
            "从他头早白，心事本和平。"
        ],
        "notes": "",
        "id": "8479a189dd5f86fe8ff52af51bd52e31"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "别墅",
        "preface": "",
        "paragraphs": [
            "野舍清溪曲，连茅接树阴。",
            "呼童隣错应，贳酒妇同斟。",
            "落照收残雨，寒烟出寸岑。",
            "江湖成梦事，投老属山林。"
        ],
        "notes": "",
        "id": "03109d5cb1c86f0fae6c263dcf0eacfa"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "次韵古愚立冬日观菊",
        "preface": "",
        "paragraphs": [
            "闲绕篱头看菊花，深黄浅紫自窠窠。",
            "清于簷卜香尤耐，韵比猗兰色更多。",
            "九节番疑今日是，一樽未觉晚秋过。",
            "从教白发须簪遍，且任当筵作笑歌。"
        ],
        "notes": "",
        "id": "a7e26eb5431064bc0e738e2ff04dface"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "竹色",
        "preface": "",
        "paragraphs": [
            "竹色留清睡，薰风昼一帘。",
            "懒因人事少，病觉老颜添。",
            "开槛临昏镜，齐书补坠签。",
            "晚蝉声欲断，新月到虚簷。"
        ],
        "notes": "",
        "id": "ffbce0bcb23bebd15d9c3fbe62085c4b"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "晓色",
        "preface": "",
        "paragraphs": [
            "晓色阑干外，翛然一欠伸。",
            "雨中无过鸟，烟际有行人。",
            "树湿清阴重，沙坍潦涨新。",
            "凭谁借蓑笠，整钓傍溪隣。"
        ],
        "notes": "",
        "id": "a5392cdba1e1e642a09f894f7c4b64a5"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "芗溪途中",
        "preface": "",
        "paragraphs": [
            "天风吹落日，秋色上遥岑。",
            "倦客未投馆，栖鸦已满林。",
            "妻孥非远别，岁月易惊心。",
            "市酒不成醉，新蛩助我吟。"
        ],
        "notes": "",
        "id": "ea8f9ed86126a0e28d6c7cd07b38d4c1"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "冻项缩如龟，茅簷讽雪诗。",
            "冷于初下日，好是未消时。",
            "树重高枝折，窗明晚色迟。",
            "忽思溪上路，拟借蹇馿骑。"
        ],
        "notes": "",
        "id": "2495f64b50f6c712a7a85df530a8292c"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "游真岩",
        "preface": "",
        "paragraphs": [
            "一径入松林，真岩峭莫寻。",
            "山空泉自落，日出地长阴。",
            "鹤去仙台浄，丹成古井深。",
            "残碑看未了，屋角转幽禽。"
        ],
        "notes": "",
        "id": "4213238d681f6c12299cc64d3a1d878c"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "送周堂长归慈溪寄何赞府",
        "preface": "",
        "paragraphs": [
            "慈溪隔楚云，问不接鸿鳞。",
            "因送还乡客，重怀佐邑人。",
            "海明看出日，山晚倦行春。",
            "料得双松下，吟成瘦鹤身。"
        ],
        "notes": "",
        "id": "5eca916673827f0e7f8a8f5b707b76b6"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "超化云山",
        "preface": "",
        "paragraphs": [
            "入门松作径，步步接秋阴。",
            "山带孤城起，云归古殿深。",
            "隔池闻鹤唳，倚树看僧吟。",
            "笑指煎茶处，青烟出竹林。"
        ],
        "notes": "",
        "id": "de1066afebbbe66da613b4b30d1d0600"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "题黄止庵诗集",
        "preface": "",
        "paragraphs": [
            "灯前几寒夜，编得近诗成。",
            "对客时评看，归囊喜带行。",
            "风高霜鹘健，木落涧秋清。",
            "吟到无吟处，萧萧白发生。"
        ],
        "notes": "",
        "id": "7937a7b97dbbdb24e26e49e2bb486bdb"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "钓台",
        "preface": "",
        "paragraphs": [
            "山束江流起素湍，羊裘立尽暮云寒。",
            "早知钩饵成虚设，多却当时一钓竿。"
        ],
        "notes": "",
        "id": "8368e157c78a19b07ba2d14a5b90950f"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "西湖独步",
        "preface": "",
        "paragraphs": [
            "平湖开霁色，寒碧照空心。",
            "小立背桥影，缓行随柳阴。",
            "几年劳远梦，到日记曾吟。",
            "荷荡成茭地，萧萧秋意深。"
        ],
        "notes": "",
        "id": "a1118513e96e63c01b73b90d3e7e4efc"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "送何水竹需次入剡易斋赴浙漕",
        "preface": "",
        "paragraphs": [
            "弟兄联骑出，秋色赴行装。",
            "慈水瓜应熟，孤山桂又香。",
            "对床村店寂，起饭晓灯凉。",
            "到日分吴越，江流两岸长。"
        ],
        "notes": "",
        "id": "0171d61f7debf6e501b88bacb4220ec9"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "南坡不以科目自累而以风雅自鸣请余为赋",
        "preface": "",
        "paragraphs": [
            "凤衔科诏出祥云，底事儒林有逸民。",
            "四海声名难著我，一坡风月正宜人。",
            "镜留白发非遮俗，家酿黄柑可接春。",
            "只许诗朋自来往，素袍青履华阳巾。"
        ],
        "notes": "",
        "id": "ac115650a2c786af719a7913f4ac71a9"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "鸡鸣",
        "preface": "",
        "paragraphs": [
            "鸡鸣霜叶下，月在纸窗寒。",
            "客路千家晓，山居一枕安。",
            "秫收催岁酿，韮种接春盘。",
            "纵有少年梦，其如心事阑。"
        ],
        "notes": "",
        "id": "4e48d646d78e664844c721794025dcdc"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "寄永堂",
        "preface": "",
        "paragraphs": [
            "落日照江东，思君讯便风。",
            "栖迟定何处，约莫过残冬。",
            "小隠时曾到，安书久未通。",
            "自怜心易老，盘屈似寒松。"
        ],
        "notes": "",
        "id": "fd8ae9983d1d202a9f3e626cf879f7d7"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "送观过免举赴省",
        "preface": "",
        "paragraphs": [
            "樽前逢腊近，行李独西征。",
            "事历风霜惯，春回雨露生。",
            "一经家自学，千佛世题名。",
            "昨夜瞻奎宿，寒芒万丈明。"
        ],
        "notes": "",
        "id": "88cf7d61f7bc9d8afe775d41f9bb6c12"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "茅簷",
        "preface": "",
        "paragraphs": [
            "茅簷夜雪晓开晴，自洗寒衣漉涧清。",
            "如此过冬何不可，梅花休笑鬓星星。"
        ],
        "notes": "",
        "id": "35179c6524155e3758d40dfc21e0a57b"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "冬半",
        "preface": "",
        "paragraphs": [
            "岁逢冬欲半，心事更迢迢。",
            "细雨寒窗闭，孤灯长夜挑。",
            "远书和梦写，新酒带愁浇。",
            "明日有幽兴，寻梅到石桥。"
        ],
        "notes": "",
        "id": "4b1a46c0aa3bdf9a016fa93c9f57c64b"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "挽鲍监镇",
        "preface": "",
        "paragraphs": [
            "一纸辟书驰，华年发轫时。",
            "排云何不到，殒露遽如斯。",
            "幼子未知父，偏亲反哭儿。",
            "有书来谒些，忍泪看埋碑。"
        ],
        "notes": "",
        "id": "748fdbe96289d1124658f8d0782f4ea3"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "送何仲远适越因之官霅水",
        "preface": "",
        "paragraphs": [
            "樽酒沙头绿涨波，事欢其柰别愁何。",
            "去程想憩兰亭竹，到日须看霅浦荷。",
            "年少莫嫌官职小，名高却怕荐书多。",
            "腊前拟作孤山梦，还许扁舟载雪过。"
        ],
        "notes": "",
        "id": "9b3023b78516b98d9ef066b0449416a9"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "简柳濬卿",
        "preface": "",
        "paragraphs": [
            "一别仅三年，相看事宛然。",
            "旋添新蒜发，犹耸旧吟肩。",
            "红日征途外，黄花喜气边。",
            "不须劳寄问，姓字有人传。"
        ],
        "notes": "",
        "id": "29c32ab25c543911622d9683e0a28fc5"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "秋溪",
        "preface": "",
        "paragraphs": [
            "迎月步秋溪，芦长与树齐。",
            "水光连汉近，夜气压山低。",
            "岸隔呼渔渡，林疏见鸟栖。",
            "酒微风力劲，归袖冷凄凄。"
        ],
        "notes": "",
        "id": "46acd624648c5f82f03ba76c95e5483c"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "晚行",
        "preface": "",
        "paragraphs": [
            "晚行疏松间，遥见青烟处。",
            "群牧下山迟，斜阳半芳树。",
            "孤云驾回飚，介水横不渡。",
            "倾意望幽人，待月同归步。"
        ],
        "notes": "",
        "id": "4fb77b6d022afa97f1ddd64f53141932"
    },
    {
        "author": "沈说",
        "dynasty": "宋",
        "type": "诗",
        "rhythmic": "",
        "title": "野店",
        "preface": "",
        "paragraphs": [
            "幽人逢野客，相约过云庄。",
            "去路稻粱熟，入山松柏香。",
            "试霜寒尚薄，落叶夜初长。",
            "对坐煨茅栗，瓶中取酒尝。"
        ],
        "notes": "",
        "id": "2eb3dacfa405d895da63bd4d13bc11cd"
    }
]