[
    {
        "author": "释祖璇",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "吃粥了也未，赵州无忌讳。",
            "更令洗钵盂，太煞没巴鼻。",
            "悟去由来不丈夫，这僧那免受糊涂。",
            "有指示，无指示，韶石四楞浑塌地。",
            "入地狱，如箭射，云岫清风生大厦。",
            "相逢携手上高山，作者应须辨真假。",
            "真假分，若为论，午夜寒蟾出海门。"
        ],
        "notes": "",
        "id": "c176c5e7ce7acf5669efef4149958dcc"
    },
    {
        "author": "释祖璇",
        "dynasty": "宋",
        "type": "诗",
        "rhythmic": "",
        "title": "颂古七首  其一",
        "preface": "",
        "paragraphs": [
            "尽却耳根并眼底，不知何处见如来。",
            "数声幽鸟啼寒木，一片闲云铺断崖。"
        ],
        "notes": "",
        "id": "225771cac1fdd1f006aa5f4dab2b11ab"
    },
    {
        "author": "释祖璇",
        "dynasty": "宋",
        "type": "诗",
        "rhythmic": "",
        "title": "颂古七首  其二",
        "preface": "",
        "paragraphs": [
            "道吾作舞，一曲无谱。",
            "若将耳闻，未敢相许。"
        ],
        "notes": "",
        "id": "5166203f8eb7e74e54dca90c9acb0adc"
    },
    {
        "author": "释祖璇",
        "dynasty": "宋",
        "type": "诗",
        "rhythmic": "",
        "title": "颂古七首  其三",
        "preface": "",
        "paragraphs": [
            "直下是非著不得，著不得处好承当。",
            "木人昨夜通消息，南海波斯过大唐。"
        ],
        "notes": "",
        "id": "d8df611715b3f18393cb37c2dc5d9134"
    },
    {
        "author": "释祖璇",
        "dynasty": "宋",
        "type": "诗",
        "rhythmic": "",
        "title": "颂古七首  其四",
        "preface": "",
        "paragraphs": [
            "安贴邦乡老赵州，时辰使得最风流。",
            "今朝有酒今朝醉，明日愁来明日愁。"
        ],
        "notes": "",
        "id": "0c8fadbd9262cb181b6dc87ca084299b"
    },
    {
        "author": "释祖璇",
        "dynasty": "宋",
        "type": "诗",
        "rhythmic": "",
        "title": "颂古七首  其五",
        "preface": "",
        "paragraphs": [
            "指出长生地不迷，造成无缝塔巍巍。",
            "大家从此无余事，渴饮饥餐且度时。"
        ],
        "notes": "",
        "id": "df1e58ba3191a5ccbfacad8806c2165d"
    },
    {
        "author": "释祖璇",
        "dynasty": "宋",
        "type": "诗",
        "rhythmic": "",
        "title": "颂古七首  其六",
        "preface": "",
        "paragraphs": [
            "石羊头子向东看，大地茫茫被眼谩。",
            "月映寒潭清彻底，云收华岳露巑岏。"
        ],
        "notes": "",
        "id": "576bea222cb3ea09e352a7cda6dd0250"
    }
]