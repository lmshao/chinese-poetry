[
    {
        "author": "苏易简",
        "dynasty": "宋",
        "type": "诗",
        "rhythmic": "",
        "title": "赠翰林学士宋公白",
        "preface": "",
        "paragraphs": [
            "天子昔取士，先俾分媸妍。",
            "济济俊兼秀，师师麟与鸾。",
            "小子最承知，同辈寻改观。",
            "甲第叨荐名，高飞便凌烟。",
            "遂使拜扆坐，果得超神仙。",
            "迄今才七岁，相接乘华轩。"
        ],
        "notes": "",
        "id": "e954fdbfc9985e7ced66281296540db7"
    },
    {
        "author": "苏易简",
        "dynasty": "宋",
        "type": "诗",
        "rhythmic": "",
        "title": "禁林䜩会之什",
        "preface": "",
        "paragraphs": [
            "雨晴禁署绝纤尘，䜩会名贤四海闻。",
            "供职尽居清显地，崇儒同感圣明君。",
            "翩然飞白璇题字，焕若丹青翠琰文。",
            "梓泽笙歌诚外物，兰亭诗酒不同群。",
            "少年已作瀛洲老，他日终栖太华云。",
            "莫怪坐间全不饮，心中和气自醺醺。"
        ],
        "notes": "",
        "id": "b4ad280e0056b30fe9e313ca8fd1fc5e"
    },
    {
        "author": "苏易简",
        "dynasty": "宋",
        "type": "诗",
        "rhythmic": "",
        "title": "题临兰亭序",
        "preface": "",
        "paragraphs": [
            "有若似夫子，尚兴阙里门。",
            "虎贲状蔡邕，犹旁文举樽。",
            "昭陵自一闭，真迹不复存。",
            "予今获此本，亦可比玙璠。"
        ],
        "notes": "",
        "id": "0469f4d93badd651a2b291db5461e5a6"
    },
    {
        "author": "苏易简",
        "dynasty": "宋",
        "type": "诗",
        "rhythmic": "",
        "title": "特吟诗二首送英公大师  其一",
        "preface": "",
        "paragraphs": [
            "乘舟南去唯寻酒，上马西行只咏诗。",
            "醒醉去留皆遂意，如斯方信是男儿。"
        ],
        "notes": "",
        "id": "fb08d1c5fb7365e64c7e6ed0a384ae62"
    },
    {
        "author": "苏易简",
        "dynasty": "宋",
        "type": "诗",
        "rhythmic": "",
        "title": "特吟诗二首送英公大师  其二",
        "preface": "",
        "paragraphs": [
            "祝融峰上曾传纳，太一山前旧结庐。",
            "两地逍遥已三纪，争教肯在帝城居。"
        ],
        "notes": "",
        "id": "7d7eedb2a57cf7afc945214e9e7e71e7"
    },
    {
        "author": "苏易简",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "玉堂臣老非仙骨，犹在丹台望泰阶。"
        ],
        "notes": "",
        "id": "5b0bff78e9b8f6a3e6fdda0f9175e9ca"
    },
    {
        "author": "苏易简",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "天赋九华名状别，岧峣胜槩压诸方。"
        ],
        "notes": "",
        "id": "3063b95285d0e5dec27cc55f2e4aa780"
    },
    {
        "author": "苏易简",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "虾须半卷天香散。"
        ],
        "notes": "",
        "id": "fb39dd9af9a93264b6302400efbe9883"
    },
    {
        "author": "苏易简",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "憔悴贰卿三十六，与师气味不争多。"
        ],
        "notes": "",
        "id": "11476572e9216b513c88cf8d97760017"
    },
    {
        "author": "苏易简",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "忠孝一生心。"
        ],
        "notes": "",
        "id": "4fc3555d95faf4aabc2803c4ede67c73"
    },
    {
        "author": "苏易简",
        "dynasty": "宋",
        "type": "诗",
        "rhythmic": "",
        "title": "存目  其一",
        "preface": "",
        "paragraphs": [
            "诗题：怀安官舍病起九日作首句：篱菊今年拆最繁。"
        ],
        "notes": "",
        "id": "ad0b59426f97ca415aeff1a41c8e12c8"
    },
    {
        "author": "苏易简",
        "dynasty": "宋",
        "type": "诗",
        "rhythmic": "",
        "title": "存目  其二",
        "preface": "",
        "paragraphs": [
            "诗题：十日菊首句：寂寞东篱下。"
        ],
        "notes": "",
        "id": "784e600750826e32d8fbab57be074348"
    },
    {
        "author": "苏易简",
        "dynasty": "宋",
        "type": "诗",
        "rhythmic": "",
        "title": "存目  其三",
        "preface": "",
        "paragraphs": [
            "诗题：重阳述怀首句：屋头寒雀作饥声。"
        ],
        "notes": "",
        "id": "da22ebe8c42eba213cf4285479a71f4d"
    }
]