[
    {
        "author": "孙素",
        "dynasty": "宋",
        "type": "诗",
        "rhythmic": "",
        "title": "徐孺子读书台分得高字",
        "preface": "",
        "paragraphs": [
            "吾爱徐聘君，沈冥乃人豪。",
            "诸贤搆党祸，皎皎云鸿毛。",
            "平生读何书，身隠名难逃。",
            "故宅照湖水，荒坟翳城蒿。",
            "焉知此山中，突兀书堂高。"
        ],
        "notes": "",
        "id": "fc44e2954b3a2621c15c728219956e6e"
    },
    {
        "author": "孙素",
        "dynasty": "宋",
        "type": "诗",
        "rhythmic": "",
        "title": "胡文定墨池分得风字",
        "preface": "",
        "paragraphs": [
            "吾爱胡夫子，抱道来逃空。",
            "岂伊桃花源，有此山泉蒙。",
            "奏疏沥肝胆，春秋开盲聋。",
            "当年起草处，想见临池工。",
            "愿为池上草，永怀君子风。"
        ],
        "notes": "",
        "id": "f625623bbef15c315955745cf41703ae"
    }
]