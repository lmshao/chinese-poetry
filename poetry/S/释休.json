[
    {
        "author": "释休",
        "dynasty": "宋",
        "type": "诗",
        "rhythmic": "",
        "title": "偈二首  其一",
        "preface": "",
        "paragraphs": [
            "风动邪，幡动邪，风鸣邪，铃鸣邪。",
            "非风铃鸣，非风幡动。",
            "此土与西天，一队黑漆桶。",
            "诳惑世间人，请看灭胡种。",
            "山僧不奈何，趁后也打哄。",
            "瓠子曲弯弯，冬瓜直儱侗。"
        ],
        "notes": "",
        "id": "1cfaafda4088c1bbf629da90d2e62e20"
    },
    {
        "author": "释休",
        "dynasty": "宋",
        "type": "诗",
        "rhythmic": "",
        "title": "偈二首  其二",
        "preface": "",
        "paragraphs": [
            "结夏时左眼半斤，解夏时右眼八两。",
            "谩云九十日安居，赢得一肚皮妄想。",
            "直饶七穴八穿，未免山僧拄杖。"
        ],
        "notes": "",
        "id": "4bd9c668e21536a5ef42e7bb18be1680"
    },
    {
        "author": "释休",
        "dynasty": "宋",
        "type": "诗",
        "rhythmic": "",
        "title": "颂古四首  其一",
        "preface": "",
        "paragraphs": [
            "恰如刽子气雄豪，便向咽喉下一刀。",
            "五脏肝心皆砉出，方知王法不相饶。"
        ],
        "notes": "",
        "id": "1e6e2471b39e239c79792131e5c75c10"
    },
    {
        "author": "释休",
        "dynasty": "宋",
        "type": "诗",
        "rhythmic": "",
        "title": "颂古四首  其二",
        "preface": "",
        "paragraphs": [
            "浄躶躶，赤洒洒。",
            "没可把喏，可知礼也。"
        ],
        "notes": "",
        "id": "32d0dfb0bbd11c18e69864b582df24e1"
    },
    {
        "author": "释休",
        "dynasty": "宋",
        "type": "诗",
        "rhythmic": "",
        "title": "颂古四首  其三",
        "preface": "",
        "paragraphs": [
            "放下屠刀处，棒打不回头。",
            "云自帝乡去，水归江汉流。"
        ],
        "notes": "",
        "id": "6cf01a938096d68d80e5f9e951a8a570"
    },
    {
        "author": "释休",
        "dynasty": "宋",
        "type": "诗",
        "rhythmic": "",
        "title": "颂古四首  其四",
        "preface": "",
        "paragraphs": [
            "赵州门前，毒蛇当路。",
            "踏著𫜪你，退步退步。"
        ],
        "notes": "",
        "id": "66d4c227541df4591b5f69c14a69182c"
    }
]