[
    {
        "author": "净端",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "一只孤舟巡海岸。",
            "盘陀石上垂钩线。",
            "钓得锦鳞鲜又健。",
            "堪爱羡。",
            "龙王见了将珠换。",
            "钓罢归来莲苑看。",
            "满堂尽是真罗汉。",
            "便爇名香三五片。",
            "梵□献。",
            "原来佛不夺众生愿。"
        ],
        "notes": "",
        "id": "40581b1b403a117cf01b4fe729230c02"
    },
    {
        "author": "净端",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "七宝池中堪下钓。",
            "八功德水烟波渺。",
            "池底金沙齐布了。",
            "羡鱼鸟。",
            "周回旋绕为阶道。",
            "白鹤孔雀鹦鹉噪。",
            "弥陀接引毫光照。",
            "不是修行何得到。",
            "一般好。",
            "西方净土无烦恼。"
        ],
        "notes": "",
        "id": "a80b46e62277911c1b1926acd36e7934"
    },
    {
        "author": "净端",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "浪静西溪澄似练。",
            "片帆高挂乘风便。",
            "始向波心通一线。",
            "群鱼见。",
            "当头谁敢先吞咽。",
            "闪烁锦鳞如闪电。",
            "灵光今古应无变。",
            "爱是憎非都已遣。",
            "回头转。",
            "一轮明月升苍弁。"
        ],
        "notes": "",
        "id": "d77e2fe742b7c78c55f6a7fc15a0279c"
    },
    {
        "author": "净端",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "斗转星移天渐晓。",
            "蓦然听得鹈鹕叫。",
            "山寺钟声人浩浩。",
            "木鱼噪。",
            "渡船过岸行官道。",
            "轻舟再奈长江讨。",
            "重添香饵为钩钓。",
            "钓得锦鳞船里跳。",
            "呵呵笑。",
            "思量天下渔家好。"
        ],
        "notes": "",
        "id": "beabdc63401435b60eaf23ea8a9f8840"
    },
    {
        "author": "净端",
        "dynasty": "宋",
        "type": "词",
        "rhythmic": "苏幕遮",
        "title": "",
        "preface": "",
        "paragraphs": [
            "遇荒年，每常见。",
            "就中今年，洪水皆淹遍。",
            "父母分离无可恋。",
            "幸望豪民，救取庄家汉。",
            "最堪伤，何忍见。",
            "古寺禅林，翻作悲田院。",
            "日夜烧香频□□，祷告皇天，救护开方便。"
        ],
        "notes": "",
        "id": "399248fb7f51e704ec4b29ba00caa875"
    }
]