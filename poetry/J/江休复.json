[
    {
        "author": "江休复",
        "dynasty": "宋",
        "type": "诗",
        "rhythmic": "",
        "title": "谨次韵和呈垂览拙诗之作",
        "preface": "",
        "paragraphs": [
            "朝跻天门路，暮宿白云杪。",
            "超然六合外，如翼鸾风矫。",
            "运眸极遐旷，收念息奔扰。",
            "盘盘上绝顶，独立颢气表。",
            "天壁涌神泉，玉龟泳灵沼。",
            "凌奥无螫虫，集灌尽百鸟。",
            "胜景穷赏践，陈迹嗟缅眇。",
            "接遯终焉托，真仙事殊窅。",
            "云露相飘飖，尘途忘湫湫。",
            "蹑屐游已屡，操觚才患少。",
            "思轧几沉伏，神驰空缥缈。",
            "谢客兴不浅，尚子计未了。",
            "何时出尘笼，重看众山小。"
        ],
        "notes": "",
        "id": "a130cc25b249353ecb36e0f338fac371"
    },
    {
        "author": "江休复",
        "dynasty": "宋",
        "type": "诗",
        "rhythmic": "",
        "title": "奉陪原甫泛汝水作",
        "preface": "",
        "paragraphs": [
            "汝颍日滔滔，巢由绝世高。",
            "风流虽缅邈，舟楫共游遨。",
            "雉堞萦回远，山川应接劳。",
            "幸陪觞咏末，旌旆驻兰皋。"
        ],
        "notes": "",
        "id": "1afa8aeb423440681272216e093c817c"
    },
    {
        "author": "江休复",
        "dynasty": "宋",
        "type": "诗",
        "rhythmic": "",
        "title": "送祖龙学赴陕府酌饮赠别次欧阳永叔韵",
        "preface": "",
        "paragraphs": [
            "西掖门外驻征轩，修书院中倾别酒。",
            "诸公磊落方具来，顾我衰迟亦何有。",
            "祖侯衔使才北归，亟请甘棠复西走。",
            "函关候吏齐引领，翰林主人惜分手。",
            "高谈抵掌华屋头，赋咏题诗乐难朽。",
            "飞觞举白至无算，击楫誓清不殓九。",
            "著鞭壮士空后时，隠几先生仍丧偶。",
            "定国能饮动论石，山公雅望潜增斗。",
            "纷纷醉袂影就判，怊怅高阳一狂叟。"
        ],
        "notes": "",
        "id": "02fa1556bb563e4b80be59729b32cc23"
    },
    {
        "author": "江休复",
        "dynasty": "宋",
        "type": "诗",
        "rhythmic": "",
        "title": "秋怀",
        "preface": "",
        "paragraphs": [
            "西风万里至，旷然天地秋。",
            "暮雨生夕凉，百虫鸣啾啾。",
            "楚山晓苍苍，楚水亦悠悠。",
            "骚人试登临，感物增离忧。",
            "所思在遐方，欲往路阻修。",
            "香草有蕙茝，嘉树有梧楸。",
            "白露委芳馨，雕零使我愁。",
            "穷年倦羁窘，江湖思旧游。",
            "纫兰制芰荷，飘泛一叶舟。",
            "肆情云水间，意适何所求。"
        ],
        "notes": "",
        "id": "820170e57170249d42dfa5039344a67f"
    },
    {
        "author": "江休复",
        "dynasty": "宋",
        "type": "诗",
        "rhythmic": "",
        "title": "同持国宿太学官舍",
        "preface": "",
        "paragraphs": [
            "翳翳云月薄，泠泠雪风清。",
            "学省夜岑寂，天街断人行。",
            "广庭层阁阴，寻廊步余明。",
            "松筿递遥响，如闻弦诵声。",
            "悠悠子佩诗，讲座尘埃生。",
            "回就直舍休，亹亹谈道精。",
            "心会境物融，泯然遗世营。",
            "寒眠屡展转，寤言写素诚。"
        ],
        "notes": "",
        "id": "8e9b2df1eee762cd82a9c7d6cbb84237"
    },
    {
        "author": "江休复",
        "dynasty": "宋",
        "type": "诗",
        "rhythmic": "",
        "title": "牟驼冈阅马",
        "preface": "",
        "paragraphs": [
            "牧马散近坰，阅视乘高秋。",
            "驼冈似沙苑，堆阜带川洲。",
            "坡陁故梁城，萦薄西南陬。",
            "连棚映林樾，星罗倚层丘。",
            "回风吹阵云，奔腾欻来游。",
            "野性脱羁马，饮龁遂所求。",
            "腹干颇肥张，鬰怒何彪休。",
            "群敺骤麋鹿，逸势凌蛟虬。",
            "军戎选轻捷，和銮御调柔。",
            "毛物有千名，众美归骅骝。",
            "梁王愁思台，佛刹居上头。",
            "朅来一凭眺，遗墟莽悠悠。",
            "信陵骨已朽，岩穴谁见收。",
            "当时英豪辈，事逐东波流。",
            "置酒临风轩，聊以纾烦忧。"
        ],
        "notes": "",
        "id": "c26971f7ae911880d7ee3e4d4015e622"
    },
    {
        "author": "江休复",
        "dynasty": "宋",
        "type": "诗",
        "rhythmic": "",
        "title": "君实不饮酒栽菊诗以问之",
        "preface": "",
        "paragraphs": [
            "君实不饮酒，庭下多栽菊。",
            "不知黄花开，奈此杯中绿。",
            "凌晨烟露滋，后日风霜促。",
            "欲表君苦心，宜种子猷竹。"
        ],
        "notes": "",
        "id": "c63d4a98e06ffb4367f9b6bc7d1addea"
    },
    {
        "author": "江休复",
        "dynasty": "宋",
        "type": "诗",
        "rhythmic": "",
        "title": "王官谷司空侍郎故居",
        "preface": "",
        "paragraphs": [
            "首阳采薇士，商代缅以遐。",
            "唐季有夫子，遯世肥且嘉。",
            "拔迹离污险，抗志凌青霞。",
            "剥运扇颓风，奸雄比回邪。",
            "不然随波流，横噬猰貐牙。",
            "吁哉土德衰，暌乖鬼盈车。",
            "英英夫子贤，显晦吾所嗟。",
            "相见栖隠情，遗文搴菁华。",
            "山藏白驹谷，水遶骚人家。",
            "踌躇碧峰前，寒日忽以斜。"
        ],
        "notes": "",
        "id": "3d8a03e4e57da6749e0149ddc6b78e38"
    },
    {
        "author": "江休复",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "郡邸狱冤谁与辩，皋桥客死世同悲。"
        ],
        "notes": "",
        "id": "13f100d2227aa681248c6963233c3529"
    },
    {
        "author": "江休复",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "五十践衰境，加我在明年。"
        ],
        "notes": "",
        "id": "60207d4b9ebc6a7b91930f9021689326"
    }
]