[
    {
        "author": "蒋防",
        "dynasty": "唐",
        "type": "诗",
        "rhythmic": "",
        "title": "题杜宾客新丰里幽居",
        "preface": "",
        "paragraphs": [
            "退迹依三迳，辞荣继二疏。",
            "圣情容解印，帝里许悬车。",
            "已去龙楼籍，犹分御廪储。",
            "风泉输耳目，松竹助玄虚。",
            "调护心常在，山林意有余。",
            "应嗤紫芝客，远就白云居。"
        ],
        "notes": "",
        "id": "2f79696be4f7bd02de11c7b944e1998c"
    },
    {
        "author": "蒋防",
        "dynasty": "唐",
        "type": "诗",
        "rhythmic": "",
        "title": "望禁苑祥光",
        "preface": "",
        "paragraphs": [
            "嘉瑞生天色，葱茏几效祥。",
            "树摇三殿侧，日映九城傍。",
            "仙雾今同色，卿云未可章。",
            "拱汾疑鼎气，临渭比荧光。",
            "岂并春风旧，俄同圣寿长。",
            "微臣时一望，短羽欲翺翔。"
        ],
        "notes": "",
        "id": "8c0dd6495c1d0e3cb3500e9ded0f3f5b"
    },
    {
        "author": "蒋防",
        "dynasty": "唐",
        "type": "诗",
        "rhythmic": "",
        "title": "冬至日祥风应候",
        "preface": "",
        "paragraphs": [
            "节逢清景空，气占二仪中。",
            "独喜登高日，先知应候风。",
            "瑞呈光舜化，庆表盛尧聪。",
            "况与承时叶，还将入律同。",
            "微微万井逼，习习九门通。",
            "遶殿炉烟起，殷勤报岁功。"
        ],
        "notes": "",
        "id": "a8abd04155a0bf6a483445943d3404bd"
    },
    {
        "author": "蒋防",
        "dynasty": "唐",
        "type": "诗",
        "rhythmic": "",
        "title": "春风扇微和",
        "preface": "",
        "paragraphs": [
            "丽日催迟景，和风扇早春。",
            "暖浮丹凤阙，韶媚黑龙津。",
            "澹荡迎仙仗，霏微送画轮。",
            "绿摇官柳散，红待禁花新。",
            "舞席皆回雪，歌筵暗送尘。",
            "幸当阳律候，惟愿及佳辰。"
        ],
        "notes": "",
        "id": "ca5a4e0a7480950da3059c27f6560d81"
    },
    {
        "author": "蒋防",
        "dynasty": "唐",
        "type": "诗",
        "rhythmic": "",
        "title": "日暖万年枝",
        "preface": "",
        "paragraphs": [
            "新阳归上苑，嘉树独含妍。",
            "散漫添和气，曈昽卷曙烟。",
            "流辉宜圣日，接影贵芳年。",
            "自与恩光近，那关煦妪偏。",
            "结根诚得地，表寿愿符天。",
            "谁道凌寒质，从兹不暧然。"
        ],
        "notes": "",
        "id": "b5f8ff66b8056c12b68085d1d434aea9"
    },
    {
        "author": "蒋防",
        "dynasty": "唐",
        "type": "诗",
        "rhythmic": "",
        "title": "秋月悬清辉",
        "preface": "",
        "paragraphs": [
            "秋月沿霄汉，亭亭委素辉。",
            "山明桂花发，池满夜珠归。",
            "入牖人偏揽，临枝鹊正飞。",
            "影连平野净，轮度晓云微。",
            "晶晃浮轻露，裴回映薄帷。",
            "此时千里道，延望独依依。"
        ],
        "notes": "",
        "id": "c088426502df27d83f2714d165a1851a"
    },
    {
        "author": "蒋防",
        "dynasty": "唐",
        "type": "诗",
        "rhythmic": "",
        "title": "八风从律",
        "preface": "",
        "paragraphs": [
            "制律窥元化，因声感八风。",
            "还从万籁起，更与五音同。",
            "习习芦灰上，泠泠玉管中。",
            "气随时物好，响彻霁天空。",
            "自得阴阳顺，能令惠泽通。",
            "愿吹寒谷里，从此达前蒙。"
        ],
        "notes": "",
        "id": "d847b94e377a755c34a414a2f302177a"
    },
    {
        "author": "蒋防",
        "dynasty": "唐",
        "type": "诗",
        "rhythmic": "",
        "title": "藩臣恋魏阙",
        "preface": "",
        "paragraphs": [
            "剖竹随皇命，分忧镇大藩。",
            "恩波怀魏阙，献纳望天阍。",
            "政奉南风顺，心依北极尊。",
            "梦魂通玉陛，动息寄朱轩。",
            "直以蒸黎念，思陈政化源。",
            "如何子牟意，今古道斯存。"
        ],
        "notes": "",
        "id": "4dfc69b2949c796ff19c8bff13a844f2"
    },
    {
        "author": "蒋防",
        "dynasty": "唐",
        "type": "诗",
        "rhythmic": "",
        "title": "[秋]稼如云",
        "preface": "",
        "paragraphs": [
            "肆目如云处，三田大有秋。",
            "葱茏初蔽野，散漫正盈畴。",
            "稍混从龙势，宁同触石幽。",
            "紫芒分羃羃，青颕澹油油。",
            "始惬仓箱望，终无灭裂忧。",
            "西成知不远，雨露复何酬。"
        ],
        "notes": "",
        "id": "d6a3d55a8464aa9fe916ea4dab503eab"
    },
    {
        "author": "蒋防",
        "dynasty": "唐",
        "type": "诗",
        "rhythmic": "",
        "title": "玉巵无当",
        "preface": "",
        "paragraphs": [
            "美玉常为器，兹焉变漏巵。",
            "酒浆悲莫挹，樽俎念空施。",
            "符彩功难补，盈虚数已亏。",
            "岂惟孤玩好，抑亦类瑕疵。",
            "清越音虽在，操持意渐隳。",
            "赋形期大匠，良璞勿同斯。"
        ],
        "notes": "",
        "id": "93deaee6f1ebf6818824654679679005"
    },
    {
        "author": "蒋防",
        "dynasty": "唐",
        "type": "诗",
        "rhythmic": "",
        "title": "至人无梦",
        "preface": "",
        "paragraphs": [
            "已赜希微理，知将静默邻。",
            "坐忘宁有梦，迹灭示凝神。",
            "化蝶诚知幻，征兰匪契真。",
            "抱玄虽解带，守一自离尘。",
            "寥朗壶中晓，虚明洞里春。",
            "翛然碧霞客，那比漆园人。"
        ],
        "notes": "",
        "id": "ff05523b588ac551aa61b9a3cae4568d"
    },
    {
        "author": "蒋防",
        "dynasty": "唐",
        "type": "诗",
        "rhythmic": "",
        "title": "玄都楼桃",
        "preface": "",
        "paragraphs": [
            "旧传天上千年熟，今日人间五日香。",
            "红软满枝须作意，莫交方朔施偷将。"
        ],
        "notes": "",
        "id": "d0fbf166ffb6f0ac133d6454693409be"
    },
    {
        "author": "蒋防",
        "dynasty": "唐",
        "type": "诗",
        "rhythmic": "",
        "title": "灵岩洞",
        "preface": "",
        "paragraphs": [
            "一湾溪水出岩泉，前洞沉沉后洞连。",
            "可惜秦人不曾到，空留名迹在桃川。",
            "（《古今图书集成·职方典》一二六二《常德府部》）。"
        ],
        "notes": "",
        "id": "c5d5c7cd29e9b2a4122e3522e6228096"
    },
    {
        "author": "蒋防",
        "dynasty": "唐",
        "type": "诗",
        "rhythmic": "",
        "title": "临蒸诸葛亮宅（题拟）",
        "preface": "",
        "paragraphs": [
            "始有诸葛翁，柯亭寄翠霭。",
            "（见《舆地纪胜》卷五五《衡州》）。"
        ],
        "notes": "",
        "id": "cc68785c007173d0db2e057ce1ade48c"
    }
]