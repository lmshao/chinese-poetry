[
    {
        "author": "焦郁",
        "dynasty": "唐",
        "type": "诗",
        "rhythmic": "",
        "title": "白云向空尽",
        "preface": "",
        "paragraphs": [
            "白云升远岫，摇曳入晴空。",
            "乘化随舒卷，无心任始终。",
            "欲销仍带日，将断更因风。",
            "势薄飞难定，天高色易穷。",
            "影收元气表，光灭太虚中。",
            "傥若从龙去，还施济物功。"
        ],
        "notes": "",
        "id": "d603e5a4949a2766c147a740f23c1830"
    },
    {
        "author": "焦郁",
        "dynasty": "唐",
        "type": "诗",
        "rhythmic": "",
        "title": "春雪 一",
        "preface": "",
        "paragraphs": [
            "散漫天涯色，乘春四望平。",
            "不分残照影，何处断鸿声。",
            "缭绕先经塞，霏微近过城。",
            "因风低未歛，带雨重还轻。",
            "干吕知时泰，如膏候岁成。",
            "小儒同品物，无以荅皇明。"
        ],
        "notes": "",
        "id": "8b90ee7c25a4d58b1dc53821eb20e415"
    },
    {
        "author": "焦郁",
        "dynasty": "唐",
        "type": "诗",
        "rhythmic": "",
        "title": "春雪 二",
        "preface": "",
        "paragraphs": [
            "春雪空蒙帘外斜，霏微半入野人家。",
            "长天远树山山白，不辨梅花与柳花。"
        ],
        "notes": "",
        "id": "04715a6bef3c38061c57a5b0847b561d"
    }
]