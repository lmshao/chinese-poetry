[
    {
        "author": "京镗",
        "dynasty": "宋",
        "type": "诗",
        "rhythmic": "",
        "title": "留金馆作",
        "preface": "",
        "paragraphs": [
            "鼎湖龙驭去无踪，三遣行人意则同。",
            "凶礼强更为吉礼，夷风终未变华风。",
            "设令耳与笙镛末，只愿身糜鼎镬中。",
            "已办淹留期得请，不辞筑馆汴江东。"
        ],
        "notes": "",
        "id": "af9524f0a071a548a9a6c444a6416698"
    },
    {
        "author": "京镗",
        "dynasty": "宋",
        "type": "诗",
        "rhythmic": "",
        "title": "漳河疑冢",
        "preface": "",
        "paragraphs": [
            "疑冢多留七十余，谋身自谓永无虞。",
            "不知三马同槽梦，曾为儿童远虑无。"
        ],
        "notes": "",
        "id": "146f0e47fc92de12b410638f9600a499"
    },
    {
        "author": "京镗",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "八千里隔东西境，十二时分昼夜泉。"
        ],
        "notes": "",
        "id": "0b6fba069cbc7b56a7f1cf160a44bb74"
    },
    {
        "author": "京镗",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "湖边春色十分深。"
        ],
        "notes": "",
        "id": "61f51f80fad789f0e760ce43cb59b268"
    },
    {
        "author": "京镗",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "杰阁耸层霄，几度晓风残月。",
            "同是鹓行旧侣，慰十年离别。",
            "一杯相属莫留残，试倚阑干说。",
            "趁取簪花绿鬓，未骎骎如雪。"
        ],
        "notes": "",
        "id": "85631280087a907e0272bcc5152193fe"
    },
    {
        "author": "京镗",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "急雨逐骄阳，洗出长空新月。",
            "更对银河风露，觉今宵都别。",
            "不须乞巧拜中庭，枉共天孙说。",
            "且信平生拙极，耐岁寒霜雪。"
        ],
        "notes": "",
        "id": "ef1a93da93108a85c993276edc09ad0a"
    },
    {
        "author": "京镗",
        "dynasty": "宋",
        "type": "词",
        "rhythmic": "定风波",
        "title": "",
        "preface": "",
        "paragraphs": [
            "休卧元龙百尺楼。",
            "眼高照破古今愁。",
            "若不擎天为八柱，且学鸱夷，归泛五湖舟。",
            "万里西南天一角，骑气乘风，也作等闲游。",
            "莫道玉关人老矣，壮志凌云，依旧不惊秋。"
        ],
        "notes": "",
        "id": "1d6bf2e48a460259d46450c78b466738"
    },
    {
        "author": "京镗",
        "dynasty": "宋",
        "type": "词",
        "rhythmic": "定风波",
        "title": "",
        "preface": "",
        "paragraphs": [
            "何必穿针上彩楼。",
            "剖瓜插竹诉穷愁。",
            "闻道天孙相会处，银汉无津，不待泛兰舟。",
            "动是隔年寻素约，何似，每逢清梦且嬉游。",
            "但得举杯开笑口，对月临风，总胜鹊桥秋。"
        ],
        "notes": "",
        "id": "626e0f3e363ae3872d459efd4069b775"
    },
    {
        "author": "京镗",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "文章太守，问何事、犹带天庭黄色。",
            "上界一时官府足，聊下神仙宫阙。",
            "剖竹新游，握兰旧梦，此意谁人识。",
            "千军笔阵，争先曾夺矛槊。",
            "好是万里相逢，一尊同醉，倾吐平边策。",
            "聚散人生浑惯见，莫为分襟呜咽。",
            "借箸机筹，著鞭功业，只合从君说。",
            "明朝回首，天涯何处风月。"
        ],
        "notes": "",
        "id": "ea9f471cab18e15fbf021fb0f46a3f7a"
    },
    {
        "author": "京镗",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "绣天锦地，浣花溪风物，尤为奇绝。",
            "无限兰舟相荡漾，缯彩重重装结。",
            "冀国遗踪，杜陵陈迹，疑信俱休说。",
            "笙歌丛里，旌旗光映林樾。",
            "自笑与蜀缘多，沧浪亭下，饱看烟波阔。",
            "屡疏求归才请得，知我家山心切。",
            "已是行人，犹陪佳客，莫放回船发。",
            "来年今日，相思惟共明月。"
        ],
        "notes": "",
        "id": "fe6d8416f7c517f3214be3aceda4b305"
    },
    {
        "author": "京镗",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "郎闱夙望，问何因袖手，双流溪畔。",
            "忆昔班行曾接武，今喜一尊同泛。",
            "骥枥难淹，鹏程方远，大器成须晚。",
            "等闲访我，又惊云雨分散。",
            "最是游子悲乡，小人怀土，梦绕江南岸。",
            "楚尾吴头家住处，满自山川遐观。",
            "归兴虽浓，俞音尚閟，此地非贪恋。",
            "东西惟命，去留迟速休管。"
        ],
        "notes": "",
        "id": "19295c4b2f8b9ca88a8bee1f8e62ce8e"
    },
    {
        "author": "京镗",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "锦城城北，有平湖、仿佛西湖西畔。",
            "载酒郊坰修禊事，雅称兰舟同泛。",
            "麦垅黄轻，桤林绿重，莫厌春光晚。",
            "棹歌声发，飞来鸥鹭惊散。",
            "好是水涨弥漫，山围周币，不尽青青岸。",
            "除却钱塘门外见，只说此间奇观。",
            "句引游人，追陪佳客，三载成留恋。",
            "古今陈迹，从教分付弦管。"
        ],
        "notes": "",
        "id": "0f52b5e56d13bfa8b2a337970bedeff5"
    },
    {
        "author": "京镗",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "扪参历井，恰匆匆三见，西州七夕。",
            "怪得骄阳回避晚，犹去新秋两日。",
            "天上良宵，人间佳节，初不分今昔。",
            "夜来急雨，洗成风露清绝。",
            "因念万里飘零，君平何在，谁识乘槎客。",
            "插竹剖瓜休妄想，巧处那容人乞。",
            "院宇初凉，楼台不夜，漫说经年隔。",
            "引杯长啸，醉看天地空阔。"
        ],
        "notes": "",
        "id": "2415bdacba13e8d318831eb1c6ca52d1"
    },
    {
        "author": "京镗",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "算秋来景物，皆胜赏、况重阳。",
            "正露冷欲霜，烟轻不雨，玉宇开张。",
            "蜀人从来好事，遇良辰、不肯负时光。",
            "药市家家帘幕，酒楼处处丝簧。",
            "婆娑老子兴难忘。",
            "聊复与平章。",
            "也随分登高，茱萸缀席，菊蕊浮觞。",
            "明年未知谁健，笑杜陵、底事独凄凉。",
            "不道频开笑口，年年落帽何妨。"
        ],
        "notes": "",
        "id": "66f074520713a182e88a80a11236e50c"
    },
    {
        "author": "京镗",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "挺挺祖风烈，再岁滞偏州。",
            "元龙豪气，宜卧百尺最高楼。",
            "万丈文章光焰，一段襟怀洒落，风露玉壶秋。",
            "乱石惊涛处，也作等闲游。",
            "适相逢，君去骑，我归舟。",
            "清都绛阙密迩，切莫小迟留。",
            "趁取亲庭强健，好向圣朝倾吐，事业肯悠悠。",
            "回首藩宣地，恩与大江流。"
        ],
        "notes": "",
        "id": "ecc7f5db709f4fb0ce39c75c3be97072"
    },
    {
        "author": "京镗",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "四载分蜀阃，万里下吴樯。",
            "老怀易感，厌听催别笛横羌。",
            "自愧谋非经远，更笑才非任剧，安得召公棠。",
            "有志但碌碌，无绩可章章。",
            "汉嘉守，明似月，洁如霜。",
            "邦人鼓舞，爱戴惟恐趣归忙。",
            "况是水曹宗派，仍得苏州句法，燕寝昼凝香。",
            "且趁东风去，步武近明光。"
        ],
        "notes": "",
        "id": "cb50705a17fb36f44c2795c741ce8985"
    },
    {
        "author": "京镗",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "数月已办去，今日始成行。",
            "天公怜我，特地趁晓作霜晴。",
            "万里奔驰为米，四载淹留为豆，自笑太劳生。",
            "父老漫遮道，抚字愧阳城。",
            "君有命，难俟驾，合兼程。",
            "故山心切，猿鹤应是怨仍惊。",
            "多谢使华追路，不忍客亭分袂，已醉酒犹倾。",
            "莫久西南往，汉代急公卿。"
        ],
        "notes": "",
        "id": "2724eced506a5df63dd96c3980b60702"
    },
    {
        "author": "京镗",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "雪岭倚空白，霜柏傲寒青。",
            "千岩万壑奇秀，禽鸟寂无声。",
            "好是群贤四集，同访宝仙九室，中有玉京城。",
            "眼底尘嚣远，胸次利名轻。",
            "云山旁，烟水畔，肯渝盟。",
            "传呼休要喝道，方外恐猜惊。",
            "雅羡林泉胜概，倘遂田园归计，志愿足平生。",
            "此意只自解，聊复为君倾。"
        ],
        "notes": "",
        "id": "ef7ff5c0fef27d3fdc9329a7984fb398"
    },
    {
        "author": "京镗",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "与蜀有缘法，见我眼俱青。",
            "征车到处，弦管无限作离声。",
            "自笑四年留滞，漫说三边安静，分阃愧长城。",
            "一念天地阔，万事羽毛轻。",
            "欲归去，诗入社，酒寻盟。",
            "骎骎双鬓，老矣祗觉壮心惊。",
            "虽是东西惟命，已断行藏在己，何必问君平。",
            "举似铜梁守，怀抱好同倾。"
        ],
        "notes": "",
        "id": "93880add1c7379542911489b1241de9d"
    },
    {
        "author": "京镗",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "衮衮长江水，策策晓霜风。",
            "求归得请，特地送我布帆东。",
            "出处何关轻重，去住不拘淹速，社燕与秋鸿。",
            "父老休相恋，四载愧无功。",
            "谁知有，楼百尺，卧元龙。",
            "来从天上，一麾游戏斗牛中。",
            "闻道君王前席，见说从臣虚位，变化待鲲鸿。",
            "一笑同锦里，万事付金锺。"
        ],
        "notes": "",
        "id": "6b51dd868a00e8fac0f321a11e0f6efe"
    },
    {
        "author": "京镗",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "身去日华远，举首望长安。",
            "四年留蜀，那复有梦到金銮。",
            "遥想将芜三径，自笑己穷五技，无语倚阑干。",
            "欲作天涯别，犹对俎尊闲。",
            "秋意晚，风色厉，叶声乾。",
            "阳关三叠缓唱，一醉且酡颜。",
            "聚散燕鸿南北，得失触蛮左右，莫较去仍还。",
            "后日相思处，烟水与云山。"
        ],
        "notes": "",
        "id": "48864115160337f3e24a66f3889ebd41"
    },
    {
        "author": "京镗",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "百堞龟城北，江势远连空。",
            "杠梁济涉，浑似溪涧饮长虹。",
            "覆以翬飞华宇，载以鱼浮叠石，守护有神龙。",
            "好看发源水，滚滚尽流东。",
            "司马氏，凌云气，盖群公。",
            "当年题柱，从此奏赋动天容。",
            "果驾轺车使蜀，能致诸蛮臣汉，邛筰道仍通。",
            "寄语登桥者，努力继前功。"
        ],
        "notes": "",
        "id": "6cfaddbf1d1de59463acdf6220e3c8c0"
    },
    {
        "author": "京镗",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "明月四时好，何事喜中秋。",
            "瑶台宝鉴，宜挂玉宇最高头。",
            "放出白毫千丈，散作太虚一色，万象入吾眸。",
            "星斗避光彩，风露助清幽。",
            "等闲来，天一角，岁三周。",
            "东奔西走，在处依旧若从游。",
            "照我尊前只影，催我镜中华发，蟾兔漫悠悠。",
            "连璧有佳客，乘兴且登楼。"
        ],
        "notes": "",
        "id": "594aba92753382b81e2bb8d858a16399"
    },
    {
        "author": "京镗",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "杨卢万人杰，见我眼俱青。",
            "锦官城里胜概，在在款经行。",
            "笔底烟云飞走，胸次乾坤吐纳，议论总纵横。",
            "觉我形秽处，相并玉壶清。",
            "二使者，弦样直，水般平。",
            "岷峨洗净凄怆，威与惠相并。",
            "闻道东来有诏，却恐西留无计，顿使雪山轻。",
            "滚滚蜀江水，不尽是声名。"
        ],
        "notes": "",
        "id": "a90d2b33e4665312af29ce7b697c9f8b"
    },
    {
        "author": "京镗",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "推移随牒红尘里，试问几时肩息。",
            "家乡何在，烟迷波渺，云横山屹。",
            "分阃无功，临民有愧，裤今襦昔。",
            "想征帆万里，阳关三叠，肠空断、人谁忆。",
            "多谢殷勤绮席。",
            "苦留连、不容浮鹢。",
            "九霞光外，五云深畔，君宜鹄立。",
            "自笑衰迟，未能轩轾，漫劳嘘吸。",
            "愿锋车趣召，吴天楚地，相逢他日。"
        ],
        "notes": "",
        "id": "5c907a4a877e0e946b56f81a14c39eb4"
    },
    {
        "author": "京镗",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "四年留蜀惭无补，好是求归得去。",
            "风帆百尺，烟波万里，宁辞掀舞。",
            "楚尾吴头，我家何在，西山南浦。",
            "想珠帘画栋，倚阑凝望，依然卷云飞雨。",
            "最好九霞光处。",
            "见当时、结知明主。",
            "冰霜节操，斗星词采，羽仪朝路。",
            "邂逅开怀，等闲分手，满斟绿醑。",
            "道日边好语，相将飞下，有人知否。"
        ],
        "notes": "",
        "id": "4bfa5d4c887c5d57235b7f97b2db50d2"
    },
    {
        "author": "京镗",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "夜来井络参躔，使星一点明如昼。",
            "谁将天上麒麟，锺作人间英秀。",
            "从橐仪刑，御屏名姓，暂烦衣绣。",
            "问西川父老，新来喜跃，缘何事、曾知否。",
            "今代澄清妙手。",
            "为公家、忧心如疚。",
            "几年繁赋，一朝输代，恩民特厚。",
            "初度佳辰，恰逢长至，从来希有。",
            "但只将一部，欢声百万，与公为寿。"
        ],
        "notes": "",
        "id": "deb65a8efa9ad969bd9bd230b5f8b68e"
    },
    {
        "author": "京镗",
        "dynasty": "宋",
        "type": "词",
        "rhythmic": "汉宫春",
        "title": "",
        "preface": "",
        "paragraphs": [
            "暖律初回。",
            "又烧灯市井，卖酒楼台。",
            "谁将星移万点，月满千街。",
            "轻车细马，隘通衢、蹴起香埃。",
            "今岁好，土牛作伴，挽留春色同来。",
            "不是天公省事，要一时壮观，特地安排。",
            "何妨彩楼鼓吹，绮席尊罍。",
            "良宵胜景，语邦人、莫惜徘徊。",
            "休笑我，痴顽不去，年年烂醉金钗。"
        ],
        "notes": "",
        "id": "76fd1b5c604fe0a453eaf6032e5ebd18"
    },
    {
        "author": "京镗",
        "dynasty": "宋",
        "type": "词",
        "rhythmic": "汉宫春",
        "title": "",
        "preface": "",
        "paragraphs": [
            "看透尘寰。",
            "更禅心似水，道力如山。",
            "前身青冥跨鹄，紫府乘鸾。",
            "世缘一念，便等闲、游戏人间。",
            "须信道，云霄步武，不应权牧西南。",
            "此日重临初度，正绣衣辉映，彩服斓斑。",
            "人生显途易到，容养难攀。",
            "一时庆事，问谁家、得似门阑。",
            "知未艾，百千寿算，慈闱长奉亲欢。"
        ],
        "notes": "",
        "id": "8071374016ee32ee15dfef03a428fb2a"
    },
    {
        "author": "京镗",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "东皇著意，妙出妆春手。",
            "点缀名花胜於绣。",
            "向鱼凫国里，琴鹤堂前，仍共赏，蜀锦堆红炫昼。",
            "娇娆真绝艳，尽是天然，莫恨无香欠檀口。",
            "幸今年风雨，不苦摧残，还肯为、游人再三留否。",
            "算魏紫姚黄号花王，若定价收名，未应居右。"
        ],
        "notes": "",
        "id": "ab6ee2276d8eecc54203fcb77caa127b"
    },
    {
        "author": "京镗",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "三年锦里，见重阳药市。",
            "车马喧阗管弦沸。",
            "笑篱边孤寂，台上疏狂，争得似，此日西南都会。",
            "痴儿官事了，乐与民同，况值高秋好天气。",
            "□不羞华发，不照衰颜，聊满插、黄花一醉。",
            "道物外、高人有时来，问混杂龙蛇，个中谁是。"
        ],
        "notes": "",
        "id": "731ad3878345755f3cfcdb73ac13e89f"
    },
    {
        "author": "京镗",
        "dynasty": "宋",
        "type": "词",
        "rhythmic": "洞庭春色・沁园春",
        "title": "",
        "preface": "",
        "paragraphs": [
            "命驾访嵇，泛舟思戴，此兴甚浓。",
            "料情侔杨恽，乌乌拊缶，意轻殷浩，咄咄书空。",
            "莫讶群芳淹速异，到时序推排元自同。",
            "休怅望，任春来桃李，秋后芙蓉。",
            "因嗟锦城四载，漫赢得、齿豁头童。",
            "叹里门密迩，易成间阔，诗筒频寄，难续新工。",
            "我已怀归今得请，念此地迟回谁似公。",
            "经济手，看鸾台凤阁，晚节收功。"
        ],
        "notes": "",
        "id": "8c7fa792cfe294e6487511e6f34d9c56"
    },
    {
        "author": "京镗",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "道骨仙风，合笞凤、鞭鸾归去。",
            "底事为、三峨九顶，等闲留住。",
            "揽辔聊施经济手，凝旒屡出褒嘉语。",
            "算只今、人物更谁归，心如许。",
            "嗟我拙，才不武。",
            "惭我陋，文非古。",
            "纵策迟鞭钝，也难追步。",
            "虽喜故人逢异县，却嫌游子贪行路。",
            "但著公、西掖北门中，相期处。"
        ],
        "notes": "",
        "id": "de3cd72ed7a92264a6a1e7363dd85f4a"
    },
    {
        "author": "京镗",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "外省抡才，诏书下、芝泥犹湿。",
            "应料得、出奇锦绣，争辉金碧。",
            "三级浪高鱼已化，九霄路远鹏方息。",
            "有宗工、此地独持衡，将专席。",
            "岁月晚，霜风急。",
            "嗟老子，为行客。",
            "念昔陪班缀，今亲辞色。",
            "握手方成同社款，消魂又作歧亭别。",
            "也不须、因赋大刀头，归心折。"
        ],
        "notes": "",
        "id": "8948bb7f07eb24efe3a9a9988fc759c3"
    },
    {
        "author": "京镗",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "雨洗新秋，遣凉意、驱除残暑。",
            "还又是、天孙河鼓，一番相遇。",
            "银汉桥成乌鹊喜，金奁丝巧蜘蛛吐。",
            "见几多、结彩拜楼前，穿针女。",
            "舟楫具，将归去。",
            "尊俎胜，休匆遽。",
            "被西川七夕，四回留住。",
            "此地关心能几辈，他年会面知何处。",
            "更倚阑、豪饮莫辞频，歌金缕。"
        ],
        "notes": "",
        "id": "e0f61c8cfd4cd66e7be7984f444da07c"
    },
    {
        "author": "京镗",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "雨后晴初，觉春在、桤村柳陌。",
            "修禊事、郊坰寻胜，特邀君出。",
            "缭绕群山疑虎踞，弥漫一水容鲸吸。",
            "怪西湖、底事却移来，龟城北。",
            "酬令节，逢佳日。",
            "风递暖，烟凝碧。",
            "趁兰舟游玩，尽杯中物。",
            "十里轮蹄尘不断，几多粉黛花无色。",
            "笑杜陵、昔赋丽人行，空遗迹。"
        ],
        "notes": "",
        "id": "6be3481246d6024bb51cb16e74f11fa3"
    },
    {
        "author": "京镗",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "锦里先生，草堂筑、浣花溪上。",
            "料饱看、阶前雀食，篱边渔网。",
            "跨鹄骑鲸归去后，桥西潭北留佳赏。",
            "况依然、一曲抱村流，江痕涨。",
            "鱼龙戏，相浩荡。",
            "禽鸟乐，增舒畅。",
            "更绮罗十里，棹歌来往。",
            "上坐英贤今李郭，邦人应作仙舟想。",
            "但□呼、落日未西时，船休放。"
        ],
        "notes": "",
        "id": "f0e8154f71de9406d0bc508e13c5fd06"
    },
    {
        "author": "京镗",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "才近重阳，喜风露、酝成爽气。",
            "应料有、悲秋情绪，澹妆慵试。",
            "黄菊篱边开遍否，紫鸿塞外归来未。",
            "但倚阑、高处望长空，无穷意。",
            "名利鼎，从渠沸。",
            "穷达路，非人致。",
            "又何须咄咄，向空书字。",
            "西风正好狂吹帽，庾尘那解关吾事。",
            "纵嬉游、也不学山翁，如泥醉。"
        ],
        "notes": "",
        "id": "b600ce4bd8faac975ec529ebfcf7d545"
    },
    {
        "author": "京镗",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "喜见中秋，急载酒、登楼邀月。",
            "谁料得、狂风作祟，浮云为孽。",
            "孤负阑干凝望眼，不教宝鉴悬银阙。",
            "但筵前、依旧舞腰斜，歌喉咽。",
            "阴与霁，圆并缺，难指准，休分别。",
            "况赏心乐事，从来磨折。",
            "常把一尊陪笑语，也胜虚度佳时节。",
            "怪坡仙、底事太愁生，惊华发。"
        ],
        "notes": "",
        "id": "936db8ab595b5e646d7ddb26958fdb4c"
    },
    {
        "author": "京镗",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "乘兴西来，问谁是、平生相识。",
            "算惟有、瑶台明月，照人如昔。",
            "万里清凉银世界，放教千丈冰轮出。",
            "便招邀、我辈上层楼，横孤笛。",
            "阴晴事，人难必。",
            "欢乐处，天常惜。",
            "幸星稀河澹，云收风息。",
            "更著两贤陪胜赏，此身如与尘寰隔。",
            "笑谪仙、对影足成三，空孤寂。"
        ],
        "notes": "",
        "id": "f919df6b877619f5050dc0dbccb7ab45"
    },
    {
        "author": "京镗",
        "dynasty": "宋",
        "type": "词",
        "rhythmic": "瑞鹤仙",
        "title": "",
        "preface": "",
        "paragraphs": [
            "鸳行旧俦侣。",
            "问底事、迟回西州西处。",
            "闲居久如许。",
            "相邻翁对饮，诗人联句。",
            "夤缘会遇。",
            "过高轩、相逢喜舞。",
            "正菊天、景物澄鲜，切莫趣归言去。",
            "看取。",
            "星扉月户。",
            "雾阁云窗，非公孰住。",
            "从容笑语。",
            "人生易别难聚。",
            "恨分违有日，留连无计，满目离愁忍觑。",
            "若他时、鱼雁南来，把书寄与。"
        ],
        "notes": "",
        "id": "4ac09f3502d57a6189d4cbe89e61f6b2"
    },
    {
        "author": "京镗",
        "dynasty": "宋",
        "type": "词",
        "rhythmic": "绛都春",
        "title": "",
        "preface": "",
        "paragraphs": [
            "升平似旧。",
            "正锦里元夕，轻寒时候。",
            "十里轮蹄，万户帘帷香风透。",
            "火城灯市争辉照。",
            "谁撒□、满空星斗。",
            "玉箫声里，金莲影下，月明如画。",
            "知否。",
            "良辰美景，□丰岁乐国，从来希有。",
            "坐上两贤，白玉为山联翩秀。",
            "笙歌一片围红袖。",
            "切莫遣、铜壶催漏。",
            "杯行且与邦人，共开笑口。"
        ],
        "notes": "",
        "id": "4041e3d484fe338ba18650295cd6c522"
    },
    {
        "author": "京镗",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "试与姮娥语。",
            "问因何、年年此夜，月明如许。",
            "万顷熔成银世界，是处玉壶风露。",
            "又岂比、寻常三五。",
            "变化乾坤同一色，觉星躔、斗柄皆回互。",
            "须要我，共分付。",
            "平生脚踏红尘处。",
            "漫纷纷、鸡虫厚薄，燕鸿来去。",
            "只有婵娟多情在，依旧当时雅素。",
            "空自叹、归心难住。",
            "留取清光岷江畔，照扁舟、送我章江路。",
            "频引满，莫匆遽。"
        ],
        "notes": "",
        "id": "2b7d4dce8706ee5704b111cc666c8746"
    },
    {
        "author": "京镗",
        "dynasty": "宋",
        "type": "词",
        "rhythmic": "酹江月・念奴娇",
        "title": "",
        "preface": "",
        "paragraphs": [
            "蟆颐江畔，问收拾多少，山光水色。",
            "此是朝宗东去路，准拟鸣鼍浮鹢。",
            "儒馆英游，侯藩贤望，便合还丹极。",
            "九重渴想，甘泉闻道虚席。",
            "因念北阙同朝，西州联事，久矣心相得。",
            "邂逅天涯拼一笑，洗我尘胸俗臆。",
            "报国无功，归田有兴，寤寐松坡侧。",
            "他时音问，且凭来信鳞翼。"
        ],
        "notes": "",
        "id": "8ae0b92df9b9b69522a967ca784f17aa"
    },
    {
        "author": "京镗",
        "dynasty": "宋",
        "type": "词",
        "rhythmic": "醉落魄・一斛珠",
        "title": "",
        "preface": "",
        "paragraphs": [
            "芳尘休扑。",
            "名花唤我相追逐。",
            "浅妆不比梅敧竹。",
            "深注朱颜，娇面称红烛。",
            "阿娇合贮黄金屋。",
            "是谁却遣来空谷。",
            "酡颜遍倚阑干曲。",
            "一段风流，不枉到西蜀。"
        ],
        "notes": "",
        "id": "151a7406edb8ef5077c5d71c4de023d6"
    },
    {
        "author": "京镗",
        "dynasty": "宋",
        "type": "词",
        "rhythmic": "雨中花・夜行船",
        "title": "",
        "preface": "",
        "paragraphs": [
            "跨鹤仙姿，掣鲸老手，从来眼赤腰黄。",
            "更词源峡水，才刃干将。",
            "处处欢谣载路，时时秀句盈囊。",
            "牛头山畔，烦公敛惠，许我分光。",
            "逢迎锦里，话旧从容，谁知各整行装。",
            "况正好、登高怀古，择胜寻芳。",
            "少缓红莲开幕，何妨黄菊浮觞。",
            "等闲分首，征尘去后，目断斜阳。"
        ],
        "notes": "",
        "id": "b339ec940a846281bb0553b876e2df95"
    },
    {
        "author": "京镗",
        "dynasty": "宋",
        "type": "词",
        "rhythmic": "雨中花・夜行船",
        "title": "",
        "preface": "",
        "paragraphs": [
            "玉局祠前，铜壶阁畔，锦城药市争奇。",
            "正紫萸缀席，黄菊浮卮。",
            "巷陌联镳并辔，楼台吹竹弹丝。",
            "登高望远，一年好景，九日佳期。",
            "自怜行客，犹对佳宾，留连岂是贪痴。",
            "谁会得、心驰北阙，兴寄东篱。",
            "惜别未催鹢首，追欢且醉蛾眉。",
            "明年此会，他乡今日，总是相思。"
        ],
        "notes": "",
        "id": "55cef661abe10afb125d8751fc10769e"
    }
]