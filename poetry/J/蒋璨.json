[
    {
        "author": "蒋璨",
        "dynasty": "宋",
        "type": "诗",
        "rhythmic": "",
        "title": "题石桥",
        "preface": "",
        "paragraphs": [
            "石桥西去接烟霞，方广山头佛子家。",
            "今日我来生善念，分明盏上见茶花。"
        ],
        "notes": "",
        "id": "943484406685c5660030db666692e9db"
    },
    {
        "author": "蒋璨",
        "dynasty": "宋",
        "type": "诗",
        "rhythmic": "",
        "title": "过冲寂观  其一",
        "preface": "",
        "paragraphs": [
            "兔井桥边鹢首横，过逢仍怯近乡情。",
            "路人失喜交头语，邻犬何知掉尾迎。",
            "重到云房惊落寞，直须金阙早崇成。",
            "百年香火追先志，始信吾宗世济荣。"
        ],
        "notes": "",
        "id": "1dbc40e7999df91296daab52906b8c51"
    },
    {
        "author": "蒋璨",
        "dynasty": "宋",
        "type": "诗",
        "rhythmic": "",
        "title": "过冲寂观  其二",
        "preface": "",
        "paragraphs": [
            "惯见琳宫全盛时，朅来荒梗倍伤凄。",
            "虚堂不复瞻遗迹，败壁才容觅旧题。",
            "帝傅前修皆矩矱，云孙后裔合攀跻。",
            "兴衰补弊应商略，徙倚修廊日欲西。"
        ],
        "notes": "",
        "id": "ff4d4a071c28a8ab1a8395a8875652b9"
    },
    {
        "author": "蒋璨",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "正索解人那复得，其谁知我固无从。"
        ],
        "notes": "",
        "id": "833655b86564a6dc3f18061447362148"
    },
    {
        "author": "蒋璨",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "三年枕上吴中路。",
            "遣黄耳、随君去。",
            "欲过松江呼小渡。",
            "莫惊鸥鹭，四桥都是，老子经行处。",
            "辋川图上看春暮。",
            "长忆高人右丞句。",
            "作个归期天未许。",
            "春衫犹是，小蛮针线，曾湿西湖雨。"
        ],
        "notes": "",
        "id": "1896d73f2a311cc63aeee557781e9d29"
    }
]