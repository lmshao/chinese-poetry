[
    {
        "author": "蒋璨",
        "dynasty": "宋",
        "type": "诗",
        "rhythmic": "",
        "title": "题石桥",
        "preface": "",
        "paragraphs": [
            "石桥西去接烟霞，方广山头佛子家。",
            "今日我来生善念，分明盏上见茶花。"
        ],
        "notes": "",
        "id": "adc93a4a1bd098b4d19b22dc7cd300ba"
    },
    {
        "author": "蒋璨",
        "dynasty": "宋",
        "type": "诗",
        "rhythmic": "",
        "title": "过冲寂观  其一",
        "preface": "",
        "paragraphs": [
            "兔井桥边鹢首横，过逢仍怯近乡情。",
            "路人失喜交头语，邻犬何知掉尾迎。",
            "重到云房惊落寞，直须金阙早崇成。",
            "百年香火追先志，始信吾宗世济荣。"
        ],
        "notes": "",
        "id": "1aa5c9828203928afd6e5a7f2e757afc"
    },
    {
        "author": "蒋璨",
        "dynasty": "宋",
        "type": "诗",
        "rhythmic": "",
        "title": "过冲寂观  其二",
        "preface": "",
        "paragraphs": [
            "惯见琳宫全盛时，朅来荒梗倍伤凄。",
            "虚堂不复瞻遗迹，败壁才容觅旧题。",
            "帝傅前修皆矩矱，云孙后裔合攀跻。",
            "兴衰补弊应商略，徙倚修廊日欲西。"
        ],
        "notes": "",
        "id": "52725ce339bda6972e08b607cdf6e377"
    },
    {
        "author": "蒋璨",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "正索解人那复得，其谁知我固无从。"
        ],
        "notes": "",
        "id": "eb2b6fd5a3dcb0c461afb3baf3c6b018"
    }
]