[
    {
        "author": "净圆",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "西方好，我佛大慈悲。",
            "但具三心圆十念，即登九品越三祗。",
            "神力不思议。",
            "临报尽，接引定无疑。",
            "普愿众生同系念，金台天乐共迎时。",
            "弹指到莲池。"
        ],
        "notes": "",
        "id": "06789adbe1110c408f107b41f927f926"
    },
    {
        "author": "净圆",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "西方好，清旦供尤佳。",
            "缥缈仙云随宝仗，轻盈衣裓贮天华。",
            "十万去非赊。",
            "诸佛土，随念遍河沙。",
            "莲掌抚摩亲授记，潮音清妙响频伽。",
            "时至即还家。"
        ],
        "notes": "",
        "id": "2916710304340a931efdd18d4dabd97f"
    },
    {
        "author": "净圆",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "西方好，群鸟美音声。",
            "华下和鸣歌六度，光中哀雅赞三乘。",
            "闻者悟无生。",
            "三恶道，犹自不知名。",
            "皆是佛慈亲变化，欲宣法语警迷情。",
            "心地顿圆明。"
        ],
        "notes": "",
        "id": "bdd84549ec6aff49cba924c729424fbc"
    },
    {
        "author": "净圆",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "西方好，七宝甃成池。",
            "四色好华敷菡萏，八功德水泛清漪。",
            "除渴又除饥。",
            "池岸上，楼殿势飞翬。",
            "碧玉雕栏填玛瑙，黄金危栋间玻璃。",
            "随处发光辉。"
        ],
        "notes": "",
        "id": "91deff4bbc468fcf0beaf89843be5ab3"
    },
    {
        "author": "净圆",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "西方好，琼树耸高空。",
            "弥覆七重珠宝网，庄严百亿妙华宫。",
            "宫里众天童。",
            "金地上，栏楯绕重重。",
            "华雨飘颻香散漫，乐音嘹亮鼓清风。",
            "闻者乐无穷。"
        ],
        "notes": "",
        "id": "5f6439ce2156585de59fae16813471a9"
    },
    {
        "author": "净圆",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "西方好，随念即超群。",
            "一点灵光随落日，万端尘事付浮云。",
            "人世自纷纷。",
            "凝望处，决定去栖神。",
            "金地经行光里步，玉楼宴坐定中身。",
            "方好任天真。"
        ],
        "notes": "",
        "id": "fb6b65ed637d191208b7809945ce5dfc"
    },
    {
        "author": "净圆",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "娑婆苦，光影急如流。",
            "宠辱悲欢何日了，是非人我几时休。",
            "生死路悠悠。",
            "三界里，水面一浮沤。",
            "纵使英雄功盖世，祗留白骨掩荒丘。",
            "何似早回头。"
        ],
        "notes": "",
        "id": "4a12c7392470714a7c2aae176738de68"
    },
    {
        "author": "净圆",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "娑婆苦，终日走尘寰。",
            "不觉年光随逝水，那堪白发换朱颜。",
            "六趣任循环。",
            "今与古，谁肯死前闲。",
            "危脆利名才入手，虚华财色便追攀。",
            "荣辱片时间。"
        ],
        "notes": "",
        "id": "934696c409c985028e75d78b57080245"
    },
    {
        "author": "净圆",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "娑婆苦，生老病无常。",
            "九窍腥臊流秽污，一包脓血贮皮囊。",
            "争弱又争强。",
            "随妄想，耽欲更荒唐。",
            "念佛看经云著相，破斋毁戒却无妨。",
            "祗恐有阎王。"
        ],
        "notes": "",
        "id": "ebc43c8951c006665021baa8112c40a0"
    },
    {
        "author": "净圆",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "娑婆苦，情念骤如风。",
            "六贼村中无暂息，四蛇箧内更相攻。",
            "谁是主人公。",
            "无慧力，爱网转关笼。",
            "一向四楞低搭地，不思两脚欲梢空。",
            "前路更匆匆。"
        ],
        "notes": "",
        "id": "0dacec648814786b43d1a78af198efc0"
    },
    {
        "author": "净圆",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "娑婆苦，身世一浮萍。",
            "蚊蚋睫中争小利，蜗牛角上窃虚名。",
            "一点气难平。",
            "人我盛，日夜长无明。",
            "地狱争头成队入，西方无个肯修行。",
            "空死复空生。"
        ],
        "notes": "",
        "id": "8a4ecc5be5c6548984b8d809ae53bf84"
    },
    {
        "author": "净圆",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "娑婆苦，长劫受轮回。",
            "不断苦因离火宅，祗随业报入胞胎。",
            "辜负这灵台。",
            "朝又暮，寒暑急相催。",
            "一个幻身能几日，百端机巧衮尘埃。",
            "何得出头来。"
        ],
        "notes": "",
        "id": "91097365ac86ab24a76a5fe71f13f635"
    }
]