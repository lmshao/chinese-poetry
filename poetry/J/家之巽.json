[
    {
        "author": "家之巽",
        "dynasty": "宋",
        "type": "诗",
        "rhythmic": "",
        "title": "定林寺  其一",
        "preface": "",
        "paragraphs": [
            "山人当日济时艰，要把唐虞作样看。",
            "奏罢箫韶无凤至，空教猿鹤怨盟寒。"
        ],
        "notes": "",
        "id": "9275b1aef53b57c26868f205ca660bb0"
    },
    {
        "author": "家之巽",
        "dynasty": "宋",
        "type": "诗",
        "rhythmic": "",
        "title": "定林寺  其二",
        "preface": "",
        "paragraphs": [
            "功名良苦赋归欤，两鬓霜花百念枯。",
            "钟鼎楼台浑一梦，数间茅屋亦浮屠。"
        ],
        "notes": "",
        "id": "94fd6335afb4453025a5c13104486dde"
    },
    {
        "author": "家之巽",
        "dynasty": "宋",
        "type": "诗",
        "rhythmic": "",
        "title": "定林寺  其三",
        "preface": "",
        "paragraphs": [
            "十载浮云几变更，归来钟阜碧嶙峋。",
            "早知山色无今古，只与青山作主人。"
        ],
        "notes": "",
        "id": "70cc99ccbaf285c4df1984a832f6b311"
    },
    {
        "author": "家之巽",
        "dynasty": "宋",
        "type": "诗",
        "rhythmic": "",
        "title": "定林寺  其四",
        "preface": "",
        "paragraphs": [
            "六籍工夫四海名，太平底事竟沉沉。",
            "裕陵一去何年再，长使时贤泪满襟。"
        ],
        "notes": "",
        "id": "467f2c61c6591c6a42726ec947b03e60"
    },
    {
        "author": "家之巽",
        "dynasty": "宋",
        "type": "诗",
        "rhythmic": "",
        "title": "定林寺  其五",
        "preface": "",
        "paragraphs": [
            "老屋三门山径幽，中藏无限古今愁。",
            "新诗吟罢春云合，塔里金仙笑点头。"
        ],
        "notes": "",
        "id": "6fdd396b95d0249fe93b4ca5e98cf3f5"
    },
    {
        "author": "家之巽",
        "dynasty": "宋",
        "type": "诗",
        "rhythmic": "",
        "title": "福胜院",
        "preface": "",
        "paragraphs": [
            "三过山中寺，劳生有底忙。",
            "梵书虫蠹纸，佛界燕巢梁。",
            "晓日光明藏，野花知见香。",
            "丰碑如会意，读罢更彷徨。"
        ],
        "notes": "",
        "id": "8dc13adcf71d869a5ef0d77900d2ffd4"
    },
    {
        "author": "家之巽",
        "dynasty": "宋",
        "type": "诗",
        "rhythmic": "",
        "title": "艮山阁  其一",
        "preface": "",
        "paragraphs": [
            "乐山仁者寂不动，面壁老胡机械深。",
            "艮背行庭无别义，佛心即是伏羲心。"
        ],
        "notes": "",
        "id": "4eb3b5d48da8f27e4948ffe607611bed"
    },
    {
        "author": "家之巽",
        "dynasty": "宋",
        "type": "诗",
        "rhythmic": "",
        "title": "艮山阁  其二",
        "preface": "",
        "paragraphs": [
            "一丘兀硉苍虬住，四面森严阵马齐。",
            "却笑白云无定相，长时逐雨过前溪。"
        ],
        "notes": "",
        "id": "6a99008c2b3c8a5b9702391675467aa2"
    },
    {
        "author": "家之巽",
        "dynasty": "宋",
        "type": "诗",
        "rhythmic": "",
        "title": "和三贤堂诗  其一",
        "preface": "",
        "paragraphs": [
            "孤峰落魄一诗人，白傅何曾号直臣。",
            "较似眉山敢同传，并祠浙水恐诬神。",
            "人非伦拟终非偶，论贵平和不贵新。",
            "争似独尊元祐学，高堂正笏更垂绅。"
        ],
        "notes": "",
        "id": "1e204812cffaadb65e829a5abd42e781"
    },
    {
        "author": "家之巽",
        "dynasty": "宋",
        "type": "诗",
        "rhythmic": "",
        "title": "和三贤堂诗  其二",
        "preface": "",
        "paragraphs": [
            "谁称三老作三山，夫子宁居季孟间。",
            "骆厩侍人多媿色，鼈头处士若为攀。",
            "辞章小技应闲事，节义千年真大闲。",
            "何似眉山专一壑，九京贤圣尽欢颜。"
        ],
        "notes": "",
        "id": "9d7edcd7d28e53de812de80e93599b3a"
    }
]