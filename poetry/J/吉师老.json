[
    {
        "author": "吉师老",
        "dynasty": "唐",
        "type": "诗",
        "rhythmic": "",
        "title": "题春梦秋归故里",
        "preface": "",
        "paragraphs": [
            "故国归路赊，春晚在天涯。",
            "明月夜来梦，碧山秋到家。",
            "开窗闻落叶，远墅见晴鸦。",
            "惊起晓庭际，莺啼桃杏花。"
        ],
        "notes": "",
        "id": "a462e583dd1c1e88453d4b490299e8f5"
    },
    {
        "author": "吉师老",
        "dynasty": "唐",
        "type": "诗",
        "rhythmic": "",
        "title": "看蜀女转昭君变",
        "preface": "",
        "paragraphs": [
            "妖姬未著石榴裠，自道家连锦水𣸣。",
            "檀口解知千载事，清词堪叹九秋文。",
            "翠眉颦处楚边月，画卷开时塞外云。",
            "说尽绮罗当日恨，昭君传意向文君。"
        ],
        "notes": "",
        "id": "faf949ed61b34178dcac88f103bec7b7"
    },
    {
        "author": "吉师老",
        "dynasty": "唐",
        "type": "诗",
        "rhythmic": "",
        "title": "放猨",
        "preface": "",
        "paragraphs": [
            "放尔千山万水身，野泉晴树好为邻。",
            "啼时莫近潇湘岸，明月孤舟有旅人。"
        ],
        "notes": "",
        "id": "80acf92fe97ac13f16693f564a5e0766"
    },
    {
        "author": "吉师老",
        "dynasty": "唐",
        "type": "诗",
        "rhythmic": "",
        "title": "鸳鸯",
        "preface": "",
        "paragraphs": [
            "江岛蒙蒙烟霭微，绿芜深处刷毛衣。",
            "渡头惊起一双去，飞上文君旧锦机。"
        ],
        "notes": "",
        "id": "876fb0db92f507d83a7ac47c53cb4e81"
    }
]