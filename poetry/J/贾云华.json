[
    {
        "author": "贾云华",
        "dynasty": "宋",
        "type": "诗",
        "rhythmic": "",
        "title": "题魏鹏卧屏",
        "preface": "",
        "paragraphs": [
            "花柳芳菲二月时，名园剩有牡丹枝。",
            "风流杜牧还知否，莫恨寻春去较迟。"
        ],
        "notes": "",
        "id": "3d28ff28f0d830db10963768ac35c6bb"
    },
    {
        "author": "贾云华",
        "dynasty": "宋",
        "type": "诗",
        "rhythmic": "",
        "title": "魏鹏负期醉卧戏题练裙",
        "preface": "",
        "paragraphs": [
            "暮雨朝云少定踪，空劳神女下巫峰。",
            "襄王自是无情绪，醉卧明月花影中。"
        ],
        "notes": "",
        "id": "3e670e120fae7273be4ff1d3a42ae76e"
    },
    {
        "author": "贾云华",
        "dynasty": "宋",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "斜軃香云倚翠屏，纱衣先觉露华零。",
            "谁云天上无离合，看取牵牛织女星。"
        ],
        "notes": "",
        "id": "af062c5fa2673b0c1f6bc503a4051c09"
    },
    {
        "author": "贾云华",
        "dynasty": "宋",
        "type": "诗",
        "rhythmic": "",
        "title": "永别  其一",
        "preface": "",
        "paragraphs": [
            "自从消瘦减容光，云雨巫山枉断肠。",
            "独宿孤房泪如雨，秋宵只为一人长。"
        ],
        "notes": "",
        "id": "3d77fa0114765ed8ac4b55a444ba1c1e"
    },
    {
        "author": "贾云华",
        "dynasty": "宋",
        "type": "诗",
        "rhythmic": "",
        "title": "永别  其二",
        "preface": "",
        "paragraphs": [
            "正成薄命久寻思，宛转蛾眉能几时。",
            "汉水楚云千万里，留君不住益凄其。"
        ],
        "notes": "",
        "id": "9fe175a3ab6e3c43548a84ffd96aacf3"
    },
    {
        "author": "贾云华",
        "dynasty": "宋",
        "type": "诗",
        "rhythmic": "",
        "title": "永别  其三",
        "preface": "",
        "paragraphs": [
            "物换星移几度秋，鸟啼花落水空流。",
            "人间何事堪惆怅，贵贱同归土一丘。"
        ],
        "notes": "",
        "id": "7857d1c1128d17ce644bda93e735f470"
    },
    {
        "author": "贾云华",
        "dynasty": "宋",
        "type": "诗",
        "rhythmic": "",
        "title": "永别  其四",
        "preface": "",
        "paragraphs": [
            "相见时难别亦难，寒潮惟带夕阳还。",
            "钿蝉金雁皆零落，离别烟波伤玉颜。"
        ],
        "notes": "",
        "id": "2c05895e62bf5e71664c342da29b82ed"
    },
    {
        "author": "贾云华",
        "dynasty": "宋",
        "type": "诗",
        "rhythmic": "",
        "title": "永别  其五",
        "preface": "",
        "paragraphs": [
            "倚栏无语倍伤情，乡思撩人拨不平。",
            "寂寞闲庭春又晚，杏花零落过清明。"
        ],
        "notes": "",
        "id": "9cc79a7e79703aa12e58c63dbb95aba2"
    },
    {
        "author": "贾云华",
        "dynasty": "宋",
        "type": "诗",
        "rhythmic": "",
        "title": "永别  其六",
        "preface": "",
        "paragraphs": [
            "纱窗日落渐黄昏，春梦无心只似云。",
            "万里关山音信断，将身何处更逢君。"
        ],
        "notes": "",
        "id": "c938e36fcf3a20146191ee9f564e46a4"
    },
    {
        "author": "贾云华",
        "dynasty": "宋",
        "type": "诗",
        "rhythmic": "",
        "title": "永别  其七",
        "preface": "",
        "paragraphs": [
            "魂归冥漠魄归泉，却恨青娥误少年。",
            "三尺孤坟何处是，每逢寒食一潸然。"
        ],
        "notes": "",
        "id": "c3ad7db366ac39b6c2ea347ccf61c536"
    },
    {
        "author": "贾云华",
        "dynasty": "宋",
        "type": "诗",
        "rhythmic": "",
        "title": "永别  其八",
        "preface": "",
        "paragraphs": [
            "一封书寄数行啼，莫动哀吟易惨凄。",
            "古往今来只如此，几多红粉委黄泥。"
        ],
        "notes": "",
        "id": "5547ff5ccb87bca6dede66d345859fa8"
    }
]