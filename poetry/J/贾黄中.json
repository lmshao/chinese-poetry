[
    {
        "author": "贾黄中",
        "dynasty": "宋",
        "type": "诗",
        "rhythmic": "",
        "title": "伏睹禁林盛事谨赋一章",
        "preface": "",
        "paragraphs": [
            "璇题飞白御毫新，三体琼章妙入神。",
            "特赐禁林为盛事，只缘明主重名臣。",
            "青编辉映轻前古，丹地深严隔世尘。",
            "金箓祯祥非是宝，玉堂名号此方贞。",
            "恩荣谁比烟霄客，文彩长悬日月轮。",
            "为报鼇宫主人道，蓬莱全胜昔时春。"
        ],
        "notes": "",
        "id": "1a2b2ac4677361b16d464dab2f3bcceb"
    },
    {
        "author": "贾黄中",
        "dynasty": "宋",
        "type": "诗",
        "rhythmic": "",
        "title": "桂林还珠洞",
        "preface": "",
        "paragraphs": [
            "赫赫威声震百蛮，昔携筐筥溷谿山。",
            "无人为起文渊问，端的珠还薏苡还。"
        ],
        "notes": "",
        "id": "99f1842beb3ec614dd1bb981b8351807"
    },
    {
        "author": "贾黄中",
        "dynasty": "宋",
        "type": "诗",
        "rhythmic": "",
        "title": "吟贻宣议大师英上人",
        "preface": "",
        "paragraphs": [
            "金僊子便是师师，高道宁容世纲羁。",
            "浩浩心田龙可扰，飘飘行止鹤应知。",
            "尘机摆落超三界，古篆沉研冠一时。",
            "莫怪伊余苦珍重，白莲花社有心期。"
        ],
        "notes": "",
        "id": "c161dbffc77f3532153dcb44e7244da3"
    },
    {
        "author": "贾黄中",
        "dynasty": "宋",
        "type": "诗",
        "rhythmic": "",
        "title": "送新知永州潘宫赞若冲赴任",
        "preface": "",
        "paragraphs": [
            "鸳鹭行中已著名，颂条暂慰远民情。",
            "道途行去乘轺贵，乡里过时画锦荣。",
            "铃阁晓开江月满，戟枝寒照雪峰明。",
            "知君游刃多余暇，莫忘新诗寄凤城。"
        ],
        "notes": "",
        "id": "e17d56dd0af9c6a7bfd00d9fc328dfc2"
    },
    {
        "author": "贾黄中",
        "dynasty": "宋",
        "type": "诗",
        "rhythmic": "",
        "title": "题华林书院",
        "preface": "",
        "paragraphs": [
            "旌阳旧山曲，书室构山前。",
            "景物尘埃外，轩窗树石边。",
            "宁惟集儒业，兼恐混神僊。",
            "百行家门最，宜当世有贤。"
        ],
        "notes": "",
        "id": "b2cf95ac178fe20f316724485aa5e993"
    }
]