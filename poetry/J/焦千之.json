[
    {
        "author": "焦千之",
        "dynasty": "宋",
        "type": "诗",
        "rhythmic": "",
        "title": "谨次君倚舍人寄题惠山翠麓亭韵",
        "preface": "",
        "paragraphs": [
            "余爱兹山昔屡游，回环气象冷清幽。",
            "茂林滃郁叠苍翠，宴坐潇洒风飕飗。",
            "密甃积藓迸泉眼，飞翚比翼参云头。",
            "迳边谁开青步障，客来共泛紫玉瓯。",
            "每思乘兴可独往，尘缨未濯莫我留。",
            "胜处尽至心未厌，健步历览势挟辀。",
            "平生趣向与时背，泉石夙志略已酬。",
            "兹山独以泉品贵，乃得嘉名传九州。",
            "譬人其中贵有物，源深混混难穷搜。",
            "支公此去久愈爱，自我佳句忘百忧。",
            "忽蒙远寄煮岩壑，而我方欲千里求。",
            "愿公早见疑蛇解，急诏当应易剡丹。"
        ],
        "notes": "",
        "id": "963b4d0805a81b6b7c30caad0702bd59"
    },
    {
        "author": "焦千之",
        "dynasty": "宋",
        "type": "诗",
        "rhythmic": "",
        "title": "秀峰轩",
        "preface": "",
        "paragraphs": [
            "可怜均是山中寺，惟有幽轩对此山。",
            "云拥秀峰来户外，烟和浓翠入窗间。",
            "回环似觉天形曲，登眺应疑地势悭。",
            "他景纵能穷目力，争如疏静养疏闲。"
        ],
        "notes": "",
        "id": "3c6bb278512c3ea93d63ff095b312675"
    },
    {
        "author": "焦千之",
        "dynasty": "宋",
        "type": "诗",
        "rhythmic": "",
        "title": "听松轩",
        "preface": "",
        "paragraphs": [
            "山头未吐三更月，枕上惟间万窍风。",
            "疑是怒涛声不敢，夜深飞雨过寒空。"
        ],
        "notes": "",
        "id": "5e2933dbed6fad6f10c3519b1fb8ff1c"
    },
    {
        "author": "焦千之",
        "dynasty": "宋",
        "type": "诗",
        "rhythmic": "",
        "title": "偃松",
        "preface": "",
        "paragraphs": [
            "得地久蟠踞，参天多晦冥。",
            "月通深夜白，雪压岁寒青。",
            "独拥虬腰大，疑闻雨甲腥。",
            "深根劲坤轴，萧瑟挂疏星。"
        ],
        "notes": "",
        "id": "e3e7bf7dee055ccd25730c4cc0b45226"
    },
    {
        "author": "焦千之",
        "dynasty": "宋",
        "type": "诗",
        "rhythmic": "",
        "title": "砚池",
        "preface": "",
        "paragraphs": [
            "萧公事迹久尘泥，独有当年洗砚池。",
            "世俗所传应彷佛，僧人独得耿颓隳。",
            "小亭新构藏幽趣，一水中分叠旧基。",
            "遗泽泯然无处问，清风缅邈竹阴垂。"
        ],
        "notes": "",
        "id": "ee051a36206a0304d398eb48beeb2ea2"
    },
    {
        "author": "焦千之",
        "dynasty": "宋",
        "type": "诗",
        "rhythmic": "",
        "title": "文君宅",
        "preface": "",
        "paragraphs": [
            "曾是文君宅，幽深镇翠岑。",
            "涧松迷白鹤，溪石隐黄金。",
            "丹灶今犹在，箫台尚可寻。",
            "予来不能厌，谁共听泉音。"
        ],
        "notes": "",
        "id": "506e09432095d224dd4799018b0429ae"
    }
]