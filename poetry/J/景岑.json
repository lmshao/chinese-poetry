[
    {
        "author": "景岑",
        "dynasty": "唐",
        "type": "诗",
        "rhythmic": "",
        "title": "劝学偈",
        "preface": "",
        "paragraphs": [
            "万丈竿头未得休，堂堂有路少人游。",
            "禅师欲（《景德传灯录》作「愿」）达南泉去，满目青山万万秋。",
            "（《祖堂集》卷十七、《景德传灯录》卷十）。"
        ],
        "notes": "",
        "id": "c1f725fcd64cb98871a5f35f9e0cd30a"
    },
    {
        "author": "景岑",
        "dynasty": "唐",
        "type": "诗",
        "rhythmic": "",
        "title": "诫人斫松竹偈",
        "preface": "",
        "paragraphs": [
            "千年竹，万年松，枝枝叶叶尽皆同。",
            "为报四方参（《景德传灯录》作「玄」）学者，动手无非触祖翁（《景德传灯录》作「公」）。",
            "（同前）。"
        ],
        "notes": "",
        "id": "743328a3e2a73fdb5142202f6859bfe0"
    },
    {
        "author": "景岑",
        "dynasty": "唐",
        "type": "诗",
        "rhythmic": "",
        "title": "投机偈",
        "preface": "",
        "paragraphs": [
            "处处真，处处真，尘尘尽是本来人。",
            "真实说时声不现，正体堂堂没却身。",
            "（《祖堂集》卷十七）。"
        ],
        "notes": "",
        "id": "e74eb419f4b8035a25a6e24a0e1273cb"
    },
    {
        "author": "景岑",
        "dynasty": "唐",
        "type": "诗",
        "rhythmic": "",
        "title": "因事颂",
        "preface": "",
        "paragraphs": [
            "自觉开佛堂，慧放五道光。",
            "无人不佛佛，不悟意中藏。",
            "（同前）。"
        ],
        "notes": "",
        "id": "5356a81a9405e69a90ffddce06100bfe"
    },
    {
        "author": "景岑",
        "dynasty": "唐",
        "type": "诗",
        "rhythmic": "",
        "title": "须弥纳芥子颂",
        "preface": "",
        "paragraphs": [
            "须弥本非有，芥子元来空。",
            "将空纳非有，何处不相容？",
            "（同前）。"
        ],
        "notes": "",
        "id": "0c012a374ad60a0907009ad9c4af1751"
    },
    {
        "author": "景岑",
        "dynasty": "唐",
        "type": "诗",
        "rhythmic": "",
        "title": "明教中幻意偈",
        "preface": "",
        "paragraphs": [
            "若人见幻本来真，是即名为见佛人。",
            "圆通法界无生灭，无灭无生是佛身。",
            "（同前）。"
        ],
        "notes": "",
        "id": "22e533625e1c16b606d5b999d7c909c5"
    },
    {
        "author": "景岑",
        "dynasty": "唐",
        "type": "诗",
        "rhythmic": "",
        "title": "答南泉久住投机偈（题拟）",
        "preface": "",
        "paragraphs": [
            "今日投机事莫论，南泉不道遍乾坤。",
            "还乡须（《五灯会元》作「尽」）是儿孙事，祖父从来不入（《五灯会元》「出」）门。",
            "（《景德传灯录》卷十、《五灯会元》卷四）（按：《五灯会元》以此首为南泉普愿作，而以南泉之作为景岑作，似误。",
            "）。"
        ],
        "notes": "",
        "id": "08a252e1d2588b49a014e1dd77f94db9"
    },
    {
        "author": "景岑",
        "dynasty": "唐",
        "type": "诗",
        "rhythmic": "",
        "title": "偈 一",
        "preface": "",
        "paragraphs": [
            "百丈竿头不动人，虽然得入未为真。",
            "百丈竿头须进步，十方世界是全身。",
            "（《祖堂集》卷十七、《景德传灯录》卷十）。"
        ],
        "notes": "",
        "id": "c29db1881107656078660e578ee0e0f2"
    },
    {
        "author": "景岑",
        "dynasty": "唐",
        "type": "诗",
        "rhythmic": "",
        "title": "偈 二",
        "preface": "",
        "paragraphs": [
            "也大奇，也大奇，一月之中两月疑。",
            "见与见缘无自性，常寂谁是复谁非。",
            "（《祖堂集》卷十七）。"
        ],
        "notes": "",
        "id": "5810a7e925b48a3d18575aaa921ca812"
    },
    {
        "author": "景岑",
        "dynasty": "唐",
        "type": "诗",
        "rhythmic": "",
        "title": "偈 三",
        "preface": "",
        "paragraphs": [
            "最甚深，最甚深，法界人身便是心。",
            "迷者迷心为众色（《宗镜录》作「刹」），悟时刹海（《景德传灯录》作「境」）是真心。",
            "身界二尘无实性（《宗镜录》、《景德传灯录》作「相」），分明达此号知音。",
            "（《祖堂集》卷十七、《宗镜录》卷九八、《景德传灯录》卷十）。"
        ],
        "notes": "",
        "id": "a11df04374837b1d098300920a4a26c9"
    },
    {
        "author": "景岑",
        "dynasty": "唐",
        "type": "诗",
        "rhythmic": "",
        "title": "偈 四",
        "preface": "",
        "paragraphs": [
            "摩诃般若照，解脱甚深香（《景德传灯录》作「深」，《五灯会元》作「法」）。",
            "法身寂灭体，三一理圆常。",
            "欲识功齐处，此名常寂光。",
            "（《祖堂集》卷十七、《景德传灯录》卷十、《五灯会元》卷四）。"
        ],
        "notes": "",
        "id": "be94fafd7519719f4d8f8baf02e67258"
    },
    {
        "author": "景岑",
        "dynasty": "唐",
        "type": "诗",
        "rhythmic": "",
        "title": "偈 五",
        "preface": "",
        "paragraphs": [
            "虚空问万像，万像答虚空。",
            "何（《景德传灯录》作「谁」）人亲得闻，木叉丱角童。",
            "（《祖堂集》卷十七、《景德传灯录》卷十。",
            "）。"
        ],
        "notes": "",
        "id": "f4dc11757a5e8263ff0a06b117e582fe"
    },
    {
        "author": "景岑",
        "dynasty": "唐",
        "type": "诗",
        "rhythmic": "",
        "title": "偈 六",
        "preface": "",
        "paragraphs": [
            "假有元非有，假灭亦非无。",
            "湼槃偿债义，一性更无殊。",
            "（《祖堂集》卷十七）。"
        ],
        "notes": "",
        "id": "433e89063dc82c77b8e297eb972ba12a"
    },
    {
        "author": "景岑",
        "dynasty": "唐",
        "type": "诗",
        "rhythmic": "",
        "title": "偈 七",
        "preface": "",
        "paragraphs": [
            "妙空妙用不思议，无灭无生无所依。",
            "本觉性真为智父，父生智子妙难思。",
            "智智不觉元来妙，远见无观即本如。",
            "父子本来无二相，即今即本更无时。",
            "（同前）。"
        ],
        "notes": "",
        "id": "44c6eb7fd95e09773626f82f7d77ded9"
    },
    {
        "author": "景岑",
        "dynasty": "唐",
        "type": "诗",
        "rhythmic": "",
        "title": "偈 八",
        "preface": "",
        "paragraphs": [
            "满眼本非色，满耳本非声。",
            "文殊常触目，观音塞耳根。",
            "会三元一体，达四本同真。",
            "堂堂法界性，无佛亦无人。",
            "（《祖堂集》卷十七、《景德传灯录》卷十。",
            "）。"
        ],
        "notes": "",
        "id": "33521fe79bbe7d2c682c9d25b6c7a272"
    },
    {
        "author": "景岑",
        "dynasty": "唐",
        "type": "诗",
        "rhythmic": "",
        "title": "偈 九",
        "preface": "",
        "paragraphs": [
            "谁问山河转，山河转向谁？",
            "圆通无两畔，法性本无归。",
            "（同前）。"
        ],
        "notes": "",
        "id": "4e287d16e12108d5c9a04e227e6e3617"
    },
    {
        "author": "景岑",
        "dynasty": "唐",
        "type": "诗",
        "rhythmic": "",
        "title": "偈 十",
        "preface": "",
        "paragraphs": [
            "碍处无（《景德传灯录》作「非」）墙壁，通处勿（《景德传灯录》作「没」）虚空。",
            "若能（《景德传灯录》作「人」）如是解，心色本来同。",
            "（《祖堂集》卷十七、《景德传灯录》卷十）。"
        ],
        "notes": "",
        "id": "8a370398d2f5763706ded265474a3ff4"
    },
    {
        "author": "景岑",
        "dynasty": "唐",
        "type": "诗",
        "rhythmic": "",
        "title": "偈 十一",
        "preface": "",
        "paragraphs": [
            "学道之人不识真，只为从来认识神。",
            "无始劫来生死本，痴人唤作本来身。",
            "（《景德传灯录》卷十、《五灯会元》卷四、《丛林公论》）。"
        ],
        "notes": "",
        "id": "b2123e71ef97c038e37d05560c6ac214"
    },
    {
        "author": "景岑",
        "dynasty": "唐",
        "type": "诗",
        "rhythmic": "",
        "title": "偈 十二",
        "preface": "",
        "paragraphs": [
            "佛性堂堂显现，住性有情难见。",
            "若悟众生无我，我面何殊（《五灯会元》作「如」）佛面？",
            "（《景德传灯录》卷十、《五灯会元》卷四）。"
        ],
        "notes": "",
        "id": "1f1aa4a2b5a8b69569b690a91c500885"
    },
    {
        "author": "景岑",
        "dynasty": "唐",
        "type": "诗",
        "rhythmic": "",
        "title": "偈 十三",
        "preface": "",
        "paragraphs": [
            "不识金刚体，却唤作缘生。",
            "十方真寂灭，谁在复谁行。",
            "（同前。",
            "又见《林间录》卷上）。"
        ],
        "notes": "",
        "id": "83d9308c753217fc131cee4ed14a3399"
    },
    {
        "author": "景岑",
        "dynasty": "唐",
        "type": "诗",
        "rhythmic": "",
        "title": "偈 十四",
        "preface": "",
        "paragraphs": [
            "万法一如不用拣，一如谁拣谁不拣。",
            "即今生死本菩提，三世如来同个眼。",
            "（同前）。"
        ],
        "notes": "",
        "id": "d88d161ddc82d8f7d0a25927a32fc4a7"
    },
    {
        "author": "景岑",
        "dynasty": "唐",
        "type": "诗",
        "rhythmic": "",
        "title": "亡僧偈",
        "preface": "",
        "paragraphs": [
            "目前无一法，当处亦无人。",
            "荡荡金刚体，非妄亦非真。",
            "（《林间录》卷上）。"
        ],
        "notes": "",
        "id": "832e35ada10e3239c0502f75cf5f8323"
    }
]