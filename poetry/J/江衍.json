[
    {
        "author": "江衍",
        "dynasty": "宋",
        "type": "诗",
        "rhythmic": "",
        "title": "和孔司封题蓬莱阁",
        "preface": "",
        "paragraphs": [
            "巍据龙蟠最胜山，神仙琳馆落人间。",
            "差差万井庭阑布，矗矗群峰屏障环。",
            "入座湖光浮荡漾，俯簷云影遇斓谝。",
            "登临自有飘然思，便觉身同白日闲。"
        ],
        "notes": "",
        "id": "6dd3da14298acdb4ac636a2358dbe871"
    },
    {
        "author": "江衍",
        "dynasty": "宋",
        "type": "词",
        "rhythmic": "锦缠绊・锦缠道",
        "title": "",
        "preface": "",
        "paragraphs": [
            "屈曲新堤，占断满村佳气。",
            "画檐两行连云际。",
            "乱山叠翠水回还，岸边楼阁，金碧遥相倚。",
            "柳阴低，艳映花光美。",
            "好升平、为谁初起。",
            "大都风物只由人，旧时荒垒，今日香烟地。"
        ],
        "notes": "",
        "id": "831f2ff8fad08ec6c7ea39102ac0b03a"
    }
]