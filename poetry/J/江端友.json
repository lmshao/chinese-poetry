[
    {
        "author": "江端友",
        "dynasty": "宋",
        "type": "诗",
        "rhythmic": "",
        "title": "题临江军驿舍二首  其一",
        "preface": "",
        "paragraphs": [
            "李白当年谪夜旔，中原不复汉文章。",
            "纳官赎罪何人在，壮士悲歌泪两行。"
        ],
        "notes": "",
        "id": "40436ccb5832d5f07d0525e6fb759bd0"
    },
    {
        "author": "江端友",
        "dynasty": "宋",
        "type": "诗",
        "rhythmic": "",
        "title": "题临江军驿舍二首  其二",
        "preface": "",
        "paragraphs": [
            "晋公功业冠皇唐，吏部文章日月光。",
            "千载断碑人脍炙，不知世有段文昌。"
        ],
        "notes": "",
        "id": "b30da2fe8953fa17bb4310091df53a92"
    },
    {
        "author": "江端友",
        "dynasty": "宋",
        "type": "诗",
        "rhythmic": "",
        "title": "玉延行",
        "preface": "",
        "paragraphs": [
            "观文学士留都守，中常侍门如役走。",
            "玉延厥篚二十五，谨书名衔细看丑。",
            "推而上之何止此，牢耶石邪犹八九。",
            "嗟哉膏血出生灵，割剥乃饷无须口。",
            "仲华拜衮虽有年，宋璟李鄘曾愧否。",
            "乐全见事何其微，义勇固应如此厚。",
            "翰林未用汝脱靴，不知何为勤洗手。"
        ],
        "notes": "",
        "id": "9d8705e34a293c7fa1b6be71868ffd5c"
    },
    {
        "author": "江端友",
        "dynasty": "宋",
        "type": "诗",
        "rhythmic": "",
        "title": "牛酥行",
        "preface": "",
        "paragraphs": [
            "有客有客官长安，牛酥百斤亲自煎。",
            "倍道奔驰少师府，望尘且欲迎归年。",
            "守阍呼语不必出，已有人居第一先。",
            "其多乃复倍于此，台颜顾视初怡然。",
            "昨朝所献虽第二，桶以纯漆丽且坚。",
            "今君来迟数又少，青纸题封难胜前。",
            "持归空惭辽东豕，努力明年趁头市。"
        ],
        "notes": "",
        "id": "b69bd4f57c15def8e68379be8f6e4bb3"
    },
    {
        "author": "江端友",
        "dynasty": "宋",
        "type": "诗",
        "rhythmic": "",
        "title": "九日",
        "preface": "",
        "paragraphs": [
            "万里江河隔，伤心九日来。",
            "蓬惊秋日后，菊换故园开。",
            "楚欲图周鼎，汤犹击夏台。",
            "东篱那一醉，尘爵耻虚罍。"
        ],
        "notes": "",
        "id": "d4fa30c6ba7f7c2042c606bfeadeb3c1"
    },
    {
        "author": "江端友",
        "dynasty": "宋",
        "type": "诗",
        "rhythmic": "",
        "title": "题清芬阁",
        "preface": "",
        "paragraphs": [
            "淆名江上月，幽思岭边云。",
            "没世无知己，陪祠未当勤。",
            "丧衾论邪正，诗律较铢分。",
            "端似太丘长，公卿见纪群。"
        ],
        "notes": "",
        "id": "6cc801563887c6708719e6485b12bb10"
    },
    {
        "author": "江端友",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "比年荧惑犯南斗，何日燕人祭北门。"
        ],
        "notes": "",
        "id": "a9d660f9f6d6912b35ede3c916cc4f55"
    },
    {
        "author": "江端友",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "仓舒止用儿童计，亦自能知尔重轻。"
        ],
        "notes": "",
        "id": "057b6cd75fb1631367d1b478cb6296ad"
    }
]