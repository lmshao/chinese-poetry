[
    {
        "author": "贾驰",
        "dynasty": "唐",
        "type": "诗",
        "rhythmic": "",
        "title": "复覩三乡题处留赠",
        "preface": "",
        "paragraphs": [
            "壁古字未灭，声长响不绝。",
            "蕙质本如云，松心应耐雪。",
            "耿耿离幽谷，悠悠望瓯越。",
            "杞妇哭夫时，城崩无此说。"
        ],
        "notes": "",
        "id": "27c6443604480c714b906965e7129dcf"
    },
    {
        "author": "贾驰",
        "dynasty": "唐",
        "type": "诗",
        "rhythmic": "",
        "title": "秋入关",
        "preface": "",
        "paragraphs": [
            "河上微风来，关头树初湿。",
            "今朝关城吏，又见孤客入。",
            "上国谁与期，西来徒自急。"
        ],
        "notes": "",
        "id": "981da2c729c943bba4f07eeed45d9b04"
    },
    {
        "author": "贾驰",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "东风吹晓霜，雪鸟双双来。",
            "（见《唐诗纪事》卷六十引张为《诗人主客图》）。"
        ],
        "notes": "",
        "id": "73c0c300dd2b1d6cb8ad8c1217115298"
    }
]