[
    {
        "author": "姜仲谦",
        "dynasty": "宋",
        "type": "诗",
        "rhythmic": "",
        "title": "赏心亭",
        "preface": "",
        "paragraphs": [
            "楼外青山刮眼明，轩窗当暑更风清。",
            "地分南北开天险，江泛东西几客程。",
            "四者难并同醆斝，一之已甚厌戈兵。",
            "最怜夜夜秦淮月，相伴依然似友生。"
        ],
        "notes": "",
        "id": "aedf6c6a13e9a9562e3a4c15dfcc58d5"
    },
    {
        "author": "姜仲谦",
        "dynasty": "宋",
        "type": "诗",
        "rhythmic": "",
        "title": "己酉中秋任才仲陈去非会饮岳阳楼上酒半酣高谈大笑行草间出诚一时俊游也为赋之",
        "preface": "",
        "paragraphs": [
            "岳阳楼高几千尺，俯视洞庭方酒酣。",
            "万顷波光天上下，两山秋色月东南。",
            "兴来鸾鹄随行草，夜永鱼龙骇笑谈。",
            "我欲烦公钓鳌手，尽移云水到松庵。"
        ],
        "notes": "",
        "id": "aa40d8cde08c794fa72909a2842a7863"
    },
    {
        "author": "姜仲谦",
        "dynasty": "宋",
        "type": "诗",
        "rhythmic": "",
        "title": "思杜亭",
        "preface": "",
        "paragraphs": [
            "十里松阴古道场，一亭还复枕潇湘。",
            "诗翁至死忧唐室，野客于今吊耒阳。",
            "窻户云生山雨集，岩溪花发晓风香。",
            "不唯临眺添惆怅，自是年来鬓已霜。"
        ],
        "notes": "",
        "id": "3e877ce0780616b7f722fc27605d39d6"
    },
    {
        "author": "姜仲谦",
        "dynasty": "宋",
        "type": "诗",
        "rhythmic": "",
        "title": "长芦寺",
        "preface": "",
        "paragraphs": [
            "长芦禅刹昔经过，十载重游素髪多。",
            "南去宦情聊尔耳，西来师意竟如何。",
            "千灯不绝开堂盛，一苇常存济世多。",
            "我久途穷仗佛力，剩书内叶弭风波。"
        ],
        "notes": "",
        "id": "f74bfa54145f62ac0cce7874be0a71c2"
    },
    {
        "author": "姜仲谦",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "铜鼓旧俗存，瘴江春色早。"
        ],
        "notes": "",
        "id": "e512571c32a14903cd6187f1991668bf"
    }
]