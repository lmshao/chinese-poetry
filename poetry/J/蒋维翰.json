[
    {
        "author": "蒋维翰",
        "dynasty": "唐",
        "type": "诗",
        "rhythmic": "",
        "title": "古歌二首 一",
        "preface": "",
        "paragraphs": [
            "美人怨何深，含情倚金阁。",
            "不嚬复不语，红泪双双落。"
        ],
        "notes": "",
        "id": "18cc3131e5aeb791ddf089c57806ec6a"
    },
    {
        "author": "蒋维翰",
        "dynasty": "唐",
        "type": "诗",
        "rhythmic": "",
        "title": "古歌二首 二",
        "preface": "",
        "paragraphs": [
            "美人闭红烛，独作裁新锦。",
            "频放剪刀声，夜寒知未寝。"
        ],
        "notes": "",
        "id": "5839578693971b5ec204b3463ca5e267"
    },
    {
        "author": "蒋维翰",
        "dynasty": "唐",
        "type": "诗",
        "rhythmic": "",
        "title": "春夜裁缝",
        "preface": "",
        "paragraphs": [
            "珠箔因风起，飞蛾入最能。",
            "不教人夜作，方便杀明灯。"
        ],
        "notes": "",
        "id": "5af1ebb0ae41e68f60e2d5a681df78bf"
    },
    {
        "author": "蒋维翰",
        "dynasty": "唐",
        "type": "诗",
        "rhythmic": "",
        "title": "春女怨",
        "preface": "",
        "paragraphs": [
            "白玉堂前一树梅，今朝忽见数花开。",
            "儿家门户寻常闭，春色因何入得来。"
        ],
        "notes": "",
        "id": "1a257a1cdd7513834f901d433bac48aa"
    },
    {
        "author": "蒋维翰",
        "dynasty": "唐",
        "type": "诗",
        "rhythmic": "",
        "title": "怨歌",
        "preface": "",
        "paragraphs": [
            "百尺珠楼临狭斜，新妆能唱美人车。",
            "皆言贱妾红颜好，要自狂夫不忆家。"
        ],
        "notes": "",
        "id": "e52415aa684c8068974537945e32782a"
    }
]