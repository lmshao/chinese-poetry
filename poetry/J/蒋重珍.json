[
    {
        "author": "蒋重珍",
        "dynasty": "宋",
        "type": "诗",
        "rhythmic": "",
        "title": "雷雨夜赋绝句",
        "preface": "",
        "paragraphs": [
            "电飞窗上明如月，雨溜簷前响过泉。",
            "蠢动有生皆发蛰，是龙那得不升天。"
        ],
        "notes": "",
        "id": "7d79a7efe2fa357f2989eea72ef7787e"
    },
    {
        "author": "蒋重珍",
        "dynasty": "宋",
        "type": "诗",
        "rhythmic": "",
        "title": "题慧山",
        "preface": "",
        "paragraphs": [
            "龙山慧山两山云，出能为雨入为晴。",
            "云山之气有歛散，歛散之理斯为神。",
            "我庐山下为小隠，云为动兮山为静。",
            "悠然而出物之泽，屹然而峙地之镇。",
            "我见云山善与俱，云山无情不见余。",
            "我比云山多此见，不如一似云山无。"
        ],
        "notes": "",
        "id": "d78aca4d0eaed6ec38edd78ab476fd78"
    },
    {
        "author": "蒋重珍",
        "dynasty": "宋",
        "type": "诗",
        "rhythmic": "",
        "title": "题惠山",
        "preface": "",
        "paragraphs": [
            "妄虑散毛发，真源生齿牙。",
            "我闻甘露饭，即是惠山茶。",
            "欲驻岁月晚，重游道路遐。",
            "更须烦稚子，再煮鼎中花。"
        ],
        "notes": "",
        "id": "93e72edbfeb63b78792cc0e49d051d8e"
    },
    {
        "author": "蒋重珍",
        "dynasty": "宋",
        "type": "诗",
        "rhythmic": "",
        "title": "乐溪居万卷楼三首  其一",
        "preface": "",
        "paragraphs": [
            "小艇溪边月，来寻万卷楼。",
            "遂初读书处，鹤去白云留。"
        ],
        "notes": "",
        "id": "6a29d9a05cafa73d3e53a66e6e6fec83"
    },
    {
        "author": "蒋重珍",
        "dynasty": "宋",
        "type": "诗",
        "rhythmic": "",
        "title": "乐溪居万卷楼三首  其二",
        "preface": "",
        "paragraphs": [
            "剩有溪山树，书楼迹已陈。",
            "故人不可见，绕树一悲吟。"
        ],
        "notes": "",
        "id": "19f3644a394aadb0b8ec271d41466a49"
    },
    {
        "author": "蒋重珍",
        "dynasty": "宋",
        "type": "诗",
        "rhythmic": "",
        "title": "乐溪居万卷楼三首  其三",
        "preface": "",
        "paragraphs": [
            "万壑注清流，孤烟起暮愁。",
            "龙山半溪落，鴈影过书楼。"
        ],
        "notes": "",
        "id": "d17a0ee91e603685e16bc04a7ad13d07"
    },
    {
        "author": "蒋重珍",
        "dynasty": "宋",
        "type": "诗",
        "rhythmic": "",
        "title": "存目",
        "preface": "",
        "paragraphs": [
            "诗题：题萧岳英常州朱氏画草虫卷首句：常州草虫天下奇，笔端生意已如生。"
        ],
        "notes": "",
        "id": "c213afb54ac7c7bcb97675ea88801e91"
    }
]