[
    {
        "author": "蒋之美",
        "dynasty": "宋",
        "type": "诗",
        "rhythmic": "",
        "title": "游惠山  其一",
        "preface": "",
        "paragraphs": [
            "绝顶疑天设，重门一径深。",
            "泉清千古意，松老百年心。",
            "高阁窥平陆，危亭倚翠岑。",
            "胜游方自适，犹恐日西沈。"
        ],
        "notes": "",
        "id": "0aca89c61c7bdadb7df62bea57f4b8f7"
    },
    {
        "author": "蒋之美",
        "dynasty": "宋",
        "type": "诗",
        "rhythmic": "",
        "title": "游惠山  其二",
        "preface": "",
        "paragraphs": [
            "九陇分形怪，苍龙据厚坤。",
            "洞寒清水脉，石润养云根。",
            "探远尘应断，穷高斗可扪。",
            "江湖倦行者，对此欲忘言。"
        ],
        "notes": "",
        "id": "0c24b7fc7006c166ae21acb733146b49"
    },
    {
        "author": "蒋之美",
        "dynasty": "宋",
        "type": "诗",
        "rhythmic": "",
        "title": "游惠山  其三",
        "preface": "",
        "paragraphs": [
            "维舟上重𪩘，景物近斜晖。",
            "流水连珠落，残花碎锦飞。",
            "白云随步武，香鸟傍轩扉。",
            "拂井松倾盖，缘崖藓上衣。",
            "池光清可鉴，竹色翠成围。",
            "更接高僧话，林梢带月归。"
        ],
        "notes": "",
        "id": "358afc40dadca8ed3a585ebbad59baa4"
    }
]