[
    {
        "author": "纪唐夫",
        "dynasty": "唐",
        "type": "诗",
        "rhythmic": "",
        "title": "送友人归宜春",
        "preface": "",
        "paragraphs": [
            "落花兼柳絮，无处不纷纷。",
            "远道空归去，流莺独自闻。",
            "墅桥喧碓水，山郭入楼云。",
            "故里南陔曲，秋期欲送君。"
        ],
        "notes": "",
        "id": "973284647aae81c78f3bba652ccf3bb2"
    },
    {
        "author": "纪唐夫",
        "dynasty": "唐",
        "type": "诗",
        "rhythmic": "",
        "title": "骢马曲",
        "preface": "",
        "paragraphs": [
            "连钱出塞蹋沙蓬，岂比当时御史骢。",
            "逐北自谙深碛路，连嘶谁念静边功。",
            "登山每与青云合，弄影应知碧草同。",
            "今日虏平将换妾，不如罗袖舞春风。"
        ],
        "notes": "",
        "id": "8868442a0bb46e58a6aa217d1b8768ef"
    },
    {
        "author": "纪唐夫",
        "dynasty": "唐",
        "type": "诗",
        "rhythmic": "",
        "title": "送温庭筠尉方城",
        "preface": "",
        "paragraphs": [
            "何事明时泣玉频，长安不见杏园春。",
            "凤皇诏下虽沾命，鹦鹉才高却累身。",
            "且尽绿醽销积恨，莫辞黄绶拂行尘。",
            "方城若比长沙路，犹隔千山与万津。"
        ],
        "notes": "",
        "id": "d238e14b6957b883d9805edb2e47b5b5"
    }
]