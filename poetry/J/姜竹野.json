[
    {
        "author": "姜竹野",
        "dynasty": "宋",
        "type": "诗",
        "rhythmic": "",
        "title": "简高澹轩",
        "preface": "",
        "paragraphs": [
            "西风篱下菊班班，想得吟肩正耸山。",
            "急遣曲生陪杖履，要传好句出人间。"
        ],
        "notes": "",
        "id": "436d29890efd396b2e1ff7b4c8cb24b3"
    },
    {
        "author": "姜竹野",
        "dynasty": "宋",
        "type": "诗",
        "rhythmic": "",
        "title": "西湖竹阁寺",
        "preface": "",
        "paragraphs": [
            "来此琅玕影里吟，更于何处觅山林。",
            "千年清事无人管，独有香山领此心。"
        ],
        "notes": "",
        "id": "e79d436122786fba608ff1dab83fa427"
    },
    {
        "author": "姜竹野",
        "dynasty": "宋",
        "type": "诗",
        "rhythmic": "",
        "title": "船子和尚西亭",
        "preface": "",
        "paragraphs": [
            "船翻亭迹尚依然，动有风波静有天。",
            "人世不知行实地，每于船上又安船。"
        ],
        "notes": "",
        "id": "ca4b0aae6f9a5f837a95d2a1046a27e9"
    }
]