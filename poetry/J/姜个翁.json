[
    {
        "author": "姜个翁",
        "dynasty": "宋",
        "type": "词",
        "rhythmic": "霓裳中序第一",
        "title": "",
        "preface": "",
        "paragraphs": [
            "园林罢组织。",
            "树树东风翠云滴。",
            "草满旧家行迹。",
            "时听得声声，晓莺如觅。",
            "愁红半湿。",
            "煞憔悴、墙根堪惜。",
            "可念我、飘零如此，一地送岑寂。",
            "龟石。",
            "当年第一。",
            "也似老、人间风日。",
            "馀葩选甚颜色。",
            "羞拈江南，断肠词笔。",
            "留春浑未得。",
            "翻些入、啼鹃夜泣。",
            "清江晚，绿杨归思，隔岸数峰出。"
        ],
        "notes": "",
        "id": "f603be11f9fef5d53464ffc0c9aa1604"
    }
]