[
    {
        "author": "江端本",
        "dynasty": "宋",
        "type": "诗",
        "rhythmic": "",
        "title": "梦中作",
        "preface": "",
        "paragraphs": [
            "晚风残日下危楼，斜倚栏干满眼愁。",
            "休唱阳关催别酒，春情离恨总悠悠。"
        ],
        "notes": "",
        "id": "14285516ba442851468b9bc5ae2159ce"
    },
    {
        "author": "江端本",
        "dynasty": "宋",
        "type": "诗",
        "rhythmic": "",
        "title": "次韵子我兄和沈侍御史吴兴酬唱诗三首  其一",
        "preface": "",
        "paragraphs": [
            "苕霅忆初泛，星霜今几周。",
            "芳莲霞比色，晚水月同游。",
            "未尽烟波赏，先惊岁月遒。",
            "风尘今满眼，遥想芰荷秋。"
        ],
        "notes": "",
        "id": "6ad812831ba97e6409bf16ec09e6746c"
    },
    {
        "author": "江端本",
        "dynasty": "宋",
        "type": "诗",
        "rhythmic": "",
        "title": "次韵子我兄和沈侍御史吴兴酬唱诗三首  其二",
        "preface": "",
        "paragraphs": [
            "宇宙烟尘日，谁何风马牛。",
            "掀天怒翼倦，卷地骇奔流。",
            "黩武非天意，穷凶与鬼谋。",
            "风波方治渺，何处可维舟。"
        ],
        "notes": "",
        "id": "26164f02d04c2eb82d81cdc77be9a5c8"
    },
    {
        "author": "江端本",
        "dynasty": "宋",
        "type": "诗",
        "rhythmic": "",
        "title": "次韵子我兄和沈侍御史吴兴酬唱诗三首  其三",
        "preface": "",
        "paragraphs": [
            "四野传烽急，中原杀气浮。",
            "游鱼惊过艇，风叶乱鸣鹙。",
            "宿雾藏文豹，寒浮露远洲。",
            "无心谋出处，知命复何忧。"
        ],
        "notes": "",
        "id": "d63ef1e6269006a8c1dfeccb7ba78601"
    },
    {
        "author": "江端本",
        "dynasty": "宋",
        "type": "诗",
        "rhythmic": "",
        "title": "送人",
        "preface": "",
        "paragraphs": [
            "年衰岁晚有谁从，井臼无人伴敬通。",
            "当户秋山横积翠，拥阶霜叶委残红。",
            "倦游自笑裘先敝，赴敌谁知甲已衷。",
            "看取功名垂竹帛，不须咄咄更书空。"
        ],
        "notes": "",
        "id": "460b1b648c166a30b17497633e678557"
    }
]