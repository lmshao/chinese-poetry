[
    {
        "author": "江万里",
        "dynasty": "宋",
        "type": "诗",
        "rhythmic": "",
        "title": "梅花  其一",
        "preface": "",
        "paragraphs": [
            "草际春回残雪消，强扶衰病傍溪桥。",
            "东风不管梅花落，自酿新黄染柳条。"
        ],
        "notes": "",
        "id": "5c035993a674024830613822ac1d3880"
    },
    {
        "author": "江万里",
        "dynasty": "宋",
        "type": "诗",
        "rhythmic": "",
        "title": "梅花  其二",
        "preface": "",
        "paragraphs": [
            "床头周易用心来，旧卷经年病不开。",
            "到得初冬梦颜子，欠伸俄健起寻梅。"
        ],
        "notes": "",
        "id": "b142d48da5cfbabfe1cf15f7c8d55e2a"
    },
    {
        "author": "江万里",
        "dynasty": "宋",
        "type": "诗",
        "rhythmic": "",
        "title": "荷花",
        "preface": "",
        "paragraphs": [
            "结亭临水似舟中，夜雨潇潇乱打篷。",
            "荷叶晓看元不湿，却疑误听五更风。"
        ],
        "notes": "",
        "id": "64f14991185a9a11830b30813bb51808"
    },
    {
        "author": "江万里",
        "dynasty": "宋",
        "type": "诗",
        "rhythmic": "",
        "title": "诗退风涛",
        "preface": "",
        "paragraphs": [
            "万里为官彻底清，舟中行止甚分明。",
            "如今若有亏心事，一任碧波深处沉。"
        ],
        "notes": "",
        "id": "153d7de0e123af7b4ebeb67e3e4f37e8"
    },
    {
        "author": "江万里",
        "dynasty": "宋",
        "type": "诗",
        "rhythmic": "",
        "title": "道番昜登龙虎",
        "preface": "",
        "paragraphs": [
            "瞻彼高山，苍苍相缪。",
            "云舒霞张，谿谷险幽。",
            "鸣鹤在树，猿猱啾啾。",
            "青松多风，白露已秋。",
            "仙乎曷去，胡不少留。"
        ],
        "notes": "",
        "id": "4a077432cb3663c8809516df6c33281c"
    },
    {
        "author": "江万里",
        "dynasty": "宋",
        "type": "诗",
        "rhythmic": "",
        "title": "劝农",
        "preface": "",
        "paragraphs": [
            "农岂犹需我劝农，且从人意卜年丰。",
            "喜闻布谷声声急，莫为催科处处穷。",
            "父老来前吾语汝，官民相近古遗风。",
            "欲知太守乐其乐，乐在田家欢笑中。"
        ],
        "notes": "",
        "id": "560253047b58c6f265b37c1e1d434516"
    },
    {
        "author": "江万里",
        "dynasty": "宋",
        "type": "诗",
        "rhythmic": "",
        "title": "钟陵归舟即事",
        "preface": "",
        "paragraphs": [
            "昨日北风今日强，归船又过斫柴江。",
            "浮槎却被春流误，挂在沙头古柳桩。"
        ],
        "notes": "",
        "id": "9ece1c7cfd50cce44e3a976538536ee4"
    },
    {
        "author": "江万里",
        "dynasty": "宋",
        "type": "诗",
        "rhythmic": "",
        "title": "龙虎山",
        "preface": "",
        "paragraphs": [
            "凿开风月长生地，占却烟霞不老身。",
            "虚靖当年仙去后，未知丹诀付何人。"
        ],
        "notes": "",
        "id": "a3d41af04ef57d56f72d529c926f05bd"
    },
    {
        "author": "江万里",
        "dynasty": "宋",
        "type": "诗",
        "rhythmic": "",
        "title": "和瑞雪",
        "preface": "",
        "paragraphs": [
            "与天通处在人和，未有人和天荐瘥。",
            "消息连朝来玉阙，川原满眼尽银河。",
            "坡书已得欧公体，力士宜尊太白靴。",
            "人物于今如越雪，欲令惯见不嫌多。"
        ],
        "notes": "",
        "id": "36b21e5a2478faf9f699d3cbf4ccd22c"
    },
    {
        "author": "江万里",
        "dynasty": "宋",
        "type": "诗",
        "rhythmic": "",
        "title": "辟妖禽吟",
        "preface": "",
        "paragraphs": [
            "去国离家路八千，平生不爱半文钱。",
            "苍天鉴我无私意，莫使妖禽夜叫冤。"
        ],
        "notes": "",
        "id": "3f13746e57fc70039520ee85564339e9"
    },
    {
        "author": "江万里",
        "dynasty": "宋",
        "type": "诗",
        "rhythmic": "",
        "title": "嘲元宰相",
        "preface": "",
        "paragraphs": [
            "钓得金鳌休便休，何须垂上钓鱼钩。",
            "昨宵试向江头望，明月芦花别是秋。"
        ],
        "notes": "",
        "id": "a5c28da0a2f158685393f1af9585cb3c"
    },
    {
        "author": "江万里",
        "dynasty": "宋",
        "type": "诗",
        "rhythmic": "",
        "title": "朝贺",
        "preface": "",
        "paragraphs": [
            "四海衣冠拜九重，圣君在位像飞龙。",
            "遥瞻雉扇双开处，万岁齐呼瑞气浓。"
        ],
        "notes": "",
        "id": "8579cda52bb74deb3716b37d025b84be"
    },
    {
        "author": "江万里",
        "dynasty": "宋",
        "type": "诗",
        "rhythmic": "",
        "title": "题黄鹤楼",
        "preface": "",
        "paragraphs": [
            "黄鹤楼高倚半天，楼中黄鹤去千年。",
            "檐楹自是留真境，几席何妨得老仙。",
            "云护山光秋驻马，日笼江影昼停船。",
            "良工改写归图画，俯仰令人一慨然。"
        ],
        "notes": "",
        "id": "b6c3c4e65c692a1861edaeb75956c318"
    },
    {
        "author": "江万里",
        "dynasty": "宋",
        "type": "诗",
        "rhythmic": "",
        "title": "柯山图",
        "preface": "",
        "paragraphs": [
            "柯山千仞鬰嶙峋，喜见丹青写送人。",
            "洞府无人留永日，神仙有路隔重云。",
            "苍松白石秋容净，绝壁悬崖晓势分。",
            "归向公庭对真景，却疑人是画中身。"
        ],
        "notes": "",
        "id": "c8c5fbfe6b6bdc8e206dbaf60617b9a6"
    },
    {
        "author": "江万里",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "不忍骤开还骤落，殷勤含蕊待君来。"
        ],
        "notes": "",
        "id": "ae1f80b468736cc1447cc241c8e78d3b"
    },
    {
        "author": "江万里",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "生日重重见，馀闰有新春。",
            "为吾母寿，富贵外物总休论。",
            "且说家怀旧话，教学也曾菽水，亲意尽欣欣。",
            "只此是真乐，乐岂在邦君。",
            "吾二老，常说与，要廉勤。",
            "庐陵几千万户，休戚属儿身。",
            "三瑞堂中绿醑，酿就满城和气，端又属人伦。",
            "吾亦老吾老，谁不敬其亲。"
        ],
        "notes": "",
        "id": "9856ba5ce19be52836ac0ae813921324"
    }
]