[
    {
        "author": "焦焕炎",
        "dynasty": "宋",
        "type": "诗",
        "rhythmic": "",
        "title": "题黄山送别图",
        "preface": "",
        "paragraphs": [
            "我家黄山隅，不识黄山面。",
            "不自到黄山，见图如不见。",
            "如何黄山客，又别黄山去。",
            "落日晚烟昏，黄山在何处。",
            "黄山有汤泉，可以洗涤尘世缘。",
            "黄山有瑶草，可以饵之长不老。",
            "黄山有神丹，得之可以超尘寰。",
            "胡为别却黄山去，祇把生绡写空翠。"
        ],
        "notes": "",
        "id": "7cc40b6ae5c67d69ae2d6492db5ce1ae"
    }
]