[
    {
        "author": "蒋恢",
        "dynasty": "宋",
        "type": "诗",
        "rhythmic": "",
        "title": "舟回练塘",
        "preface": "",
        "paragraphs": [
            "柁转秋塘逈，寒光彻万寻。",
            "叶声风外急，吟思雨中深。",
            "白髪存公道，青山适素心。",
            "疏钟何处起，暝色正沈沈。"
        ],
        "notes": "",
        "id": "9023a0d509ebe5e602f6074dc785accf"
    },
    {
        "author": "蒋恢",
        "dynasty": "宋",
        "type": "诗",
        "rhythmic": "",
        "title": "野色",
        "preface": "",
        "paragraphs": [
            "幽事每堪娱，秋深晚霁初。",
            "帆分江影破，风勒鸟行疏。",
            "山色美无度，稻花香可书。",
            "逍遥今夕意，未厌短辕车。"
        ],
        "notes": "",
        "id": "1dd96fa8fa066dc0b39967f26e71cbe3"
    },
    {
        "author": "蒋恢",
        "dynasty": "宋",
        "type": "诗",
        "rhythmic": "",
        "title": "三月晦日偶成",
        "preface": "",
        "paragraphs": [
            "一年芳信雨消磨，负此吟怀奈若何。",
            "倚槛忽惊新绿暗，扫轩更惜落红多。",
            "春归惟有时禽觉，睡足从渠日影蹉。",
            "闲里工夫闲受用，惜无闲客肯相过。"
        ],
        "notes": "",
        "id": "ac7b5f14d6419c979692ec5cc5fd6405"
    },
    {
        "author": "蒋恢",
        "dynasty": "宋",
        "type": "诗",
        "rhythmic": "",
        "title": "行山",
        "preface": "",
        "paragraphs": [
            "六尺枯筇度远岑，野花啼鸟助清吟。",
            "云低似觉天根近，磵远因知地脉深。",
            "阅世岂容无正眼，穷源须要识初心。",
            "春寒局促良堪厌，一笑阳和破积阴。"
        ],
        "notes": "",
        "id": "54ee7c58b0b975190e2bdb5e85e8827c"
    },
    {
        "author": "蒋恢",
        "dynasty": "宋",
        "type": "诗",
        "rhythmic": "",
        "title": "甲辰腊日遣兴",
        "preface": "",
        "paragraphs": [
            "腊里春前日日阴，西畴弥觉水云深。",
            "梅边句好无人觅，竹外烟轻有鸟吟。",
            "发兴合穷千里目，著书聊寄百年心。",
            "翻云覆雨谁能问，纳纳乾坤古复今。"
        ],
        "notes": "",
        "id": "2a901ffbbf10000e4e0f4a1fef9f2cb5"
    },
    {
        "author": "蒋恢",
        "dynasty": "宋",
        "type": "诗",
        "rhythmic": "",
        "title": "秋夜读书",
        "preface": "",
        "paragraphs": [
            "白纻乌纱不耐凉，晚风吹月上莓墙。",
            "旧书重读添新味，二尺檠边夜正长。"
        ],
        "notes": "",
        "id": "9c1bd429653f07d61898d08b23969b67"
    },
    {
        "author": "蒋恢",
        "dynasty": "宋",
        "type": "诗",
        "rhythmic": "",
        "title": "秋吟",
        "preface": "",
        "paragraphs": [
            "落叶纷纷卷地来，手持六角障黄埃。",
            "何人真解知秋意，与上凌虚百尺台。"
        ],
        "notes": "",
        "id": "968695d7c62b371f7a7063ba9b2637bc"
    },
    {
        "author": "蒋恢",
        "dynasty": "宋",
        "type": "诗",
        "rhythmic": "",
        "title": "重午",
        "preface": "",
        "paragraphs": [
            "逝水光阴不肯停，又从菰黍重寻盟。",
            "平生不学采莲曲，只读离骚配酒兵。"
        ],
        "notes": "",
        "id": "f79186e831777d8527bba9122f0ab721"
    },
    {
        "author": "蒋恢",
        "dynasty": "宋",
        "type": "诗",
        "rhythmic": "",
        "title": "睡起",
        "preface": "",
        "paragraphs": [
            "幽鸟无言啄落花，风吹榆荚打窗纱。",
            "先生酒醒绿阴里，笑听蜂儿报晚衙。"
        ],
        "notes": "",
        "id": "ef7e5f6c60b6c360505665bf824c19f1"
    }
]