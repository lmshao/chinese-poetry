[
    {
        "author": "蒋恢",
        "dynasty": "宋",
        "type": "诗",
        "rhythmic": "",
        "title": "舟回练塘",
        "preface": "",
        "paragraphs": [
            "柁转秋塘逈，寒光彻万寻。",
            "叶声风外急，吟思雨中深。",
            "白髪存公道，青山适素心。",
            "疏钟何处起，暝色正沈沈。"
        ],
        "notes": "",
        "id": "eb77ed63d79f754bb5de91d50101b66b"
    },
    {
        "author": "蒋恢",
        "dynasty": "宋",
        "type": "诗",
        "rhythmic": "",
        "title": "野色",
        "preface": "",
        "paragraphs": [
            "幽事每堪娱，秋深晚霁初。",
            "帆分江影破，风勒鸟行疏。",
            "山色美无度，稻花香可书。",
            "逍遥今夕意，未厌短辕车。"
        ],
        "notes": "",
        "id": "437098d3d175cf9b62a73a629c475d69"
    },
    {
        "author": "蒋恢",
        "dynasty": "宋",
        "type": "诗",
        "rhythmic": "",
        "title": "三月晦日偶成",
        "preface": "",
        "paragraphs": [
            "一年芳信雨消磨，负此吟怀奈若何。",
            "倚槛忽惊新绿暗，扫轩更惜落红多。",
            "春归惟有时禽觉，睡足从渠日影蹉。",
            "闲里工夫闲受用，惜无闲客肯相过。"
        ],
        "notes": "",
        "id": "aa698352064504c7aca19c7a3f6b51ea"
    },
    {
        "author": "蒋恢",
        "dynasty": "宋",
        "type": "诗",
        "rhythmic": "",
        "title": "行山",
        "preface": "",
        "paragraphs": [
            "六尺枯筇度远岑，野花啼鸟助清吟。",
            "云低似觉天根近，磵远因知地脉深。",
            "阅世岂容无正眼，穷源须要识初心。",
            "春寒局促良堪厌，一笑阳和破积阴。"
        ],
        "notes": "",
        "id": "366759b49481cc76de1140a3f2c45612"
    },
    {
        "author": "蒋恢",
        "dynasty": "宋",
        "type": "诗",
        "rhythmic": "",
        "title": "甲辰腊日遣兴",
        "preface": "",
        "paragraphs": [
            "腊里春前日日阴，西畴弥觉水云深。",
            "梅边句好无人觅，竹外烟轻有鸟吟。",
            "发兴合穷千里目，著书聊寄百年心。",
            "翻云覆雨谁能问，纳纳乾坤古复今。"
        ],
        "notes": "",
        "id": "b89514dbd96b7acead173ab79dd02891"
    },
    {
        "author": "蒋恢",
        "dynasty": "宋",
        "type": "诗",
        "rhythmic": "",
        "title": "秋夜读书",
        "preface": "",
        "paragraphs": [
            "白纻乌纱不耐凉，晚风吹月上莓墙。",
            "旧书重读添新味，二尺檠边夜正长。"
        ],
        "notes": "",
        "id": "dae1905afe83ba3f9909041fce109b11"
    },
    {
        "author": "蒋恢",
        "dynasty": "宋",
        "type": "诗",
        "rhythmic": "",
        "title": "秋吟",
        "preface": "",
        "paragraphs": [
            "落叶纷纷卷地来，手持六角障黄埃。",
            "何人真解知秋意，与上凌虚百尺台。"
        ],
        "notes": "",
        "id": "036c26624f07f02ca59fbfd333e38817"
    },
    {
        "author": "蒋恢",
        "dynasty": "宋",
        "type": "诗",
        "rhythmic": "",
        "title": "重午",
        "preface": "",
        "paragraphs": [
            "逝水光阴不肯停，又从菰黍重寻盟。",
            "平生不学采莲曲，只读离骚配酒兵。"
        ],
        "notes": "",
        "id": "e4290da074b86c232f155fd04343298a"
    },
    {
        "author": "蒋恢",
        "dynasty": "宋",
        "type": "诗",
        "rhythmic": "",
        "title": "睡起",
        "preface": "",
        "paragraphs": [
            "幽鸟无言啄落花，风吹榆荚打窗纱。",
            "先生酒醒绿阴里，笑听蜂儿报晚衙。"
        ],
        "notes": "",
        "id": "f1792bdaf3c167dd61c4794d86ad3c36"
    }
]