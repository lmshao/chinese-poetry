[
    {
        "author": "蒋时中",
        "dynasty": "宋",
        "type": "诗",
        "rhythmic": "",
        "title": "贞义女祠",
        "preface": "",
        "paragraphs": [
            "幼年曾读贞女碑，坐想濑水清涟漪。",
            "试来江东吊李白，瓣香敬谒贞女祠。",
            "平生不数子胥子，鞭平进诸何至此。",
            "有金投濑竟何为，当时岂为将军死。"
        ],
        "notes": "",
        "id": "2b65c12bbe973d6dc090f1e48b895f37"
    },
    {
        "author": "蒋时中",
        "dynasty": "宋",
        "type": "诗",
        "rhythmic": "",
        "title": "黄山观",
        "preface": "",
        "paragraphs": [
            "黄鹤山中黄鹤观，黄鹤仙人此修炼。",
            "功成羽化归丹丘，环佩珊珊度遥汉。",
            "昔闻有鸟名令威，去家千年今来归。",
            "仙人一去不复返，长松落雪秋霏霏。"
        ],
        "notes": "",
        "id": "9a03b275ae861190f13a97cd3977936d"
    }
]