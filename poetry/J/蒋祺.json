[
    {
        "author": "蒋祺",
        "dynasty": "宋",
        "type": "诗",
        "rhythmic": "",
        "title": "暖谷诗",
        "preface": "",
        "paragraphs": [
            "县南山水秀且清，天地坯冶陶精英。",
            "有唐刺史昔行县，访寻洞穴为寒亭。",
            "屈指于今几百祀，磨崖字字何纵横。",
            "相随栈道倚空险，来者无不毛骨惊。",
            "我此三载迷簿领，有时一到□余情。",
            "娱宾烹茗遽回首，孰知亭侧藏岩扃。",
            "成纪同僚到官始，居然心匠多经营。",
            "乃知物理会有数，繄天通塞因人成。",
            "鸠工畚筑忽累日，旷然疏达开光明。",
            "初疑二帝凿混沌，虚空之□罗日星。",
            "又若巨灵擘华岳，溪谷之响轰雷霆。",
            "大岩既辟小岩出，壶中之景真其□。",
            "洞门春风刮人面，其中安若温如蒸。",
            "累垂石乳似刻削，周环峭壁无欹倾。",
            "旧梯既去小人险，新径之易君子平。",
            "临流又广□方丈，叠石缔宇为轩楹。",
            "于嗟土石□□□，无情一旦建时荣。",
            "方今出震□大器，鼎新基搆清寰瀛。",
            "我愿天下无冻馁，有如此穴安生灵。",
            "不烦吹律而后暖，千古宜以此为名。"
        ],
        "notes": "",
        "id": "2208cff320ae2dcda70da69b5063bf95"
    },
    {
        "author": "蒋祺",
        "dynasty": "宋",
        "type": "诗",
        "rhythmic": "",
        "title": "又成五言律诗三首  其一",
        "preface": "",
        "paragraphs": [
            "陵谷有时变，兹岩不可湮。",
            "神仙三岛景，天地一炉春。",
            "鼓动龙蛇蛰，疏通草木新。",
            "寒亭几百载，今始得良邻。"
        ],
        "notes": "",
        "id": "f4a114da5bb83c82f2434029d9b37041"
    },
    {
        "author": "蒋祺",
        "dynasty": "宋",
        "type": "诗",
        "rhythmic": "",
        "title": "又成五言律诗三首  其二",
        "preface": "",
        "paragraphs": [
            "地胜难湮没，规为假手通。",
            "凿开千古意，倾出一壶空。",
            "煦比鲛人室，寒消朔吹风。",
            "从今县图上，此景浩无穷。"
        ],
        "notes": "",
        "id": "47fe7a744d03eced31a817b1a818215e"
    },
    {
        "author": "蒋祺",
        "dynasty": "宋",
        "type": "诗",
        "rhythmic": "",
        "title": "又成五言律诗三首  其三",
        "preface": "",
        "paragraphs": [
            "客有林泉趣，寻幽翦薜萝。",
            "半山无石碍，此境得春多。",
            "隔岸桃花坞，临溪竹箭波。",
            "兹应是仙隠，鹤驭几时过。"
        ],
        "notes": "",
        "id": "a06592b314b55af1d16007525e5357a8"
    }
]