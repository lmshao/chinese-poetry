[
    {
        "author": "蒋思恭",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "风流九霞客，名在五云乡。",
            "十年出入华禁，簪橐奉君王。",
            "黄伞西清日转，宝月红鸾影里，长近赭袍光。",
            "彩笔赓歌处，殿阁有馀凉。",
            "跨秋风，凌宝鼎，笑芝房。",
            "人间争识奇贵，妙帖焕名章。",
            "莫羡碧幢金印，换取玉堂清琐，翰墨看淋浪。",
            "岁岁宫壶酒，雨露带天香。"
        ],
        "notes": "",
        "id": "0f5bf722b0933bfa5f083f88c921dfe1"
    },
    {
        "author": "蒋思恭",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "紫府掣金钥，银汉夜乘槎。",
            "老仙暂驻幢节，来佐玉皇家。",
            "翠发朱颜好在，肘后有方医国，宝鼎养丹砂。",
            "谈笑功名了，身退饭胡麻。",
            "游物外，聚紫脑，炼青芽。",
            "星坦寓直有子，曾步八砖花。",
            "来岁称觞寿宴，衮绣彩衣交映，重荐枣如瓜。",
            "俯首拾瑶草，长啸卧烟霞。"
        ],
        "notes": "",
        "id": "78a186f897c2db0155a31e7a3790323d"
    }
]