[
    {
        "author": "贾黯",
        "dynasty": "宋",
        "type": "诗",
        "rhythmic": "",
        "title": "襄阳",
        "preface": "",
        "paragraphs": [
            "带水依山一万家，襄阳自古富豪奢。",
            "北轩二月回头望，红日连城尽是花。"
        ],
        "notes": "",
        "id": "469af36e7da2cc299ac4a631ddd4ddc3"
    },
    {
        "author": "贾黯",
        "dynasty": "宋",
        "type": "诗",
        "rhythmic": "",
        "title": "重建羊侯祠和王原叔句",
        "preface": "",
        "paragraphs": [
            "古郡襄水阳，群山绕郛郭。",
            "其间岘首者，羊公最所乐。",
            "登临见洲渚，气象真磅礴。",
            "公乎既已没，高碑此镵凿。",
            "庙食有遗像，当时盛丹雘。",
            "到今仅千载，碑庙皆颓落。",
            "乔木荒榛间，庙址存依约。",
            "碑倒石屡易，文字免缺错。",
            "我侯至之初，亭庙皆新作。",
            "为诗道其意，风化思所托。",
            "侯慕羊公心，仁政及物博。",
            "将见襄阳治，与古相侔若。"
        ],
        "notes": "",
        "id": "2ccb7dc5cb98cc3da9e79cb4f6f2b03e"
    }
]