[
    {
        "author": "蒋允中",
        "dynasty": "宋",
        "type": "诗",
        "rhythmic": "",
        "title": "灵岩禅寺",
        "preface": "",
        "paragraphs": [
            "晓入灵岩寺，灵踪一一穿。",
            "天聪凿混沌，龙鼻滴潺湲。",
            "不雨山长湿，微风谷竞喧。",
            "参旗开障日，鼇柱仰擎天。",
            "雁异灵山鹫，蒲非华岳莲。",
            "重台疑魏载，卓笔岂张颠。",
            "夜月连千嶂，晴云画一川。",
            "净名常宴坐，行亮昔安禅。",
            "共乐仙游胜，都将世事捐。",
            "双鸾知可跨，拟把石碑镌。"
        ],
        "notes": "",
        "id": "96a7c618876d04f70d9826069d93e4d9"
    }
]