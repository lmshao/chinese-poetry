[
    {
        "author": "吉逾",
        "dynasty": "唐",
        "type": "诗",
        "rhythmic": "",
        "title": "题云居上寺（并序）",
        "preface": "",
        "paragraphs": [
            "到此花宫里，观身火宅中。",
            "有为皆是幻，何事不成空？",
            "晚籁鸣寒谷，秋山响暮钟。",
            "欲归林下路，新月上前峰。",
            "（见《金石萃编》卷一百五。",
            "）（〖1〗《金石萃编》王昶按：「云居上寺，未详处所。",
            "据诗前称范阳县丞吉逾同跻攀于此云云，则寺当在范阳矣。",
            "唐时范阳县属涿州，今捡《日下旧闻》引《名胜志》云：『涿州有智度寺，石城东北隅，剙自唐时，有旧碑刻。",
            "其后即云居寺，俱有石基浮图。",
            "』疑即此云居上寺也。",
            "谓之上寺者，以在智度寺之后也。",
            "唐时旧碑刻，或即指此碑。",
            "吉逾诸人之诗，《全唐诗》无一载者，因录之，以见唐人诗千余年来沦于草莽、为人所未见者，盖不胜纪云。",
            "」〖2〗望按：诗题次行原有「范阳县丞吉逾」六字，诗序辛酉岁云云。",
            "当是唐德宗建中二年。",
            "石刻于此诗后出「元和四年四月八是范□□」一行，疑此为刻石年月，而「范□□」疑本是「范某刻」字样，当是刻工题名。",
            "果尔，则自辛酉赋诗以迄元和四年己丑刻石，其间已历二十九年矣。",
            "〖吉逾等人诗作于建中二年。",
            "元和题名，陆增祥《八琼室金石补正》卷六五录作「元和四年八月八日范惟清吕〖以下缺〗」幷云此题名虽书于轩辕伟诗首「同前」二字之下，应别标一题，「《萃编》合为一刻，误矣」。",
            "〗）。"
        ],
        "notes": "",
        "id": "eb3bc0bb3cfd1785089c35eb41a2c880"
    }
]