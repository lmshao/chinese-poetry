[
    {
        "author": "蒋芸",
        "dynasty": "宋",
        "type": "诗",
        "rhythmic": "",
        "title": "寄张道洽",
        "preface": "",
        "paragraphs": [
            "衰柳疏松对夕阳，老来秋思倍堪伤。",
            "已无上苑千葩秀，仅有东篱一捻黄。",
            "细诵佳章排宿恨，旋呼村酒纵诗狂。",
            "西风策马能过我，老圃余蔬尚未荒。"
        ],
        "notes": "",
        "id": "09e9937ef917c2863dd42d8d36985c90"
    },
    {
        "author": "蒋芸",
        "dynasty": "宋",
        "type": "诗",
        "rhythmic": "",
        "title": "寄张霖溪",
        "preface": "",
        "paragraphs": [
            "漫向潭源晦此身，自嗟无地可投明。",
            "栽培劲节依岩翠，采撷香芹遶涧清。",
            "避乱遣怀聊圃治，论交且喜傍山行。",
            "何时并辔临溪上，静听飞泉万壑声。"
        ],
        "notes": "",
        "id": "91aa50e5f75c3f179af6b91a3fbbf641"
    },
    {
        "author": "蒋芸",
        "dynasty": "宋",
        "type": "诗",
        "rhythmic": "",
        "title": "辞荐呈余廉访",
        "preface": "",
        "paragraphs": [
            "耒耜生涯远俗嚣，年来无梦到金貂。",
            "一池皓月□诗骨，满圃春风长药苗。",
            "愧不漆身吞豫炭，聊将洗耳弃由瓢。",
            "分甘投老潭源地，为谢云笺莫见招。"
        ],
        "notes": "",
        "id": "56f59a768bd2a4d13815d0227ee18a5b"
    }
]