[
    {
        "author": "江开",
        "dynasty": "宋",
        "type": "词",
        "rhythmic": "杏花天",
        "title": "",
        "preface": "",
        "paragraphs": [
            "谢娘庭院通芳径。",
            "四无人、花梢转影。",
            "几番心事无凭准。",
            "等得青春过尽。",
            "秋千下、佳期又近。",
            "算毕竟、沉吟未稳。",
            "不成又是教人恨。",
            "待倩杨花去问。"
        ],
        "notes": "",
        "id": "dd0fb06ece03cb79f25032e139e586db"
    },
    {
        "author": "江开",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "手拈花枝忆小苹。",
            "绿窗空锁旧时春。",
            "满楼飞絮一筝尘。",
            "素约未传双燕语，离愁还入卖花声。",
            "十分春事倩行云。"
        ],
        "notes": "",
        "id": "d30b770abe846de8704ddaa555de29ab"
    },
    {
        "author": "江开",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "风前帘幕沾飞絮。",
            "家在垂杨深处住。",
            "倚楼无语忆郎时，恰是去年今日去。",
            "帝城箫鼓青春暮。",
            "应有多情游治处。",
            "争知日日小阑干，望断斜阳芳草路。"
        ],
        "notes": "",
        "id": "25e65f2d465c1706962a04d0bc471c54"
    },
    {
        "author": "江开",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "春时江上廉纤雨。",
            "张帆打鼓开船去。",
            "秋晚恰归来。",
            "看看船又开。",
            "嫁郎如未嫁。",
            "长是凄凉夜。",
            "情少利心多。",
            "郎如年少何。"
        ],
        "notes": "",
        "id": "3953f0a36af6700f3ec7618c1d473829"
    }
]