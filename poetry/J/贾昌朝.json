[
    {
        "author": "贾昌朝",
        "dynasty": "宋",
        "type": "诗",
        "rhythmic": "",
        "title": "曲水园",
        "preface": "",
        "paragraphs": [
            "画船载酒及芳辰，丞相园林潩水滨。",
            "虎节麟符抛不得，却将清景付闲人。"
        ],
        "notes": "",
        "id": "77dc5eb26927424a1b35f4a3817043f5"
    },
    {
        "author": "贾昌朝",
        "dynasty": "宋",
        "type": "诗",
        "rhythmic": "",
        "title": "咏凌霄花",
        "preface": "",
        "paragraphs": [
            "披云似有凌霄志，向日宁无捧日心。",
            "珍重青松好依托，直从平地起千寻。"
        ],
        "notes": "",
        "id": "d98724af340cb795017bbcfb52f249e2"
    },
    {
        "author": "贾昌朝",
        "dynasty": "宋",
        "type": "诗",
        "rhythmic": "",
        "title": "繁城魏受禅台",
        "preface": "",
        "paragraphs": [
            "服殷自古称文王，几见符膺把纣亡。",
            "谁谓老奸亟篡事，禅台空立在繁昌。"
        ],
        "notes": "",
        "id": "1de688c4bd2e376ce6ba8b5156812e1b"
    },
    {
        "author": "贾昌朝",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "坐忆蛟桥此日新。"
        ],
        "notes": "",
        "id": "d279dfe3e483683bda80b2a7c53417ca"
    },
    {
        "author": "贾昌朝",
        "dynasty": "宋",
        "type": "词",
        "rhythmic": "木兰花令",
        "title": "",
        "preface": "",
        "paragraphs": [
            "都城水绿嬉游处。",
            "仙棹往来人笑语。",
            "红随远浪泛桃花，雪散平堤飞柳絮。",
            "东君欲共春归去。",
            "一阵狂风和骤雨。",
            "碧油红旆锦障泥，斜日画桥芳草路。"
        ],
        "notes": "",
        "id": "24e2be5d3aeec8d8ea5d83dc981fcada"
    }
]