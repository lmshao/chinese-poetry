[
    {
        "author": "蒋元龙",
        "dynasty": "宋",
        "type": "词",
        "rhythmic": "乌夜啼",
        "title": "",
        "preface": "",
        "paragraphs": [
            "小桃落尽残红。",
            "夜来风。",
            "又是一番春事、不从容。",
            "翠屏掩。",
            "芳信断。",
            "转愁浓。",
            "可惜日长闲暇、小帘栊。"
        ],
        "notes": "",
        "id": "68aed0795538e989641b8976eb6a5de8"
    },
    {
        "author": "蒋元龙",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "叶暗乳鸦啼，风定老红犹落。",
            "蝴蝶不随春去，入薰风池阁。",
            "休歌金缕劝金卮，酒病煞如昨。",
            "帘卷日长人静，任杨花飘泊。"
        ],
        "notes": "",
        "id": "cdfe0bf89061033b7cfb8d9fc1b737f7"
    },
    {
        "author": "蒋元龙",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "小池芳草绿初匀。",
            "柳寒眉尚颦。",
            "东风吹雨细於尘。",
            "一庭花脸皴。",
            "莺共蝶，怨还嗔。",
            "眼前无好春。",
            "这般天气煞愁人。",
            "人愁旋旋新。"
        ],
        "notes": "",
        "id": "bad42fecdfb74b4f1e6d109fb6679c93"
    }
]