[
    {
        "author": "江奎",
        "dynasty": "宋",
        "type": "诗",
        "rhythmic": "",
        "title": "茉莉花  其一",
        "preface": "",
        "paragraphs": [
            "灵种传闻出越裳，何人提挈上蛮航。",
            "他年我若修花史，列作人间第一香。"
        ],
        "notes": "",
        "id": "890ae9eaa383fd16f5bde10ef6f973a3"
    },
    {
        "author": "江奎",
        "dynasty": "宋",
        "type": "诗",
        "rhythmic": "",
        "title": "茉莉花  其二",
        "preface": "",
        "paragraphs": [
            "虽无艳态惊群目，幸有浓香压九秋。",
            "应是仙娥宴归去，醉来掉下玉搔头。"
        ],
        "notes": "",
        "id": "dd60b1459a374ba9073ce01df37e4f44"
    }
]