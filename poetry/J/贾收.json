[
    {
        "author": "贾收",
        "dynasty": "宋",
        "type": "诗",
        "rhythmic": "",
        "title": "题有美堂",
        "preface": "",
        "paragraphs": [
            "自刊宸画入云端，神物应须护翠峦。",
            "吴越不藏千里色，斗牛常占一天寒。",
            "四簷望尽回头嬾，万象搜来下笔难。",
            "谁信静中疏拙意，略无踪迹到波澜。"
        ],
        "notes": "",
        "id": "7746d9087df72840572e6403baecc4f3"
    },
    {
        "author": "贾收",
        "dynasty": "宋",
        "type": "诗",
        "rhythmic": "",
        "title": "送友人赴天台幕",
        "preface": "",
        "paragraphs": [
            "天台仙籍上，又见姓刘人。",
            "入幕红莲晓，趋庭彩服春。",
            "鱼多知海熟，药少觉山贫。",
            "太守乡儒丈，何妨婉画频。"
        ],
        "notes": "",
        "id": "e50e693fd8f0f5ce8b77f2afe337e9fd"
    },
    {
        "author": "贾收",
        "dynasty": "宋",
        "type": "诗",
        "rhythmic": "",
        "title": "和沈君与送蟹",
        "preface": "",
        "paragraphs": [
            "彭越孙多伏下风，蝤蛑奴视敢称雄。",
            "江湖纵养膏腴紫，鼎镬终烹爪眼红。",
            "嗍称吴儿牙似镀，劈惭湖女手如葱。",
            "独怜盘内秋脐实，不比溪边夏壳空。"
        ],
        "notes": "",
        "id": "1f880e47e5dceeba889cbb2935887910"
    },
    {
        "author": "贾收",
        "dynasty": "宋",
        "type": "诗",
        "rhythmic": "",
        "title": "具区阁",
        "preface": "",
        "paragraphs": [
            "轩窗尘不点，更在水云边。",
            "夜月鸣榔地，秋风斫鲙天。",
            "达人多傲世，清景易忘年。",
            "往往凭栏者，空高张翰贤。"
        ],
        "notes": "",
        "id": "4e5c77c3d3526f03614f3370ad4fee90"
    },
    {
        "author": "贾收",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "洄洄流水抱横塘，兰芷无风也自香。"
        ],
        "notes": "",
        "id": "ccc2852ff501b8fa504627e090c160ad"
    }
]