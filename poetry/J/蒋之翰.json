[
    {
        "author": "蒋之翰",
        "dynasty": "宋",
        "type": "诗",
        "rhythmic": "",
        "title": "换苏印和弟颖叔  其一",
        "preface": "",
        "paragraphs": [
            "耻向承平便拂衣，乡邦还得拥旌麾。",
            "昔年曾预儿孙列，投老犹疑笔砚随。",
            "忠义一门均许国，箕裘万石亦遭时。",
            "朝廷虚日方圆任，功业当看帝载熙。"
        ],
        "notes": "",
        "id": "21376b7ac296c335fee28aa7e50c3736"
    },
    {
        "author": "蒋之翰",
        "dynasty": "宋",
        "type": "诗",
        "rhythmic": "",
        "title": "换苏印和弟颖叔  其二",
        "preface": "",
        "paragraphs": [
            "从来疏拙懒身谋，揽辔登车已倦游。",
            "幸有醉乡为乐地，何妨吟啸老东州。"
        ],
        "notes": "",
        "id": "53ad75afb74146757e33fc2eccd70021"
    }
]