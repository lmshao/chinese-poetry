[
    {
        "author": "家坤翁",
        "dynasty": "宋",
        "type": "诗",
        "rhythmic": "",
        "title": "游金石台",
        "preface": "",
        "paragraphs": [
            "庐陵游乐夕阳山，太守何人若是班。",
            "三岛幻成一丘小，五峰对峙两溪环。",
            "竹间庭院邻翁卜，木杪楼台仙者寰。",
            "紫笑扶疎枝干老，春来得兴颇开颜。"
        ],
        "notes": "",
        "id": "e3339b28137de3914a0ea740f2c946fb"
    },
    {
        "author": "家坤翁",
        "dynasty": "宋",
        "type": "诗",
        "rhythmic": "",
        "title": "次曾南丰韵",
        "preface": "",
        "paragraphs": [
            "忆昔诗豪为写真，至今光景尚如新。",
            "亭中客鬓几人老，山下灵根千岁春。",
            "倏歘相逢皆召杜，舂容莫逆少雷陈。",
            "我来随分重知见，似与夫君夙有因。"
        ],
        "notes": "",
        "id": "d435c73389ab81b709b450b4af32ebb5"
    }
]