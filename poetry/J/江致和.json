[
    {
        "author": "江致和",
        "dynasty": "宋",
        "type": "词",
        "rhythmic": "五福降中天",
        "title": "",
        "preface": "",
        "paragraphs": [
            "喜元宵三五，纵马御柳沟东。",
            "斜日映珠帘，瞥见芳容。",
            "秋水娇横俊眼，腻雪轻铺素胸。",
            "爱把菱花，笑匀粉面露春葱。",
            "徘徊步懒，奈一点、灵犀未通。",
            "怅望七香车去，慢辗春风。",
            "云情雨态，愿暂入阳台梦中。",
            "路隔烟霞，甚时还许到蓬宫。"
        ],
        "notes": "",
        "id": "3dd1b98744b0b27dd09826038e50a594"
    }
]