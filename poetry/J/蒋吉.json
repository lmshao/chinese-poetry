[
    {
        "author": "蒋吉",
        "dynasty": "唐",
        "type": "诗",
        "rhythmic": "",
        "title": "石城",
        "preface": "",
        "paragraphs": [
            "系缆石城下，恣吟怀暂开。",
            "江人桡艇子，将谓莫愁来。"
        ],
        "notes": "",
        "id": "07c5f6d7fe7ddd95594aa310bb3db165"
    },
    {
        "author": "蒋吉",
        "dynasty": "唐",
        "type": "诗",
        "rhythmic": "",
        "title": "汉东道中",
        "preface": "",
        "paragraphs": [
            "九十九冈遥，天寒雪未消。",
            "羸童牵瘦马，不敢过危桥。"
        ],
        "notes": "",
        "id": "75465a31318b5a2af00eb57534ed0f05"
    },
    {
        "author": "蒋吉",
        "dynasty": "唐",
        "type": "诗",
        "rhythmic": "",
        "title": "高溪有怀",
        "preface": "",
        "paragraphs": [
            "驻马高溪侧，旅人千里情。",
            "雁山山下水，还作此泉声。"
        ],
        "notes": "",
        "id": "a17d712d49279e20bf14f23e42ed70fb"
    },
    {
        "author": "蒋吉",
        "dynasty": "唐",
        "type": "诗",
        "rhythmic": "",
        "title": "寄进士贾希",
        "preface": "",
        "paragraphs": [
            "恨苦泪不落，耿然东北心。",
            "空囊与瘦马，羁绁意应深。"
        ],
        "notes": "",
        "id": "ec25ac05f153c70a4b9b3b58d9d5740f"
    },
    {
        "author": "蒋吉",
        "dynasty": "唐",
        "type": "诗",
        "rhythmic": "",
        "title": "出塞",
        "preface": "",
        "paragraphs": [
            "瘦马羸童行背秦，暮鸦撩乱入残云。",
            "北风吹起寒营角，直至榆关人尽闻。"
        ],
        "notes": "",
        "id": "95fd5e5146508615786ca711e30c84a7"
    },
    {
        "author": "蒋吉",
        "dynasty": "唐",
        "type": "诗",
        "rhythmic": "",
        "title": "旅泊",
        "preface": "",
        "paragraphs": [
            "霜月正高鹦鹉洲，美人清唱发红楼。",
            "乡心暗逐秋江水，直到吴山脚下流。"
        ],
        "notes": "",
        "id": "e7ecf132818d9bf663d004b8d6750d94"
    },
    {
        "author": "蒋吉",
        "dynasty": "唐",
        "type": "诗",
        "rhythmic": "",
        "title": "次青云驿",
        "preface": "",
        "paragraphs": [
            "马转栎林山鸟飞，商溪流水背残晖。",
            "行人几在青云路，底事风尘犹满衣。"
        ],
        "notes": "",
        "id": "a95fe55e5333a66ad45856a356d2f0d5"
    },
    {
        "author": "蒋吉",
        "dynasty": "唐",
        "type": "诗",
        "rhythmic": "",
        "title": "大庾驿有怀",
        "preface": "",
        "paragraphs": [
            "一囊书重百余斤，邮吏宁知去计贫。",
            "莫讶偏吟望乡句，明朝便见岭南人。"
        ],
        "notes": "",
        "id": "3c3f01d59cf469c2f73c9e04e6665fb9"
    },
    {
        "author": "蒋吉",
        "dynasty": "唐",
        "type": "诗",
        "rhythmic": "",
        "title": "题商山修路僧院",
        "preface": "",
        "paragraphs": [
            "此地修行山几枯，草堂生计只缾盂。",
            "支郎既解除艰险，试看人心平得无。"
        ],
        "notes": "",
        "id": "810e3b2df3fd88d881a92385e7b6d6d0"
    },
    {
        "author": "蒋吉",
        "dynasty": "唐",
        "type": "诗",
        "rhythmic": "",
        "title": "题长安僧院",
        "preface": "",
        "paragraphs": [
            "出门争走九衢尘，总是浮生不了身。",
            "惟有水田衣下客，大家忙处作闲人。"
        ],
        "notes": "",
        "id": "ebfaf45e0fe645752a7dae981180a557"
    },
    {
        "author": "蒋吉",
        "dynasty": "唐",
        "type": "诗",
        "rhythmic": "",
        "title": "次商于感旧寄卢中丞",
        "preface": "",
        "paragraphs": [
            "昔年簪组隘丘门，今日旌幢一院存。",
            "何事商于泪如雨，小儒偏受陆家恩。"
        ],
        "notes": "",
        "id": "2a8fcde3ed36d50c65714165c18a5cca"
    },
    {
        "author": "蒋吉",
        "dynasty": "唐",
        "type": "诗",
        "rhythmic": "",
        "title": "樵翁",
        "preface": "",
        "paragraphs": [
            "独入深山信脚行，惯当䝙虎不曾惊。",
            "路傍花发无心看，惟见枯枝刮眼明。"
        ],
        "notes": "",
        "id": "bb9aa7d90bb6cca1a065e58cf90475d6"
    },
    {
        "author": "蒋吉",
        "dynasty": "唐",
        "type": "诗",
        "rhythmic": "",
        "title": "四老庙",
        "preface": "",
        "paragraphs": [
            "无端舍钓学干名，不得溪山养性情。",
            "自省此身非达者，今朝羞拜四先生。"
        ],
        "notes": "",
        "id": "c695fbbc7c6b0f1a51c35afa7d3e6367"
    },
    {
        "author": "蒋吉",
        "dynasty": "唐",
        "type": "诗",
        "rhythmic": "",
        "title": "昭君冢",
        "preface": "",
        "paragraphs": [
            "曾为汉帝眼中人，今作狂胡陌上尘。",
            "身死不知多少载，冢花犹带洛阳春。"
        ],
        "notes": "",
        "id": "e876b4d3c8fac14a7c092b37a2912e2d"
    },
    {
        "author": "蒋吉",
        "dynasty": "唐",
        "type": "诗",
        "rhythmic": "",
        "title": "闻歌竹枝",
        "preface": "",
        "paragraphs": [
            "巡隄听唱竹枝词，正是月高风静时。",
            "独向东南人不会，弟兄俱在楚江湄。"
        ],
        "notes": "",
        "id": "51f8a852ec6b77627ae73f081d9ff71c"
    }
]