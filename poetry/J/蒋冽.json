[
    {
        "author": "蒋冽",
        "dynasty": "唐",
        "type": "诗",
        "rhythmic": "",
        "title": "南溪别业",
        "preface": "",
        "paragraphs": [
            "结宇依青嶂，开轩对绿畴。",
            "树交花两色，溪合水同流。",
            "竹径春来扫，兰尊夜不收。",
            "逍遥自得意，鼓腹醉中游。"
        ],
        "notes": "",
        "id": "7c20b40e194434aba41ce5a1015c1e5a"
    },
    {
        "author": "蒋冽",
        "dynasty": "唐",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "冉冉红罗帐，开君玉楼上。",
            "画作同心鸟，衔花两相向。",
            "春风正可怜，吹暎绿窗前。",
            "妾意空相感，君心何处边。"
        ],
        "notes": "",
        "id": "0737f8e640bf713b9284383f96f0a08b"
    },
    {
        "author": "蒋冽",
        "dynasty": "唐",
        "type": "诗",
        "rhythmic": "",
        "title": "台中书怀",
        "preface": "",
        "paragraphs": [
            "持宪当休明，饬躬免颠沛。",
            "直绳备豪右，正色清冠盖。",
            "寄切才恨薄，职雄班匪大。",
            "坐居三独中，立在百僚外。",
            "简牍时休暇，依然秋兴多。",
            "披书唯骨鲠，循迹少闲和。",
            "庭树凌霜柏，池倾萎露荷。",
            "岁寒应可见，感此遂成歌。"
        ],
        "notes": "",
        "id": "9218d5019ff90ad84b886e949b941213"
    },
    {
        "author": "蒋冽",
        "dynasty": "唐",
        "type": "诗",
        "rhythmic": "",
        "title": "经埋轮地",
        "preface": "",
        "paragraphs": [
            "汉家张御史，晋国绿珠楼。",
            "时代邈已远，共谢洛阳秋。",
            "洛阳大道边，旧地尚依然。",
            "下马独太息，扰扰城市喧。",
            "时人欣绿珠，诗满金谷圆。",
            "千载埋轮地，无人兴一言。",
            "正直死犹忌，况乃未死前。",
            "汨罗有飜浪，恐是嫌屈原。",
            "我闻太古水，上与天相连。",
            "如何一落地，又作九曲泉。",
            "万古惟高步，可以旌我贤。"
        ],
        "notes": "",
        "id": "49e0c654a11ad4f2050c830edd99164c"
    },
    {
        "author": "蒋冽",
        "dynasty": "唐",
        "type": "诗",
        "rhythmic": "",
        "title": "山行见鹊巢",
        "preface": "",
        "paragraphs": [
            "鹊巢性本高，更在西山木。",
            "朝下清泉戏，夜近明月宿。",
            "非直避网罗，兼能免倾覆。",
            "岂忧五陵子，挟弹来相逐。"
        ],
        "notes": "",
        "id": "0c40a8f71dc9b0a664f9bf5732796892"
    },
    {
        "author": "蒋冽",
        "dynasty": "唐",
        "type": "诗",
        "rhythmic": "",
        "title": "巫山之阳香谿之阴明妃神女旧迹存焉",
        "preface": "",
        "paragraphs": [
            "神女归巫峡，明妃入汉宫。",
            "捣衣余石在，荐枕旧室空。",
            "行雨有时度，谿流何日穷。",
            "至今词赋里，凄怆写遗风。"
        ],
        "notes": "",
        "id": "996f852adba8a617693a5585878bc632"
    },
    {
        "author": "蒋冽",
        "dynasty": "唐",
        "type": "诗",
        "rhythmic": "",
        "title": "夜飞鹊",
        "preface": "",
        "paragraphs": [
            "北林夜方久，南月影频移。",
            "何啻飞三匝，犹言未得枝。"
        ],
        "notes": "",
        "id": "47838f259f61bb4924b8e1022a624920"
    },
    {
        "author": "蒋冽",
        "dynasty": "唐",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "昨夜巫山中，失却阳台女。",
            "今朝粧阁里，独伴楚王语。",
            "（见《文苑英华》卷二百五）（按：《才调集》卷十收此诗为蒋蕴作，《全唐诗》卷七九九收入。",
            "未详孰是，今两存之。",
            "）。"
        ],
        "notes": "",
        "id": "a012c74e8e92d109c47a87d90e9549d5"
    }
]