[
    {
        "author": "金车美人",
        "dynasty": "唐",
        "type": "诗",
        "rhythmic": "",
        "title": "与谢翶赠荅诗 一",
        "preface": "",
        "paragraphs": [
            "阳台后会杳无期，碧树烟深玉漏迟。",
            "半夜香风满庭月，花前空赋别离诗。"
        ],
        "notes": "",
        "id": "457bcb218dcc6268b549947996cc369c"
    },
    {
        "author": "金车美人",
        "dynasty": "唐",
        "type": "诗",
        "rhythmic": "",
        "title": "与谢翶赠荅诗 二",
        "preface": "",
        "paragraphs": [
            "相思无路莫相思，风里花开只片时。",
            "惆怅金闺却归去，晓莺啼断绿杨枝。"
        ],
        "notes": "",
        "id": "53a8feea4dd8ae2ed162a9074c2b31e0"
    },
    {
        "author": "金车美人",
        "dynasty": "唐",
        "type": "诗",
        "rhythmic": "",
        "title": "与谢翶赠荅诗 三",
        "preface": "",
        "paragraphs": [
            "一纸华笺洒碧云，余香犹在墨犹新。",
            "空添满目凄凉事，不见三山缥缈人。",
            "斜月照衣今夜梦，落花啼鸟去年春。",
            "红闺更有堪愁处，窗上虫丝几上尘。"
        ],
        "notes": "",
        "id": "dae79d4e51b5e633fc4a73cc367c0019"
    },
    {
        "author": "金车美人",
        "dynasty": "唐",
        "type": "诗",
        "rhythmic": "",
        "title": "与谢翶赠荅诗 四",
        "preface": "",
        "paragraphs": [
            "惆怅佳期一梦中，武陵春色尽成空。",
            "欲知离别偏堪恨，只为音尘两不通。",
            "愁态上眉凝浅绿，泪痕侵脸落轻红。",
            "双轮暂与王孙驻，明日西驰又向东。"
        ],
        "notes": "",
        "id": "a5f39d82dcb8363972d85aa28b05dc89"
    }
]