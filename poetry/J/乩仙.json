[
    {
        "author": "乩仙",
        "dynasty": "宋",
        "type": "词",
        "rhythmic": "忆少年",
        "title": "",
        "preface": "",
        "paragraphs": [
            "凄凉天气，凄凉院落，凄凉时候。",
            "孤鸿叫斜月，伴寒灯残漏。",
            "落尽梧桐秋影瘦。",
            "菱鉴古、画眉难就。",
            "重阳又近也，对黄花依旧。"
        ],
        "notes": "",
        "id": "80eaa5f2c606c3413cb435cc20ce82ba"
    },
    {
        "author": "乩仙",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "鸾舆初驾，牛车齐发，隐隐鹊桥咿轧。",
            "尤云殢雨正欢浓，但只怕、来朝初八。",
            "霞垂彩幔，月明银烛，馥郁香喷金鸭。",
            "年年此际一相逢，未审是、甚时结煞。"
        ],
        "notes": "",
        "id": "87c7525870e296f27e3e1e7ef203f3ef"
    }
]