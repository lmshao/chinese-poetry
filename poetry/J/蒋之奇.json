[
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "题孤岭",
        "preface": "",
        "paragraphs": [
            "蛟绡翦下碧双垂，归挹清流背紫微。",
            "北向更登孤岭去，此身还入白云飞。"
        ],
        "notes": "",
        "id": "efe34f76013056d38336420c629ff3c9"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "春帖子",
        "preface": "",
        "paragraphs": [
            "昧旦求衣向晓鸡，蓬莱仗下日将西。",
            "花添漏鼓三声远，柳映春旗一色齐。"
        ],
        "notes": "",
        "id": "1d26c10ba7e489d1d0ff9f56985f5811"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "和鲍娘题兑溪驿",
        "preface": "",
        "paragraphs": [
            "尽日行荒径，全家出瘴岚。",
            "鲍娘诗句好，今夜宿江南。"
        ],
        "notes": "",
        "id": "2d2c87f577757891a32be48f020b70ea"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "和兄之翰宠换苏印  其一",
        "preface": "",
        "paragraphs": [
            "久次含香厌粉闱，恳求茂苑得州麾。",
            "却寻旧日池台胜，犹忆当年几杖随。",
            "入里下车修敬日，过家上冢致哀时。",
            "应怜二弟犹羁绊，万里边沙远帅熙。"
        ],
        "notes": "",
        "id": "e56d6cc0bd1923132ac383df75e975e7"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "和兄之翰宠换苏印  其二",
        "preface": "",
        "paragraphs": [
            "早同侍宦向长洲，今拥旌麾访旧游。",
            "自古风流诗酒地，韦苏州后蒋苏州。"
        ],
        "notes": "",
        "id": "fcb8fea8830c1b2ff086990e45c0a4d7"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "赠海陵天庆观乐子长真人碑",
        "preface": "",
        "paragraphs": [
            "瑶坛三级满苍苔，想像真人饮赤杯。",
            "飒飒仙风动杉桧，只应飇驭暂归来。"
        ],
        "notes": "",
        "id": "04e2b03c0c8fcdbc78254bd9664e55c4"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "和秘阁曝书会",
        "preface": "",
        "paragraphs": [
            "宴豆追儒雅，簪缨成礼容。",
            "中天开璧府，左海见鼇峰。",
            "汗简陈三馆，仙游列玉京。",
            "丹青浮象魏，盛典照蓬瀛。"
        ],
        "notes": "",
        "id": "4f899ad01132e74a069e4c7f3b1fbf7a"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "寄米元章",
        "preface": "",
        "paragraphs": [
            "京城汩没兴如何，归棹翩翩返薜萝。",
            "尽室生涯寄京口，满床图籍锁岩阿。",
            "六朝人物东流尽，千古山河北固多。",
            "为借文殊方丈地，中间容个病维摩。"
        ],
        "notes": "",
        "id": "f7e40611e19c1af6945b65806c3d972d"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "渭水岐山不出兵，却携慧剑锦官城。",
            "醉来身外穷通小，老去人间毁誉轻。",
            "扪虱雄豪空自许，屠龙工巧竟何成。",
            "雅闻岷下多区芋，聊试寒炉玉糁羹。"
        ],
        "notes": "",
        "id": "8af1f915c2026601ed10f674fe60dc6b"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "游朝阳岩遂登西亭",
        "preface": "",
        "paragraphs": [
            "昔游不在远，幽岩临治城。",
            "嵚岑俯潇碧，庨豁延阳明。",
            "绿涧可径八，滑路偪仄行。",
            "泉源自何来，涓涓玉锵鸣。",
            "疑穿云雷窟，常带鱼龙腥。",
            "寒江净泻镜，怪石坐开屏。",
            "幽鸟驯可罗，潜蛟深莫罾。",
            "梯险接层栈，冠颠耸危亭。",
            "俯睨极玄窞，仰攀穷青冥。",
            "蹇旷出物表，高虚挹玄英。",
            "惜哉非吾土，不得憩此生。",
            "旧业寄阳羡，故园依晋陵。",
            "秋风滆湖白，春色颐山青。",
            "一从绅笏去，遂使猨鹤惊。",
            "迂疏暗时机，孱琐叨官荣。",
            "谪弃分所宜，愧恧颜已盈。",
            "人生讵有几，世累吾方轻。",
            "愿言解羁绁，上疏还簪缨。",
            "宁居召魂魄，恬养休性情。",
            "纷华屏外慕，冲澹严中扃。",
            "穷年伴农圃，毕志先畴耕。"
        ],
        "notes": "",
        "id": "3df36ad72b303b438d0b545a8b5a9e40"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "澹岩",
        "preface": "",
        "paragraphs": [
            "零陵水石天下闻，澹山之胜难具论。",
            "初从崖口入地底，始见殿阁开重门。",
            "乃知兹洞最殊绝，洞中金碧开祇园。",
            "宽平可容万人坐，仰视有若覆盎盆。",
            "虚明最宜朝日照，阴晦常有黑云屯。",
            "盘虬夭矫垂乳下，巨兽突兀巨石蹲。",
            "木香一株在岩壁，人迹峭绝不可扪。",
            "灵仙飞游享此供，常驾飇驭乘云轩。",
            "我来正逢春雨霁，氛翳开廓阳景温。",
            "呀然双穴露天半，笼络万象将并吞。",
            "只疑七窍混沌在，五窍忘失两窍存。",
            "神奇遗迹未泯灭，至今犹有斧凿痕。",
            "云床石屏极隈隩，昔有居士常潜蟠。",
            "避秦不出傲征召，美名遂入贤水源。",
            "咸通曾为二蛇窟，元畅演法蛇辄迁。",
            "从兹其中建佛刹，栖隐不复闻世喧。",
            "惜哉此景久埋没，但与赤子安枯禅。",
            "次山子厚爱山水，探索幽隐穷晨昏。",
            "朝阳迫迮若就狴，石角秃鬝如朝髠。",
            "豪篇矜夸过其实，称誉珉石为玙璠。",
            "环观珍宝欲奄有，不到胜处天所悭。",
            "嗟予至此骇未睹，不暇称赞徒惊叹。",
            "恨无雄文压奇怪，好事略与二子班。",
            "芜词愿勒岩上石，勿使岁久词灭漫。"
        ],
        "notes": "",
        "id": "a41a668f52ee62d4139dd223d8298cf0"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "清光亭",
        "preface": "",
        "paragraphs": [
            "郑圃仆射陂，汉阳郎官湖。",
            "郎官何为名，张谓佩使符。",
            "泛觞江城南，乃与太白俱。",
            "明月一万顷，清光天下无。"
        ],
        "notes": "",
        "id": "7da18a6b4d09c5150dfa5f66de3ffe5d"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "萍乡即事",
        "preface": "",
        "paragraphs": [
            "地接长沙近，乡名自古闻。",
            "毛山千嶂雪，玉女一堆云。",
            "拱木扶霄上，飞泉触石分。",
            "霜风萍实老，目断楚江𣸣。"
        ],
        "notes": "",
        "id": "6cd44c762faef7f76255a1ecaca437f5"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "重湖阁",
        "preface": "",
        "paragraphs": [
            "宫亭彭蠡接扬澜，浩荡横空六月寒。",
            "试问风波何以险，老僧只有管倚阑干。"
        ],
        "notes": "",
        "id": "c8ede9ff4b4fb00470e4b9003953e7f6"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "水西示刘尉",
        "preface": "",
        "paragraphs": [
            "役役尘埃倦客情，偶逢佳节得闲行。",
            "凭君为把如椽笔，便向苍崖记姓名。"
        ],
        "notes": "",
        "id": "0999da827e562c140269a9496ae04eab"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "题到氏田舍",
        "preface": "",
        "paragraphs": [
            "六朝冠盖俱尘土，到氏今无苗裔存。",
            "当时任昉过田舍，野老犹记查林村。"
        ],
        "notes": "",
        "id": "af441b8fec0a559fafa7e872759e4d32"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "南雄昌乐驿",
        "preface": "",
        "paragraphs": [
            "城东浈水碧渊洄，杨仆楼船向此来。",
            "我亦编蓬今下濑，拟寻韶石上崔嵬。"
        ],
        "notes": "",
        "id": "6be8017cdb3fa98b9aa4c62ddd016454"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "续武溪深",
        "preface": "",
        "paragraphs": [
            "滔滔武溪一何深，鸟飞不渡，兽不能临。",
            "嗟哉武溪何毒淫。",
            "飞湍瀑流泻云岑，砰激百两雷车音。",
            "吾闻神汉之初始开𣃁，史君姓周其各煜。",
            "至今庙在乐昌西，苔藓残碑仅填读。",
            "武水之源自何出，郴州武县鸬鹚石。",
            "南入桂阳三百里，峻濑洪涛互淙射。",
            "其谁写此入新声，一曲马援门人笛。",
            "南方耆旧传此水，乐昌之泷兹乃是。",
            "退之昔日泛潮阳，曾到泷头问泷吏。",
            "我今以选来番禺，事与昌黎殊不类。",
            "未尝神色辄戃慌，何至形容遽憔悴。",
            "但怜岁晚毛鬓侵，故园一别至于今。",
            "溪光罨画清且浅，朱藤覆水成春阴。",
            "何为在此婴朝簪，翩然走马驰骎骎。",
            "南逾瘴岭穷崎崟，梅花初开雪成林。",
            "韶石仿佛闻舜琴，曹源一滴清人心。",
            "远民安堵年谷稔，百蛮航海来献琛。",
            "嗟余才薄力不任，报君夙夜输诚忱。",
            "布宣条教勤官箴，有佳山水亦出寻。",
            "乐平吾乐何有极，不信弦歌武溪深。"
        ],
        "notes": "",
        "id": "a42701e7062f07aa2af6f82267b965e8"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "望韶石",
        "preface": "",
        "paragraphs": [
            "当日昌黎系缆初，曾瞻双阙整冠裾。",
            "致君尧舜今谁是，想像闻韶更起予。"
        ],
        "notes": "",
        "id": "00cc87762206a4b29a4ed2d881f96868"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "石门山  其一",
        "preface": "",
        "paragraphs": [
            "吕嘉妄欲抗中原，积石江心尚岿然。",
            "岂料王师到寻狭，挫锋困粟遂无前。"
        ],
        "notes": "",
        "id": "3d01151fe17931ea279fd50ab9df49a0"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "石门山  其二",
        "preface": "",
        "paragraphs": [
            "楼船伏波安在哉，会兵曾破石门来。",
            "昔年已过获嘉县，今日更登朝汉台。"
        ],
        "notes": "",
        "id": "492088e4ef32c6adfb0824a5bb539033"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "峡山",
        "preface": "",
        "paragraphs": [
            "昨从浈阳来，暮过峡山寺。",
            "适闻新昌寇，道路传者沸。",
            "余时不敢留，一苇翻然逝。",
            "虽经绝妙境，已负清幽意。",
            "卷帘坐船，船极目望苍翠。",
            "有如逢珍宝，不暇贮箧笥。",
            "又如过屠门，大嚼涎垂喙。",
            "每欲问其详，曾莫得图志。",
            "道人山中来，为我谭一二。",
            "犀去金锁沈，猿归玉环坠。",
            "赵胡垂钓石，岿然出江际。",
            "穆王双车辙，想像常按辔。",
            "汉晋五仙人，曾骑五羊至。",
            "俊霭二禅师，神力与迎驭。",
            "岧峣五岳塔，初自昆仑施。",
            "三祖石堪奇，僧粲尝所憩。",
            "上方狮子台，下视见云气。",
            "异花成帐幄，红紫嫣然媚。",
            "蒙茸绿崖草，茎叶相覆被。",
            "或黄如金钗，或白如珠珥。",
            "造化穷天巧，肖像名殊异。",
            "梁间许浑诗，壁上李翱记。",
            "但知攷事迹，何暇评文字。",
            "清远中古宿，俯压南海澨。",
            "退之贬潮阳，亦曾经此地。",
            "幢碎逢飓风，雷电助其势。",
            "我来幸无恙，恬然不忧畏。",
            "祥飇送轻帆，默已荷神赐。",
            "此归会有日，维舟就津次。",
            "当为小盘桓，历览尝夙志。"
        ],
        "notes": "",
        "id": "0eac971273a992504760e8a3e59a23ec"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "浮丘山",
        "preface": "",
        "paragraphs": [
            "此山从古号浮丘，携手城西是旧游。",
            "法从未容穿豹尾，守藩聊得步鼇头。",
            "傍连玳瑁遗亭近，下有珊瑚废井留。",
            "得道丈人如可遇，秋风挹袖上瀛洲。"
        ],
        "notes": "",
        "id": "84ec2fe3e717b4bd39f64e104fa83d1a"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "过芜湖",
        "preface": "",
        "paragraphs": [
            "除地诛茅悬左偏，三山一碧正当前。",
            "舍人为写湖阴曲，禅伯请题城上篇。",
            "帐下劲兵缠象魏，枥中飞骑控巴滇。",
            "至今庭竹根延蔓，尚想当时七宝鞭。"
        ],
        "notes": "",
        "id": "4210fc1b28e6d52a92e441ddf1edb970"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "游狼山",
        "preface": "",
        "paragraphs": [
            "一线横大江，千螺簇层峦。",
            "空外飞鸟没，烟中片帆还。"
        ],
        "notes": "",
        "id": "3167f163c5264d720cde10b654d9205e"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "鹦鹉洲",
        "preface": "",
        "paragraphs": [
            "落日汉阳孤阁对，秋风鄂渚数舟横。",
            "偶吟万里飘流句，独倚沧洲忆祢生。"
        ],
        "notes": "",
        "id": "be2eb0ad84e3b80c19adec60eb067d8b"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "朝汉台",
        "preface": "",
        "paragraphs": [
            "不终强屈蛮夷上，稍复低回礼义中。",
            "自昔一时成霸业，至今千载仰英风。"
        ],
        "notes": "",
        "id": "f5c96bd2430f568a5554808d0ad0416b"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "菖蒲涧",
        "preface": "",
        "paragraphs": [
            "拨破红尘入紫烟，五羊坛上访神仙。",
            "人间自觉无闲地，城里谁知有洞天。"
        ],
        "notes": "",
        "id": "7c9a325f2cd7502f09a3e8670df59650"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "泊武昌",
        "preface": "",
        "paragraphs": [
            "圆坛展祀日，樊山开宴时。",
            "钓台高嶪嵲，离殿鬰参差。"
        ],
        "notes": "",
        "id": "c6d4ec249c7f7bce3ad5ab56f8707701"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "休休亭",
        "preface": "",
        "paragraphs": [
            "势利煎人漫白头，休休休去是良谋。",
            "应须买取堪骑鹤，跨入芝田阆苑游。"
        ],
        "notes": "",
        "id": "6d114fe1059c8987be47b35f6768901e"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "题慧山寺",
        "preface": "",
        "paragraphs": [
            "释子幽居远俗纷，停桡登览日将曛。",
            "湖光已叹千年变，山势犹惊九陇分。",
            "迸溜冷喷双沼雪，煮茶香透一杯云。",
            "偶因流落寻佳致，何意声名世外闻。"
        ],
        "notes": "",
        "id": "9de39d46a818abbbd56ac1f4182e05aa"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "游慧山",
        "preface": "",
        "paragraphs": [
            "还家岂不乐，生事未应闲。",
            "朝日已复去，征鞍方更攀。",
            "伤心百道水，阅目万重山。",
            "何以忘羁旅，翛翛醉梦间。"
        ],
        "notes": "",
        "id": "727cf9ebb4a055fd85dcf7633226f8e6"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "萍乡",
        "preface": "",
        "paragraphs": [
            "人家白雪中，鸟道青云里。",
            "耕𣃁竞畬田，鱼樵喧会市。",
            "秀出罗霄山，倒流杨岐水。",
            "三真不可寻，寥寥忽千祀。",
            "更想用兵时，徘徊甘卓垒。"
        ],
        "notes": "",
        "id": "c25595ef514dee4cbddca0d543ac2743"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "爱山堂  其一",
        "preface": "",
        "paragraphs": [
            "我爱通羊好，民居山作城。",
            "眼前无俗事，枕畔有滩声。"
        ],
        "notes": "",
        "id": "15ca5406354490c7985080a38b7f201e"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "爱山堂  其二",
        "preface": "",
        "paragraphs": [
            "我爱通羊好，环回云水间。",
            "重峦与叠嶂，真是翠屏山。"
        ],
        "notes": "",
        "id": "0481a13a787839e089ee736979d8a8cd"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "爱山堂  其三",
        "preface": "",
        "paragraphs": [
            "我爱通羊好，清无半点尘。",
            "峭山多洞户，樵牧识仙人。"
        ],
        "notes": "",
        "id": "3f0393030f86b9073b44353296beabe3"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "爱山堂  其四",
        "preface": "",
        "paragraphs": [
            "我爱通羊好，青山便是城。",
            "白云深处宿，一椀玉泉声。"
        ],
        "notes": "",
        "id": "056f54544f7802e5c5cb301244bc5d2b"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "爱山堂  其五",
        "preface": "",
        "paragraphs": [
            "我爱通羊好，烟霞冰玉间。",
            "不须乘羽驾，飞入翠屏山。"
        ],
        "notes": "",
        "id": "4852e30620ff486cbf8714ea0e15a38b"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "爱山堂  其六",
        "preface": "",
        "paragraphs": [
            "我爱通羊好，山深不染尘。",
            "数家原上住，疑是避秦人。"
        ],
        "notes": "",
        "id": "11447e4f0ddb6f2e28438142d937facc"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "爱山堂  其七",
        "preface": "",
        "paragraphs": [
            "我爱通羊好，楼高入锦城。",
            "青山常在眼，涧水不闻声。"
        ],
        "notes": "",
        "id": "705351e0e1323af3ec91a58dadb81d28"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "爱山堂  其八",
        "preface": "",
        "paragraphs": [
            "我爱通羊好，双泉咫尺间。",
            "不须寻谢屐，步入九宫山。"
        ],
        "notes": "",
        "id": "cef969305a1e788ea9b696928e945d9e"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "爱山堂  其九",
        "preface": "",
        "paragraphs": [
            "我爱通羊好，宗英迥出尘。",
            "文章与政事，今复见何人。"
        ],
        "notes": "",
        "id": "e931b93f27181e25a5ad406a50efb31f"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "会山",
        "preface": "",
        "paragraphs": [
            "我爱蓬莱编，复此会群仙。",
            "仙人笑拍手，索我瑶华篇。"
        ],
        "notes": "",
        "id": "0a040559e491fcc4075e8d84a1a78334"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "大泉洞",
        "preface": "",
        "paragraphs": [
            "涓涓石含泉，扁舟过其下。",
            "大旱日望尔，神功一飞洒。"
        ],
        "notes": "",
        "id": "a32a8cdca91b698e16a70f56b52b874a"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "失题  其一",
        "preface": "",
        "paragraphs": [
            "三十六湖水所潴，其间尤大为五湖。",
            "中间可以置邮戍，隐然高阜如复盂。",
            "大开名园治亭榭，时燕朱履为欢娱。"
        ],
        "notes": "",
        "id": "f2120cf435c27d84edb4f8a30516aaba"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "失题  其二",
        "preface": "",
        "paragraphs": [
            "高台雄跨一千尺，熙熙乐国游华胥。"
        ],
        "notes": "",
        "id": "0a97322e19d3cc5ac2ccfe7d816f7a0d"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "失题  其三",
        "preface": "",
        "paragraphs": [
            "堂轩峻叠青壁滑，老蚌放开明月珠。"
        ],
        "notes": "",
        "id": "9fcb6165eb8a684bfca4d39641bc8b63"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "失题  其四",
        "preface": "",
        "paragraphs": [
            "苍龙脱角莹且泽，鲜瓜自与风雷俱。",
            "郏家女子已仙去，尚有故井存通衢。"
        ],
        "notes": "",
        "id": "b6220038f4031daded706f79857fec07"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "失题  其五",
        "preface": "",
        "paragraphs": [
            "凌波罗袜尘欲起，冉冉玉水翻红蕖。"
        ],
        "notes": "",
        "id": "e91e3a4555a9755ad4a6695c4b5d03ab"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "失题  其六",
        "preface": "",
        "paragraphs": [
            "摇辉蘸影弄姿媚，粉黛醉倒无人扶。"
        ],
        "notes": "",
        "id": "dfaa57dcdd0a7b713b19c5c8fd7a9109"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "失题  其七",
        "preface": "",
        "paragraphs": [
            "牡丹芍药开四达。"
        ],
        "notes": "",
        "id": "a63efec5e3f235a03e1c340ee239f1a7"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "失题  其八",
        "preface": "",
        "paragraphs": [
            "品第未必扬州殊，武陵迷春无处问。"
        ],
        "notes": "",
        "id": "ebe9ff32f5cca2aa6777eb30a2b4f159"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "失题  其九",
        "preface": "",
        "paragraphs": [
            "杳杳仙路来盘纡，流杯插花欢客饮。"
        ],
        "notes": "",
        "id": "5f31e8c90635980cb6b5ca064a1b7e1e"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "失题  其一〇",
        "preface": "",
        "paragraphs": [
            "霏霜溅雪来坐隅，序贤祈爵发鸣镝。"
        ],
        "notes": "",
        "id": "4ed385649d29df53c75d8062dbd7aff8"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "失题  其一一",
        "preface": "",
        "paragraphs": [
            "传花叠语争喧呼，主人能诗有仙格。",
            "锦囊丽藻纷披敷，拟驱轻驾逐烟客。"
        ],
        "notes": "",
        "id": "046fc313abea778f2d75a69114de314e"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "失题  其一二",
        "preface": "",
        "paragraphs": [
            "旷浪尘外天为徒。"
        ],
        "notes": "",
        "id": "4c8439246f251145ff7cbf96442c9a92"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "失题  其一三",
        "preface": "",
        "paragraphs": [
            "梦得池塘生春草，一句我知今古无。",
            "西归定蹑瀛峤顶，气象早已居蓬壶。",
            "甘棠留爱在他日，好事传作淮南图。"
        ],
        "notes": "",
        "id": "e22028643b18d4d871b2d82511599422"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "九峰寺  其一",
        "preface": "",
        "paragraphs": [
            "沿涧扳崖入翠霞，寺僧犹寄旧钟家。",
            "芙蓉秀出天河外，我欲名为小九华。"
        ],
        "notes": "",
        "id": "b45f4edb2ada4d6f5432b9a69c542f60"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "九峰寺  其二",
        "preface": "",
        "paragraphs": [
            "九子芙蓉畔，传灯彼一时。",
            "谁无男女相，试问末山尼。"
        ],
        "notes": "",
        "id": "6d45a2b96f6f9993ef39184b4472389a"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "云末峰",
        "preface": "",
        "paragraphs": [
            "遥睇青冥绝险生，山翁相指乱云横。",
            "不知身世在何许，但觉满怀风露清。"
        ],
        "notes": "",
        "id": "7c130a3fae863004e2e9c908ddfc5b1b"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "飞云峰",
        "preface": "",
        "paragraphs": [
            "翠𪩘茏葱瑞色分，岚光遥映缕丝棼。",
            "无心谩作奇峰势，何碍金乌出海门。"
        ],
        "notes": "",
        "id": "d63a338632346e86b84820a5643a01b6"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "香炉峰",
        "preface": "",
        "paragraphs": [
            "天风飘飘浮紫烟，谁把雪山香草然。",
            "气息不教落人世，直上紫皇青案前。"
        ],
        "notes": "",
        "id": "6f64088cb72ae6e5052d3444cbffe019"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "翠霞峰",
        "preface": "",
        "paragraphs": [
            "软金赪玉翠流辉，天嫔新开云锦机。",
            "西望赤城标起处，宦情欲逐野云飞。"
        ],
        "notes": "",
        "id": "3150b57ea40890f22afe31d21816cd9f"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "苍玉峰",
        "preface": "",
        "paragraphs": [
            "翠滴溪桥水沍澄，更深斜月映寒星。",
            "巉岩何代点头石，卧听高人夜读经。"
        ],
        "notes": "",
        "id": "7f01dfe2cffce190fadf982940e69b49"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "芙蓉峰",
        "preface": "",
        "paragraphs": [
            "擎天一柱万山低，九朵奇葩秀一枝。",
            "多少好山僧占住，空王曾会范围基。"
        ],
        "notes": "",
        "id": "b8c0141f6255c744cc8bb9581f39d5af"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "流清峰",
        "preface": "",
        "paragraphs": [
            "飞泉练白地无尘，欻起千波湛寂身。",
            "静挟飞仙忘世虑，却嗤尘世梦中人。"
        ],
        "notes": "",
        "id": "300585f972bd487b85cd0de7a496ed78"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "峨眉峰",
        "preface": "",
        "paragraphs": [
            "翠黛轻拖促晓妆，云归鬟岫鬓苍苍。",
            "道人欲识普贤面，西蜀重烧十愿香。"
        ],
        "notes": "",
        "id": "ff6655643c95690889e2ada3d854aced"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "天竺峰",
        "preface": "",
        "paragraphs": [
            "藜杖芒鞋兴不穷，万山螺簇碧茏葱。",
            "青天一饷开图画，潋滟收归惨淡中。"
        ],
        "notes": "",
        "id": "e971136124d833b2d0fbb4bff61aae66"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "生云石",
        "preface": "",
        "paragraphs": [
            "藤阴棱石煜金科，磊砢常将风雨磨。",
            "刚被闲云生罅隙，禅僧迷失旧盘陀。"
        ],
        "notes": "",
        "id": "d59e9cb02f86adfe5167996de946197b"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "燕窝石",
        "preface": "",
        "paragraphs": [
            "墨窝化石锁烟苔，岩上茅空烟又开。",
            "尘劫一声清磬里，至今犹有燕飞来。"
        ],
        "notes": "",
        "id": "84ebf19237ab828eac59ead1927266a1"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "万年妙莲阁",
        "preface": "",
        "paragraphs": [
            "佛陇遗芳鲜俪踪，王张三观揭禅丛。",
            "圆明珠系衣襦里，净妙莲生湿淤中。",
            "再现石桥真法界，重兴银地旧家风。",
            "未应赋述夸孙绰，序倡称扬复有公。"
        ],
        "notes": "",
        "id": "517d3bca0aaa23441529867263d0d681"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "松石峰",
        "preface": "",
        "paragraphs": [
            "晚向津亭泊画船，忽闻佳处在云烟。",
            "松根化作千年石，山寺蒸为一涧泉。",
            "祖意供看亭下柏，禅交同结社中莲。",
            "明朝舆笋还跻岭，聊借僧房一觉眠。"
        ],
        "notes": "",
        "id": "0713e485157d7f48be565e594f72d036"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "望海歌",
        "preface": "",
        "paragraphs": [
            "我来灵峰□沧海，夜半起坐望海亭。",
            "沈沈水面正阴黑，六龙衔日□未平。",
            "□更阳谷光气发，五色变怪不可名。",
            "洪涛汹涌□鼎沸，蛟蜃伏匿鱼龙惊。",
            "金鸦腾署若木末，烟消雾散□下明。",
            "狂风喧豗簸巨浪，犹似百面雷鼓鸣。",
            "崩腾荡沃□五岳，鳞鬣磨有效地鲸与鹏。",
            "嘈峨忽骇陵谷变，雪山千仞□际横。",
            "飘飘番船随上下，出没仅若水□萍。",
            "忽然风霁□籁息，金斗熨帖一练平。",
            "碧波湛湛千万顷，参错岛屿□杯罂。",
            "三江五湖亦甚大，视此乃类蹄中泓。",
            "琉球佛齐日本国，隐隐微见烟林青。",
            "三山历历亦可数，突兀下有□头撑。",
            "惜哉秦王不此，劳心徒欲求长生。",
            "我虽流落□海上，独此寄寓亦可矜。",
            "行当结茅炼金液，以待九转□丹成。",
            "仙飞羽化会有日，直跨三岛梯青冥。",
            "他年故人或相问，请来访我于蓬瀛。"
        ],
        "notes": "",
        "id": "6907477d882fa0aebae775928833610a"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "潄玉泉",
        "preface": "",
        "paragraphs": [
            "断崖天削成，半腰为坳窊。",
            "殿阁在其中，乃是释子家。",
            "初疑无路通，去必凌紫霞。",
            "屈曲转山足，云萝可攀拏。",
            "忽然至其上，金碧藏谽谺。",
            "却见岩下路，目睛眩生花。",
            "僧有定慧者，来自蜀道赊。",
            "五代方乱离，相此山水佳。",
            "卜居不复出，焚香拥袈裟。",
            "嗟余但企仰，涉世空喧哗。",
            "安得寄遁此，可以忘幽遐。"
        ],
        "notes": "",
        "id": "50c32efa884bfdf007fdde82e3855616"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "寄题三瑞堂",
        "preface": "",
        "paragraphs": [
            "好在庐陵守，年来强健无。",
            "一麾新佩印，三瑞更为图。",
            "善政传江右，飞书到海隅。",
            "缅怀乌府旧，何日笑谈俱。"
        ],
        "notes": "",
        "id": "9a14b7ed3a118a05c17b29be9f94b627"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "琴高台怀古  其一",
        "preface": "",
        "paragraphs": [
            "高士遗台曲涧东，俯临百丈之飞虹。",
            "云卷云舒绝壁下，花开花落空潭中。",
            "丹砂炼去山俱寂，赤鲤骑归路不通。",
            "叹息往来车马客，几人忙处问琴公。"
        ],
        "notes": "",
        "id": "b5a9940c8f9b0e0e81a8d1aa175ae664"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "琴高台怀古  其二",
        "preface": "",
        "paragraphs": [
            "来至泾川十里余，崭然怪石翠凌虚。",
            "自惭不是神仙骨，空羡琴高控鲤鱼。"
        ],
        "notes": "",
        "id": "01ec4fbd8bc28cd322d6cfb5baa0ed77"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "白面山",
        "preface": "",
        "paragraphs": [
            "白面峰峦碧玉堆，故人卜筑在岩隈。",
            "难寻荀鹤旧游宅，尚有昭明古钓台。",
            "满槛名花红胜锦，一溪流水绿如苔。",
            "七闽千里倦游客，两眼眵昏向此开。"
        ],
        "notes": "",
        "id": "0b8ada8f104026341efca40b8ab5efd4"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "游化城寺",
        "preface": "",
        "paragraphs": [
            "级级跻攀险，肩舆若上天。",
            "云端开净刹，峰顶见平田。",
            "水石清无价，烟霞翠满前。",
            "高僧卜居此，意欲断尘缘。"
        ],
        "notes": "",
        "id": "6a7adc5b45fb21fad9cf3acb088c9c99"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "六和寺金鱼池",
        "preface": "",
        "paragraphs": [
            "全体若金银，深藏如自珍。",
            "应知贪饵者，毕竟是凡人。"
        ],
        "notes": "",
        "id": "213b1727aad35dde2ae7708ffb67e77b"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "隐居南庄",
        "preface": "",
        "paragraphs": [
            "耕春烟一垄，钓月水千寻。",
            "未荒三径菊，不负此生心。"
        ],
        "notes": "",
        "id": "a5e34f1ade1dc144ddf3b30efea33b2f"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "苍玉洞",
        "preface": "",
        "paragraphs": [
            "苍玉门径濶，白云庭院深。",
            "鄞江一丈水，清可照人心。"
        ],
        "notes": "",
        "id": "b17ca96f2c6da98c25185b184d62e29a"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "鹫峰院",
        "preface": "",
        "paragraphs": [
            "山前十里入青苍，猿鸟声中建道场。",
            "日转竹阴侵阁冷，水流花片过门香。"
        ],
        "notes": "",
        "id": "f26bef23ae6402b9905db199bdef5c29"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "泾溪",
        "preface": "",
        "paragraphs": [
            "荡漾溪沙深浅间，群山回抱翠连环。",
            "扁舟便欲乘流去，直下山门六刺滩。"
        ],
        "notes": "",
        "id": "d60863139ffbfb10cd26937b5fa7fcf1"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "过幙溪忆左难当",
        "preface": "",
        "paragraphs": [
            "幙山孤秀幙溪清，玉鉴光寒映翠屏。",
            "今古寥寥何可问，难当遗事在图经。"
        ],
        "notes": "",
        "id": "a0c26a09cf47b699056a58f4e75e45ba"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "刘遗民钓台",
        "preface": "",
        "paragraphs": [
            "最爱仙人卧白云，一竿来此钓红鳞。",
            "我今不学磻溪叟，行作宗雷社里人。"
        ],
        "notes": "",
        "id": "0e15fc5a656aa4d655ddae16ed40a338"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "嘉禾驿",
        "preface": "",
        "paragraphs": [
            "盱江清浅见游鳞，百尺飞桥跨碧津。",
            "行过水南看更好，风光骀荡百花春。"
        ],
        "notes": "",
        "id": "91694d87d508a2807c031a6c5d8de3fd"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "昨夜雪初霁，寒梅破蕾新。",
            "满头虽白髪，聊插一枝春。"
        ],
        "notes": "",
        "id": "9f7ac980572030ec9062e3336b7deb42"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "凌风泛浪白于云，野牧湖中晓至昏。",
            "一举招旗毕来集，至今人号养鹅墩。"
        ],
        "notes": "",
        "id": "116c16004ebe4ed321b21d0c5426f3c0"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "左伯桃墓羊角哀墓",
        "preface": "",
        "paragraphs": [
            "结交有羊左，是惟一时才。",
            "为闻楚王贤，翩然自燕来。",
            "一日食欲尽，俱往空双埋。",
            "伯桃乃独留，饿死梁山隈。",
            "角哀仕既达，感旧肝胆摧。",
            "念此并粮惠，告还葬遗骸。",
            "至今溧阳旁，突兀穴土堆。",
            "何人致荐奠，千花飞酒杯。",
            "精灵今在否，古木以生雷。",
            "鲁公昔过之，驻车久徘徊。",
            "感叹发篇咏，洒翰镵琼瑰。",
            "惜哉今不存，散落随尘埃。",
            "空余郑薰记，片石昏苍苔。",
            "末世友道绝，雅歌□□颓。",
            "草木尚萎死，小怨何足怀。",
            "我思有所矫，巨燄明寒灰。",
            "兹事虽过中，义烈亦壮哉。",
            "幸逢太丘长，揭表旌泉台。",
            "寥寥千载间，下激清风回。",
            "还顾势利交，市道良可哀。"
        ],
        "notes": "",
        "id": "f08f74784fa7bbe4e002a6439fb09d07"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "墨妙亭",
        "preface": "",
        "paragraphs": [
            "兰亭搨本得遗法，字体变化人莫窥。",
            "梭飞壁间势屈矫，剑出狱底光陆离。",
            "可怜阙啮侵点画，铁网买断珊瑚枝。"
        ],
        "notes": "",
        "id": "62207ff15b8763b573caeef6028f5e60"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "排衙石",
        "preface": "",
        "paragraphs": [
            "怪石如排衙，罗列亭两畔。",
            "森森整旌纛，岌岌峨冠弁。"
        ],
        "notes": "",
        "id": "ee37707505037a9526447f1b2b39740e"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "磨剑池",
        "preface": "",
        "paragraphs": [
            "闻说旌阳旧筑坛，故浮修水一来看。",
            "至今磨剑池犹在，冷浸一天星斗寒。"
        ],
        "notes": "",
        "id": "ccde202f5038f664a9be29786126e329"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "鹿鸣宴",
        "preface": "",
        "paragraphs": [
            "公辅产日南，九龄起韶阳。",
            "早知朱泚反，预识胡雏狂。"
        ],
        "notes": "",
        "id": "c32997473866e90eb258b53adef38eeb"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "越王台",
        "preface": "",
        "paragraphs": [
            "近城故有武王台，拂云千尺高崔嵬。",
            "谓之朝汉乃非是，岁时嘉会倾尊罍。"
        ],
        "notes": "",
        "id": "eaaa524ca46fd702de9939f73c33eb06"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "奉陪穆父尚书仲至侍郎德和吏部至启圣院",
        "preface": "",
        "paragraphs": [
            "惟此休祥地，相传庆育时。",
            "绕枢飞电转，流渚彩虹垂。",
            "鬰鬰余佳气，绵绵嗣庆基。",
            "九龙曾洒濯，三圣共扶持。"
        ],
        "notes": "",
        "id": "a3d1995098a322192d279867c378436b"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "上清储祥宫",
        "preface": "",
        "paragraphs": [
            "万计损珠宝，千章列栋楹。",
            "秋毫思颊挫，不日庆厘成。",
            "青简流芳远，丹书霈泽倾。",
            "袖人罔恫怨，道路沸欢声。"
        ],
        "notes": "",
        "id": "e7e9eb84c532c096b8c09a212320b5ed"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "寄题梅坛",
        "preface": "",
        "paragraphs": [
            "昔我承乏江西官，豫章圣迹无不观。",
            "如何复有此遗恨，独我不到梅仙坛。",
            "梅仙坛在丰城界，真风爽气埃尘外。",
            "当年补尉向南昌，才誉虽高官未大。",
            "汉成帝时纲纪坏，先生谏书至于再。",
            "前擢王章矫曲朝，戮及妻子雠党快。",
            "群臣知非不敢争，遂令天下言为诫。",
            "乌乎此语诚甚危，讥切权强何慷慨。",
            "借令触突幸臣牙，嗜一羁单未为害。",
            "公卿大臣噤不吐，彼为私谋安足怪。",
            "正人在下吁可悲，变名吴市复谁知。",
            "元丰敕书为旌表，故故丹井存遗基。",
            "寿春真人锡显号，称其高蹈与俗遗。",
            "先生虽不遇于昔，而遇于今蒙奖饬。",
            "令丞作书誉忠直，潜德幽光辉无极。"
        ],
        "notes": "",
        "id": "f11a9af6adba3401f5a45b31a0877591"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "上高宝严寺",
        "preface": "",
        "paragraphs": [
            "嘉节长岐路，区区梦幻身。",
            "何年一举腋，仙去逐敖君。"
        ],
        "notes": "",
        "id": "2f3b0a1a1e968f2bfd4e16ff8e5a8722"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "青草湖",
        "preface": "",
        "paragraphs": [
            "地无一勺水，安得有湖名。",
            "世事果如此，风波平地生。"
        ],
        "notes": "",
        "id": "237a39204ea8bb942c3b92d352254574"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "龙池岩",
        "preface": "",
        "paragraphs": [
            "苍龙蜕骨去已久，山根一穴如天开。",
            "寄言俗客不可入，往往白昼生风雷。"
        ],
        "notes": "",
        "id": "b828bea583cf745d403a050b2cf9dd70"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "苍玉洞",
        "preface": "",
        "paragraphs": [
            "全闽形势属临汀，赣岭连疆似井陉。",
            "江汇里渊销地脉，山横华盖应天星。"
        ],
        "notes": "",
        "id": "dcca511caf5bd3d8d501571e096c6fa5"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "石岩",
        "preface": "",
        "paragraphs": [
            "紫翠望云岚，山前一迳杉。",
            "冥冥烟雨里，枉道访仙岩。"
        ],
        "notes": "",
        "id": "38c524aa05e8a8994e70b16e8d00dbc7"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "广州州学记系诗",
        "preface": "",
        "paragraphs": [
            "诸侯之学，是谓泮水。",
            "诗人所颂，鲁侯戾止。",
            "献馘于是，献囚于是。",
            "釆芹则美，饮酒维旨。",
            "淮夷来服，觩弓搜矢。",
            "其挚维何，元龟象齿。",
            "区区鲁邦，陋无足纪。",
            "维泮之兴，功烈如彼。",
            "下逮郑国，学校不修。",
            "青青子衿，莫肯来游。",
            "谁欲毁之，侨吉厥犹。",
            "视其所召，药之则瘳。",
            "我得吾师，实获所求。",
            "首善于京，其速置邮。",
            "矧在守长，宣化承流。",
            "德音不昭，维职之忧。",
            "番禺之学，莫原所作。",
            "岁月其绵，栋楹腐恶。",
            "藩级板夷，屋垣圮剥。",
            "图像之威，弗丹弗雘。",
            "圣经不谈，束置高阁。",
            "讲席其虚，维尘漠漠。",
            "譬彼弗殖，萎其将落。",
            "于嗟斯民，谁启谁觉。",
            "释老二氏，尚能尊师。",
            "岂伊吾儒，曾是弗为。",
            "道废若此，莫或耻之。",
            "振而起诸，岂不在兹。",
            "爰命鸠材，僝工以时。",
            "肇新两序，翼如翚飞。",
            "载辟祠庭，奂其轮而。",
            "颐指而化，鬼设神施。",
            "乃延师生，来燕来处。",
            "匪怒伊教，载笑载语。",
            "笾豆有践，殽核维旅。",
            "以妥以侑，礼仪具举。",
            "济间多士，进退规矩。",
            "夏弦春诵，各得其所。",
            "相彼错薪，有擢维楚。",
            "遐不作人，成是才谞。",
            "在汉循吏，时则文翁。",
            "修起学宫，成都市中。",
            "常衮在闽，讲导从容。",
            "士比内州，岁贡以充。",
            "贤不天成，有养自蒙。",
            "谁谓越远，齐鲁同风。",
            "憬彼夷蛮，来顺来从。",
            "南交厎宁，猗学之功。"
        ],
        "notes": "",
        "id": "a5e56b8ed84479d4d7d4e4c26081944d"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "按行分宜",
        "preface": "",
        "paragraphs": [
            "分得宜春地，东偏一画屏。",
            "洪阳仙洞古，龙姥旧祠灵。",
            "雨过溪痕长，春回草径青。",
            "道傍聊下马，揩藓读碑铭。"
        ],
        "notes": "",
        "id": "cd15c1bb2ec43c998c84305a6ef09300"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "旴水诗",
        "preface": "",
        "paragraphs": [
            "旴江一带碧涟漪，来凭阑干把酒时。",
            "吏役不知春色晚，绯桃花发两三枝。"
        ],
        "notes": "",
        "id": "81f607fe34d3999b8573ed3b9d009c43"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "麻源诗",
        "preface": "",
        "paragraphs": [
            "泉飞石磴尚微红，涧出铜陵碧数重。",
            "遥想谢公临郡日，几回屐齿印苔封。"
        ],
        "notes": "",
        "id": "11ad2ba0e7e94076a3bdf14ffd5d5f43"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "章山永寿禅寺",
        "preface": "",
        "paragraphs": [
            "老僧七十九，自说少游方。",
            "试问章山景，炉添一炷香。"
        ],
        "notes": "",
        "id": "d82897c59d5b4e44b3203fbc2b67536d"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "游狼山寺",
        "preface": "",
        "paragraphs": [
            "不到狼山已十春，旧题犹覆碧纱尘。",
            "重来风物皆依旧，嬴得衰残老病身。"
        ],
        "notes": "",
        "id": "7cc22d2ca394280a91b2be75cfe20017"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "冲寂观",
        "preface": "",
        "paragraphs": [
            "楼阁鬰穹窿，清都幸此逢。",
            "兔藏贤令井，鲸吼贰卿钟。",
            "花覆瑶台暗，香飘宝鼎浓。",
            "仙居赤城洞，人住玉霄峰。",
            "棋响风敲竹，琴栖月在松。",
            "云霞随步武，猿鹤伴从容。",
            "湖涨销千尺，山浮黛色重。",
            "人间真福地，物外是灵踪。",
            "鹫岭标香刹，蛟溪接近封。",
            "枌榆偏在念，桑梓更惟恭。",
            "学道功成就，冲霄愿必从。",
            "他年随羽化，横跨葛坡龙。"
        ],
        "notes": "",
        "id": "df3b87e38e9e425ba5b218318c13d26e"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "橘熟洞庭晓，胪肥笠泽秋。"
        ],
        "notes": "",
        "id": "f8f79022cfc689242f1bd75de6f8fb54"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "古寺当江湄，归舟昔尝往。"
        ],
        "notes": "",
        "id": "5420fda3bae0839b275aa2d990db0a7e"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "九峰𥮾碧玉，一水剪青绡。"
        ],
        "notes": "",
        "id": "7f41bb4b524cf81cacaf11642b91cd67"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "今日湖中石，当年天上星。"
        ],
        "notes": "",
        "id": "e218668f885c2355a15dd186349189cd"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "到门先见如丝瀑，恰似渊明醉石旁。"
        ],
        "notes": "",
        "id": "ee7ba27bcadbcb49750db9a97a915f84"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "雄豪何止压南州，天下临观应第一。"
        ],
        "notes": "",
        "id": "2b5553123d4f5f137fd29db7bc7f8bea"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "贡水在东章在西，鬰孤台与白云齐。"
        ],
        "notes": "",
        "id": "96a1fe1d77d16edb826ed07d36ab0f92"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "已跨白鹅归紫府，空留丹灶在人间。"
        ],
        "notes": "",
        "id": "43df273b51a803869e1e949d6c1fcdf4"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "空传赵居士，不见纸衣僧。"
        ],
        "notes": "",
        "id": "06673ee61bf4838cbaa570baa0f2df62"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "句  其一〇",
        "preface": "",
        "paragraphs": [
            "绿野有佳气，清淮无点尘。"
        ],
        "notes": "",
        "id": "b1b8307b2e4c7ffeea42480c41311282"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "叔伟不见空缔建，正平何在独沧洲。"
        ],
        "notes": "",
        "id": "535b27aeda0b8b7a7e0bcd4ff5e3d5b5"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "白云飞鸟皆在下，一江峡水向东流。"
        ],
        "notes": "",
        "id": "9669c217f78c4f5cb890dd6d95fd8288"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "泉明为邑日，漫叟卜居时。"
        ],
        "notes": "",
        "id": "8d5c312362266b1a8b97696b8b9001d8"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "句  其一四",
        "preface": "",
        "paragraphs": [
            "佛香红茉莉，番供碧玻璃。"
        ],
        "notes": "",
        "id": "aa9db2e4b55fc74431cd43538f42a736"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "句  其一五",
        "preface": "",
        "paragraphs": [
            "岿然三石佛，若在嘉州岸。"
        ],
        "notes": "",
        "id": "8cd497e6be08958fa74432e1b5b5f19c"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "句  其一六",
        "preface": "",
        "paragraphs": [
            "文日闻贼报，七日走如烟。"
        ],
        "notes": "",
        "id": "b01ca6bdfcb3e2a72a57d0dc14b0434f"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "句  其一七",
        "preface": "",
        "paragraphs": [
            "功成乞身去，于此老吾生。"
        ],
        "notes": "",
        "id": "8f45d08ad8143f3f7013fcba06378734"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "句  其一八",
        "preface": "",
        "paragraphs": [
            "琼林花草闻前语，罨画溪山指后期。"
        ],
        "notes": "",
        "id": "d38858169200ad07a6425ccd092f5480"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "句  其一九",
        "preface": "",
        "paragraphs": [
            "龙归一饷云遮洞，猿叫三声月满山。"
        ],
        "notes": "",
        "id": "8030fea7bd39e67a571ccfae5e581971"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "句  其二〇",
        "preface": "",
        "paragraphs": [
            "日月双连璧，乾坤一弹丸。"
        ],
        "notes": "",
        "id": "30484c602cc6049d9f4a8aeb0e432d4b"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "句  其二一",
        "preface": "",
        "paragraphs": [
            "秀蹙青螺髻，香持白蟹螯。"
        ],
        "notes": "",
        "id": "0bde07e91a9ec9dce39f383880ac9285"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "句  其二二",
        "preface": "",
        "paragraphs": [
            "品待秋风鲈味美，重来桂玉啜虀橙。"
        ],
        "notes": "",
        "id": "43ea02ca8c534de2c930e591d2405fb3"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "句  其二三",
        "preface": "",
        "paragraphs": [
            "野径得闲行。"
        ],
        "notes": "",
        "id": "9f7c8f2eb854c0f8f5d70a3d9734f42f"
    },
    {
        "author": "蒋之奇",
        "dynasty": "宋",
        "type": "诗",
        "rhythmic": "",
        "title": "句  其二四",
        "preface": "",
        "paragraphs": [
            "玉杯旧学无施设，空有新诗满锦囊。"
        ],
        "notes": "",
        "id": "dade45bd4b2beec00abdf1cb131a19e3"
    }
]