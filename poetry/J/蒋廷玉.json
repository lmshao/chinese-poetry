[
    {
        "author": "蒋廷玉",
        "dynasty": "宋",
        "type": "诗",
        "rhythmic": "",
        "title": "秋意",
        "preface": "",
        "paragraphs": [
            "秋意如诗淡，又如湘水清。",
            "无家人易感，有笔画难成。",
            "月冷砧千杵，江空鴈一声。",
            "梦回蕉叶上，残雨几番鸣。"
        ],
        "notes": "",
        "id": "4b218fc2d703e788aa440f38d15dcae4"
    },
    {
        "author": "蒋廷玉",
        "dynasty": "宋",
        "type": "诗",
        "rhythmic": "",
        "title": "浄刹",
        "preface": "",
        "paragraphs": [
            "碑上文难读，开山失所传。",
            "岩松秋落子，石井夜添泉。",
            "地旷常多月，厨寒不起烟。",
            "昔年曾有虎，来到寺门前。"
        ],
        "notes": "",
        "id": "9d78320f1a3bd096313f5455ba6031d2"
    },
    {
        "author": "蒋廷玉",
        "dynasty": "宋",
        "type": "诗",
        "rhythmic": "",
        "title": "绦",
        "preface": "",
        "paragraphs": [
            "八百青铜买，归来系黑豹。",
            "松毛倒垂膝，椶绠曲围腰。",
            "稳称轻纱帽，宜悬小药瓢。",
            "有时吟未就，频在手中摇。"
        ],
        "notes": "",
        "id": "8faf75eb281b007743a221331172a2ce"
    },
    {
        "author": "蒋廷玉",
        "dynasty": "宋",
        "type": "诗",
        "rhythmic": "",
        "title": "补衣",
        "preface": "",
        "paragraphs": [
            "百补未成片，何缘御得寒。",
            "拆时如网裂，纫处著针难。",
            "色样多无定，花纹鬭不完。",
            "分明类禅衲，其奈戴儒冠。"
        ],
        "notes": "",
        "id": "8dc7f78201db57db5a83fc1ea45b4320"
    },
    {
        "author": "蒋廷玉",
        "dynasty": "宋",
        "type": "诗",
        "rhythmic": "",
        "title": "赠陈宗之",
        "preface": "",
        "paragraphs": [
            "经营一室面清波，不是儒衣不见过。",
            "南渡好诗都刻尽，中朝名士与交多。",
            "分甘书史窝中老，兴在江湖醉后歌。",
            "门外今年桐又长，不知堪系我船么。"
        ],
        "notes": "",
        "id": "db961b735c5f0471a21497f40e1e921d"
    },
    {
        "author": "蒋廷玉",
        "dynasty": "宋",
        "type": "诗",
        "rhythmic": "",
        "title": "叶梦麟往惟扬",
        "preface": "",
        "paragraphs": [
            "一马扬州路，桃开几树花。",
            "春光无拣择，淮地亦繁华。",
            "日惨长江水，风昏古战沙。",
            "争雄旧时事，君去莫思家。"
        ],
        "notes": "",
        "id": "b77c4de34b612b9cfbd69ee338abd349"
    }
]