[
    {
        "author": "江纬",
        "dynasty": "宋",
        "type": "诗",
        "rhythmic": "",
        "title": "和李处劢题萃清阁",
        "preface": "",
        "paragraphs": [
            "于嗟道力浅，日恐世缘熟。",
            "身虽走朝市，梦辄在岩麓。",
            "归来濯尘缨，筑室浅流瀑。",
            "簷宿谪仙云，径荒陶令菊。",
            "吟哦格调古，卫养神气肃。",
            "遐观狭宇宙，幽讨遍山谷。",
            "林泉无俗韵，松桧有清馥。",
            "悠然梦幻身，忍把利名束。",
            "吾人蕴长才，未肯策高足。",
            "朅来金溪上，共奏紫芝曲。",
            "永结忘形交，何须醉醽醁。"
        ],
        "notes": "",
        "id": "12f2d52b11275fe63d26d6adc9af42d1"
    },
    {
        "author": "江纬",
        "dynasty": "宋",
        "type": "词",
        "rhythmic": "向湖边",
        "title": "",
        "preface": "",
        "paragraphs": [
            "退处相关，幽栖林薮，舍宇第须茅盖。",
            "翠巘清泉，启轩窗遥对。",
            "遇等闲、邻里过从，亲朋临顾，草草便成幽会。",
            "策杖携壶，向湖边柳外。",
            "旋买溪鱼，便斫银丝脍。",
            "谁复欲痛饮，如长鲸吞海。",
            "共惜醺酣，恐欢娱难再。",
            "矧清风明月非钱买。",
            "休追念、金马玉堂心胆碎。",
            "且斗尊前，有阿谁身在。"
        ],
        "notes": "",
        "id": "845fb51e86dc5bebc3833642c06aac54"
    }
]