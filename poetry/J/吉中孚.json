[
    {
        "author": "吉中孚",
        "dynasty": "唐",
        "type": "诗",
        "rhythmic": "",
        "title": "送归中丞使新罗册立吊祭",
        "preface": "",
        "paragraphs": [
            "官称汉独坐，身是鲁诸生。",
            "绝域通王制，穷天向水程。",
            "岛中分万象，日处转双旌。",
            "气积鱼龙窟，涛翻水浪声。",
            "路长经岁去，海尽向山行。",
            "复道殊方礼，人瞻汉使荣。"
        ],
        "notes": "",
        "id": "772900f677675d3993721254fa45aa33"
    },
    {
        "author": "吉中孚",
        "dynasty": "唐",
        "type": "诗",
        "rhythmic": "",
        "title": "奉同秘书苗丞菘阳山闲居引",
        "preface": "",
        "paragraphs": [
            "有山𨁟兮有水潺湲，王孙独往兮春草经年。",
            "溪路独行兮到时何处？",
            "渔父相见兮水上天边。",
            "犬吠前村兮极浦，回风入林兮微月映户。",
            "白石磷磷兮曲（小川氏疑为「迸」字）水泥（疑）衣，哀猿啾啾兮空山半雨。",
            "谷口苍茫兮天阴，人间离别兮年月深。",
            "花迷流水不知处，心忆君家难得（小川氏定为「后」）寻。",
            "（日本藏唐抄本《新撰类林抄》卷四）。"
        ],
        "notes": "",
        "id": "f4bd27e8a06789edf7e59604b9b0c306"
    }
]