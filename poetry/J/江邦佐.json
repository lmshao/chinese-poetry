[
    {
        "author": "江邦佐",
        "dynasty": "宋",
        "type": "诗",
        "rhythmic": "",
        "title": "游浔州南山",
        "preface": "",
        "paragraphs": [
            "南山特地森奇峰，嶙峋怪石盘虬龙。",
            "巨灵夜半擘山腹，幻出岩窦相玲珑。",
            "阴阳石罅滴琼液，拂拂洞户生天风。",
            "宸章炳焕神物护，断碑零落苍苔封。",
            "稚川飞升岁月久，丹灶灰冷留遗踪。",
            "晓猿夜鹤自惊怨，朝岚夕霭常溟蒙。",
            "我来依守困朱墨，欲寻胜概嗟无从。",
            "公余乘兴一登览，万象献状来无穷。",
            "金茎濯露素秋节，清凉不与世人同。",
            "凭虚孤啸岸巾帻，收拾爽气归胸中。",
            "俗驾自怜难久驻，还作泠然御风去。",
            "太息真仙杳不逢，碧云暮合空凝𥩟。"
        ],
        "notes": "",
        "id": "fec8733c18736d0408b1146a58a4a2da"
    },
    {
        "author": "江邦佐",
        "dynasty": "宋",
        "type": "诗",
        "rhythmic": "",
        "title": "亦佳亭",
        "preface": "",
        "paragraphs": [
            "小亭新筑亦佳哉，花木无多手自栽。",
            "若谓甘棠安敢比，清阴留与后人来。"
        ],
        "notes": "",
        "id": "5a4e4b7295c51c2d79218f3e5ceb15fe"
    }
]