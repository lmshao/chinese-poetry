[
    {
        "author": "蒋涣",
        "dynasty": "唐",
        "type": "诗",
        "rhythmic": "",
        "title": "途次维扬望京口寄白下诸公",
        "preface": "",
        "paragraphs": [
            "北望情何限，南行路转深。",
            "晚帆低荻叶，寒日下枫林。",
            "云白兰陵渚，烟青建业岑。",
            "江天秋向尽，无处不伤心。"
        ],
        "notes": "",
        "id": "bf7350a918fc8bb1a1a12ecad18a574f"
    },
    {
        "author": "蒋涣",
        "dynasty": "唐",
        "type": "诗",
        "rhythmic": "",
        "title": "登栖霞寺塔",
        "preface": "",
        "paragraphs": [
            "三休寻磴道，九折步云霓。",
            "瀍涧临江北，郊原极海西。",
            "沙平瓜步出，树远绿杨低。",
            "南指晴天外，青峰是会稽。"
        ],
        "notes": "",
        "id": "9a99201bed7eecc322a3e9b5ec7065ca"
    },
    {
        "author": "蒋涣",
        "dynasty": "唐",
        "type": "诗",
        "rhythmic": "",
        "title": "和徐侍郎书丛筿韵",
        "preface": "",
        "paragraphs": [
            "中禁夕沈沈，幽篁别作林。",
            "色连鸡树近，影落凤池深。",
            "为重凌霜节，能虚应物心。",
            "年年承雨露，长对紫庭阴。"
        ],
        "notes": "",
        "id": "48ce743e27d523872921e1ded5841729"
    },
    {
        "author": "蒋涣",
        "dynasty": "唐",
        "type": "诗",
        "rhythmic": "",
        "title": "故太常卿赠礼部尚书李公及夫人挽歌二首 一",
        "preface": "",
        "paragraphs": [
            "白简尝持宪，黄图复尹京。",
            "能标百郡则，威肃一朝清。",
            "典秩崇三礼，临戍振五兵。",
            "更闻传世业，才子有高名。"
        ],
        "notes": "",
        "id": "1fa1e178014802346e125826f79a3789"
    },
    {
        "author": "蒋涣",
        "dynasty": "唐",
        "type": "诗",
        "rhythmic": "",
        "title": "故太常卿赠礼部尚书李公及夫人挽歌二首 二",
        "preface": "",
        "paragraphs": [
            "封树遵同穴，生平此共归。",
            "镜埋鸾已去，泉掩凤何飞。",
            "薤挽疑笳曲，松风思翟衣。",
            "扬名将宠赠，泉路满光辉。"
        ],
        "notes": "",
        "id": "cc234a48f77990295b75061a0fe092f5"
    }
]