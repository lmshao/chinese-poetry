[
    {
        "author": "蒋捷",
        "dynasty": "宋",
        "type": "诗",
        "rhythmic": "",
        "title": "铜官山",
        "preface": "",
        "paragraphs": [
            "崒嵂荆南山，袁令葬其麓。",
            "相传天赐棺，咄咄诳流俗。",
            "令尝成舆梁，天报宜以福。",
            "赐棺信荣矣，毕竟入鬼录。",
            "珠官在岭南，锦官在巴蜀。",
            "盐官与铁官，登载粉简牍。",
            "吾恐古有司，铸铜山之足。",
            "后人讹承讹，官傍妄加木。",
            "政须改铜官，大字镵崖腹。",
            "事有作俑者，并按王乔玉。"
        ],
        "notes": "",
        "id": "effa874b487f07b3ab9c61e02f83a95c"
    },
    {
        "author": "蒋捷",
        "dynasty": "宋",
        "type": "诗",
        "rhythmic": "",
        "title": "东坡田",
        "preface": "",
        "paragraphs": [
            "老去红灰酒瓮前，向来青草瘴江边。",
            "卜居自为溪山好，不是区区为买田。"
        ],
        "notes": "",
        "id": "f2d8a5bd79606d912d06f0cb8ac1de1f"
    }
]