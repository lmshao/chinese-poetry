[
    {
        "author": "景云",
        "dynasty": "唐",
        "type": "诗",
        "rhythmic": "",
        "title": "老僧",
        "preface": "",
        "paragraphs": [
            "日照西山雪，老僧门始开。",
            "冻瓶粘柱础，宿火陷炉灰。",
            "童子病归去，鹿麑寒入来。",
            "斋钟知渐近，枝鸟下生台。"
        ],
        "notes": "",
        "id": "91447390805439e36277b87ec13fb099"
    },
    {
        "author": "景云",
        "dynasty": "唐",
        "type": "诗",
        "rhythmic": "",
        "title": "谿叟",
        "preface": "",
        "paragraphs": [
            "谿翁居处静，谿鸟入门飞。",
            "早起钓鱼去，夜深乘月归。",
            "露香菰米熟，烟煖荇丝肥。",
            "潇洒尘埃外，扁舟一草衣。"
        ],
        "notes": "",
        "id": "210ea21d1c6ed03a5ba36bdf4d88780d"
    },
    {
        "author": "景云",
        "dynasty": "唐",
        "type": "诗",
        "rhythmic": "",
        "title": "画松",
        "preface": "",
        "paragraphs": [
            "画松一似真松树，且待寻思记得无。",
            "曾在天台山上见，石桥南畔第三株。"
        ],
        "notes": "",
        "id": "ca747683209217c3b26410f52f9b00af"
    }
]