[
    {
        "author": "景云",
        "dynasty": "唐",
        "type": "诗",
        "rhythmic": "",
        "title": "老僧",
        "preface": "",
        "paragraphs": [
            "日照西山雪，老僧门始开。",
            "冻瓶粘柱础，宿火陷炉灰。",
            "童子病归去，鹿麑寒入来。",
            "斋钟知渐近，枝鸟下生台。"
        ],
        "notes": "",
        "id": "7d728836a7e74b72f62c310422fee00c"
    },
    {
        "author": "景云",
        "dynasty": "唐",
        "type": "诗",
        "rhythmic": "",
        "title": "谿叟",
        "preface": "",
        "paragraphs": [
            "谿翁居处静，谿鸟入门飞。",
            "早起钓鱼去，夜深乘月归。",
            "露香菰米熟，烟煖荇丝肥。",
            "潇洒尘埃外，扁舟一草衣。"
        ],
        "notes": "",
        "id": "36bef9cd8f7701bc7d20532beb08a05b"
    },
    {
        "author": "景云",
        "dynasty": "唐",
        "type": "诗",
        "rhythmic": "",
        "title": "画松",
        "preface": "",
        "paragraphs": [
            "画松一似真松树，且待寻思记得无。",
            "曾在天台山上见，石桥南畔第三株。"
        ],
        "notes": "",
        "id": "55974d6bb5a70edf26742d67d77d3d62"
    }
]