[
    {
        "author": "贾竦",
        "dynasty": "唐",
        "type": "诗",
        "rhythmic": "",
        "title": "谒华岳庙",
        "preface": "",
        "paragraphs": [
            "老柏寒飕飕，清祠昼寂寂。",
            "开门华山北，岚气沉日夕。",
            "国家崇明祀，五岳尽封册。",
            "福我西土民，报君金天籍。",
            "惟神本贞信，以道征损益。",
            "无力惑聪明，讹言纵巫觋（原作「●●」）。",
            "因循作风俗，相与成（《雍州金石记》作「旧」）溺。",
            "疲病闾里甿，锥刀往来客。",
            "（《雍州金石记》作「役」。",
            "）我行岁云暮，登殿拜瑶席。",
            "奠酒彻明灵，绪言多感激。",
            "欝然展冠冕，凛若生矛戟。",
            "斑駮石色重，阴深香烟碧。",
            "虹梁无燕雀，玉座镇虺蜴。",
            "肸（原作「{肹八=丷}」）蚃似有闻，依俙（《雍州金石记》作「稀」，通。",
            "）疑所觌。",
            "髫年业文翰，弱冠荐屯厄。",
            "天命几微茫，神逵徒悚惕。",
            "今来游上国，幸遇陶唐历。",
            "正直不吾欺，愿言从所适。",
            "（见《金石萃编》卷一百五，以《惜阴轩丛书》《雍州金石记》校其异。",
            "）（〖1〗石刻诗后原题《唐元和元年十月二十八日。",
            "姪男宣义郎行华州参军琡太和六年四月廿六日重修》。",
            "〖2〗朱彝尊《曝书亭集》：元和元年十月，著作郎河南贾竦《谒华岳庙》赋五言诗题名。",
            "太和六年四月，其姪男宣义郎行华州参军事琡修之。",
            "修之者，殆锓之也。",
            "诗题北周天和二年赵文渊书万纽于瑾所撰《华岳颂》之左方，颂之阴，则开元八年刘升书咸廙所撰《精享昭应碑》也，其右勒颜真卿乾元元年题名。",
            "工每椎拓三面而遗竦诗，以是流传者寡。",
            "然其诗特醇雅，顾图经未之采焉。",
            "〖3〗毕沅《关中金石记》卷四：「竦，贾𫗧兄。",
            "据《宰相表》则竦官著作郎也，无姪琡名，可以补史之缺。",
            "」〖4〗《金石萃编》王昶按：「贾竦，官著作郎，而此诗自题不署衔，则是未侍时作也。",
            "竦为𫗧之兄，𫗧居相位在文宗朝，当元和年官不过员外郎，未显也。",
            "玩竦诗有云：『髫年业文翰，弱冠荐屯厄。",
            "今来游上国，幸遇陶唐历。",
            "正直不吾欺，愿言从所适』。",
            "则显然是未第而求神佑者。",
            "此诗《全唐诗》未收，故无从详考。",
            "」）。"
        ],
        "notes": "",
        "id": "b2d44e9a4bad956b329db61e4c6e474d"
    }
]