[
    {
        "author": "蒋瑎",
        "dynasty": "宋",
        "type": "诗",
        "rhythmic": "",
        "title": "和张祜韵",
        "preface": "",
        "paragraphs": [
            "野旷吴天杳，江浮楚梦吞。",
            "桂香飘露叶，松古兀霜根。",
            "碧荠他州树，黄芦何处村。",
            "世尘飞不到，清磬落空门。"
        ],
        "notes": "",
        "id": "2fdd3b2a9ec5e2ac2254072fe8fc74d6"
    },
    {
        "author": "蒋瑎",
        "dynasty": "宋",
        "type": "诗",
        "rhythmic": "",
        "title": "和孟郊韵",
        "preface": "",
        "paragraphs": [
            "依崖架僧坊，微云冒经床。",
            "阔睨沧海潮，幽聆诸天香。",
            "远水泻空碧，层轩逗寒光。",
            "愿言寄暮齿，永诀声利场。"
        ],
        "notes": "",
        "id": "7bbda54857f8a110b32223047b7b5b88"
    },
    {
        "author": "蒋瑎",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "谁知清淡者，冬月亦登临。"
        ],
        "notes": "",
        "id": "3b9305c79a2e33323994019c9ff104ad"
    }
]