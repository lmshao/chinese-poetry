[
    {
        "author": "贾蓬莱",
        "dynasty": "宋",
        "type": "诗",
        "rhythmic": "",
        "title": "闺怨",
        "preface": "",
        "paragraphs": [
            "露颗珠团团，冰肌玉钏寒。",
            "杏梁栖只燕，菱镜掩孤鸾。",
            "残树枯黄遍，圆荷湿翠干。",
            "绣帘生色画，窗下带羞看。"
        ],
        "notes": "",
        "id": "b602e50953f87640eb3e679333072535"
    },
    {
        "author": "贾蓬莱",
        "dynasty": "宋",
        "type": "诗",
        "rhythmic": "",
        "title": "春晓",
        "preface": "",
        "paragraphs": [
            "方池水影薄，曲槛鸟声娇。",
            "鸾镜红绵冷，蛾眉翠黛消。",
            "冶容舒嫩萼，幽思结柔条。",
            "纤指收花露，轻将雪粉调。"
        ],
        "notes": "",
        "id": "7f21eb044f9f498d49c021cdb4e93341"
    },
    {
        "author": "贾蓬莱",
        "dynasty": "宋",
        "type": "诗",
        "rhythmic": "",
        "title": "秋夜",
        "preface": "",
        "paragraphs": [
            "幽兰露华重，罗幌凉风动。",
            "木匣掩香纨，绣衾谁与共。",
            "萤影度疏帘，兽炉寥寥烟。",
            "银缸芳焰灭，自脱翠花钿。"
        ],
        "notes": "",
        "id": "05c96c870eaedcd0c3bb68133ce9c455"
    },
    {
        "author": "贾蓬莱",
        "dynasty": "宋",
        "type": "诗",
        "rhythmic": "",
        "title": "谢姊惠鞋",
        "preface": "",
        "paragraphs": [
            "莲瓣娟娟远寄将，绣罗犹带指尖香。",
            "弓弯著上无行处，独立花阴看雁行。"
        ],
        "notes": "",
        "id": "4c91e6f3d0e001048cbc9d235263b440"
    },
    {
        "author": "贾蓬莱",
        "dynasty": "宋",
        "type": "诗",
        "rhythmic": "",
        "title": "咏蝶",
        "preface": "",
        "paragraphs": [
            "薄翅凝香粉，新衣染媚黄。",
            "风流谁得似，两两宿花房。"
        ],
        "notes": "",
        "id": "aa1e128ea5a10947b13f510589a80d2c"
    },
    {
        "author": "贾蓬莱",
        "dynasty": "宋",
        "type": "诗",
        "rhythmic": "",
        "title": "闺情",
        "preface": "",
        "paragraphs": [
            "燕子南来雁北飞，远人何事竟忘归。",
            "一腔心病难形口，万斛愁情尽属眉。",
            "试掠金钗临晓镜，潜垂玉筯渍春衣。",
            "邻姬莫问容憔悴，只有西窗夜月知。"
        ],
        "notes": "",
        "id": "ba53703f642fe7d9bd52886b0db8e9d3"
    },
    {
        "author": "贾蓬莱",
        "dynasty": "宋",
        "type": "诗",
        "rhythmic": "",
        "title": "画绯桃题诗",
        "preface": "",
        "paragraphs": [
            "朱砂颜色瓣重台，曾是刘郎旧看来。",
            "只好天台云里种，莫教移近俗人栽。"
        ],
        "notes": "",
        "id": "5d81f1f2fcd4457ad5bff6e18b796bb6"
    }
]