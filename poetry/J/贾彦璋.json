[
    {
        "author": "贾彦璋",
        "dynasty": "唐",
        "type": "诗",
        "rhythmic": "",
        "title": "晚霁登汝南大云阁",
        "preface": "",
        "paragraphs": [
            "禅宫新歇雨，香阁晚登临。",
            "邑树晴光起，川苗佳气深。",
            "水包城下岸，云细郢中岑。",
            "自叹牵卑日，聊开望远心。"
        ],
        "notes": "",
        "id": "551037ca40add4cf37fc53df264c2a6a"
    },
    {
        "author": "贾彦璋",
        "dynasty": "唐",
        "type": "诗",
        "rhythmic": "",
        "title": "宿香山阁",
        "preface": "",
        "paragraphs": [
            "暝望香山阁，梯云宿半空。",
            "轩窗闭潮海，枕席拂烟虹。",
            "朱网防栖鸽，纱灯护夕虫。",
            "一闻鸡唱晓，已见日曈曈。"
        ],
        "notes": "",
        "id": "5470b2450f88edfbf94714d2e00aec54"
    },
    {
        "author": "贾彦璋",
        "dynasty": "唐",
        "type": "诗",
        "rhythmic": "",
        "title": "苏著作山池",
        "preface": "",
        "paragraphs": [
            "水树子云家，峰瀛宛不赊。",
            "芥浮舟是叶，莲发岫为花。",
            "酌蚁开春瓮，观鱼凭海查。",
            "游苏多石友，题赠满瑶华。"
        ],
        "notes": "",
        "id": "1dfbabb3c031714647156a6bc80ad6d2"
    },
    {
        "author": "贾彦璋",
        "dynasty": "唐",
        "type": "诗",
        "rhythmic": "",
        "title": "王龙骧墓",
        "preface": "",
        "paragraphs": [
            "昔擅登坛宠，爰光典午朝。",
            "刀悬临益梦，龙启渡江谣。",
            "茂绩当年举，英魂此地销。",
            "唯余孤垅上，日夕起松飙。"
        ],
        "notes": "",
        "id": "5cf3b139b8aa24f758dd1616c3c1247d"
    }
]