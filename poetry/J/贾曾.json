[
    {
        "author": "贾曾",
        "dynasty": "唐",
        "type": "诗",
        "rhythmic": "",
        "title": "和宋之问下山歌",
        "preface": "",
        "paragraphs": [
            "良游晼晚兮月呈光，锦路逶迤兮山路长。",
            "王孙不留兮岁将晏，嵩岩仙草兮为谁芳。"
        ],
        "notes": "",
        "id": "7c8040693b30191be1f9331ecacb8e2e"
    },
    {
        "author": "贾曾",
        "dynasty": "唐",
        "type": "诗",
        "rhythmic": "",
        "title": "孝和皇帝挽歌",
        "preface": "",
        "paragraphs": [
            "新命千龄启，鸿图累圣余。",
            "天行应潜跃，帝出受图书。",
            "礼若传尧旧，功疑复夏初。",
            "梦游长不返，何国是华胥。"
        ],
        "notes": "",
        "id": "9deb1feaaf30925cffacc7378f398384"
    },
    {
        "author": "贾曾",
        "dynasty": "唐",
        "type": "诗",
        "rhythmic": "",
        "title": "奉和春日出苑瞩目应令",
        "preface": "",
        "paragraphs": [
            "铜龙晓辟问安回，金辂春游博望开。",
            "渭北晴光摇草树，终南佳气入楼台。",
            "招贤已得商山老，托乘还征邺下才。",
            "臣在东周独留滞，忻逢睿藻日边来。"
        ],
        "notes": "",
        "id": "38b1df9a3c98c6db49342a51bd533b37"
    },
    {
        "author": "贾曾",
        "dynasty": "唐",
        "type": "诗",
        "rhythmic": "",
        "title": "有所思",
        "preface": "",
        "paragraphs": [
            "洛阳城东桃李花，飞来飞去落谁家。",
            "幽闺女儿爱颜色，坐见落花长叹息。",
            "今岁花开君不待，明年花开复谁在。",
            "故人不共洛阳东，今来空对落花风。",
            "年年岁岁花相似，岁岁年年人不同。"
        ],
        "notes": "",
        "id": "d8f5d7a9d8be3b825cba861e519250d0"
    },
    {
        "author": "贾曾",
        "dynasty": "唐",
        "type": "诗",
        "rhythmic": "",
        "title": "祭汾阴乐章",
        "preface": "",
        "paragraphs": [
            "蠲我渐饎，洁我膋芗。",
            "有豆孔硕，为羞既臧。",
            "至城无昧，精意惟芳。",
            "神其醉止，欣欣乐康。"
        ],
        "notes": "",
        "id": "6ec5ad89c4fcadcba4490bdf9321e1cb"
    }
]