[
    {
        "author": "蒋静",
        "dynasty": "宋",
        "type": "诗",
        "rhythmic": "",
        "title": "别柳将军庙",
        "preface": "",
        "paragraphs": [
            "梦事虽非实，将军默有灵。",
            "旧祠从此焕，古桧蔚然青。",
            "甲马宵中见，琴堂卧正冥。",
            "留诗非志怪，三五扣神扃。"
        ],
        "notes": "",
        "id": "54040d9cf59a46422bc2b25bc4132371"
    },
    {
        "author": "蒋静",
        "dynasty": "宋",
        "type": "诗",
        "rhythmic": "",
        "title": "翠光亭",
        "preface": "",
        "paragraphs": [
            "君山堆翠出危尖，练水浮光照短簷。",
            "夜鹤晓猿同冷淡，胡床麈尾独安恬。",
            "云来画栋休遮眼，月到澄溪任透帘。",
            "还似弃官陶靖节，北窗高卧怕谁嫌。"
        ],
        "notes": "",
        "id": "192660028ffc68b675101ad4cfd88de1"
    },
    {
        "author": "蒋静",
        "dynasty": "宋",
        "type": "诗",
        "rhythmic": "",
        "title": "题蒋帝庙二首  其一",
        "preface": "",
        "paragraphs": [
            "青骨沈埋恨未休，寒烟深锁旧山愁。",
            "悲风力扫欃枪日，勇气平吞泽国秋。",
            "身殒一朝心报国，功褒千古首凝旒。",
            "当年白羽云头扇，还许仍来得见不。"
        ],
        "notes": "",
        "id": "dc2e2d711cc601286a6ff4602abd64d1"
    },
    {
        "author": "蒋静",
        "dynasty": "宋",
        "type": "诗",
        "rhythmic": "",
        "title": "题蒋帝庙二首  其二",
        "preface": "",
        "paragraphs": [
            "钟阜巍巍插太虚，祠堂高拱此山墟。",
            "谁言荒草埋青骨，时有僊风扫旧庐。"
        ],
        "notes": "",
        "id": "a660d8adac14cdbeacd2c8860aa19386"
    },
    {
        "author": "蒋静",
        "dynasty": "宋",
        "type": "诗",
        "rhythmic": "",
        "title": "游白龙山",
        "preface": "",
        "paragraphs": [
            "驻马白龙山，拂石青松下。",
            "云从潭底生，风向松枝洒。",
            "风云了无心，聊随白龙化。",
            "勿谓风云扰，中含闲暇者。"
        ],
        "notes": "",
        "id": "12d5d26264632b48fcac266e0d17d3c4"
    },
    {
        "author": "蒋静",
        "dynasty": "宋",
        "type": "诗",
        "rhythmic": "",
        "title": "题毗山",
        "preface": "",
        "paragraphs": [
            "四十年前掉臂游，寺庭荒落易悲秋。",
            "重来气象浑非昔，满院松杉翠欲流。",
            "方外故人惟白骨，壁间陈迹独银钩。",
            "青春祗道堪行乐，独倚僧窗万斛愁。"
        ],
        "notes": "",
        "id": "f8b0e95329df80e09dfc450f9db9717e"
    },
    {
        "author": "蒋静",
        "dynasty": "宋",
        "type": "诗",
        "rhythmic": "",
        "title": "洗心亭睡起偶题",
        "preface": "",
        "paragraphs": [
            "黄粱未熟酒犹𬪩，一梦南柯事已空。",
            "水绿山青无限好，今来古往不知穷。",
            "龙吟竹笛秋江面，雪糁芦花夜月中。",
            "清景阿谁偏占得，白头波上钓鱼翁。"
        ],
        "notes": "",
        "id": "3d863f54671975abacd3d8912fa72e13"
    },
    {
        "author": "蒋静",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "行艺已书丞相笔，姓名还结裕陵知。"
        ],
        "notes": "",
        "id": "ed3570fa0d9518445a5ced4492e95646"
    },
    {
        "author": "蒋静",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "他日如寻隠君子，女山深处一孤坟。"
        ],
        "notes": "",
        "id": "4c5d10788331d0cdef6f01be3daf4cc8"
    }
]