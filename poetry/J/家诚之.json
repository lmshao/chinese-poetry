[
    {
        "author": "家诚之",
        "dynasty": "宋",
        "type": "诗",
        "rhythmic": "",
        "title": "挽黄忠文公  其一",
        "preface": "",
        "paragraphs": [
            "自从朱邸翊元良，圣学磨砻日就将。",
            "嗜饱岂容登鼎俎，剪桐争肯戏圭璋。",
            "经筵犹有八图在，御座俄惊一鉴亡。",
            "恤典隆名虽宠渥，何如大政细平章。"
        ],
        "notes": "",
        "id": "ce5a4a37763965feca8a4a8cca4c796a"
    },
    {
        "author": "家诚之",
        "dynasty": "宋",
        "type": "诗",
        "rhythmic": "",
        "title": "挽黄忠文公  其二",
        "preface": "",
        "paragraphs": [
            "棘闱尚记一窗邻，把酒论文情独亲。",
            "辙迹我犹循井络，履声公已上星辰。",
            "追思九鼎回天力，莫赎千金报国身。",
            "老去驱车只剑道，忍看高冢卧麒麟。"
        ],
        "notes": "",
        "id": "d16878126c16d4cebf4c575e6c841d09"
    }
]