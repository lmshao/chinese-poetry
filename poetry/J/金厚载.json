[
    {
        "author": "金厚载",
        "dynasty": "唐",
        "type": "诗",
        "rhythmic": "",
        "title": "风不鸣条",
        "preface": "",
        "paragraphs": [
            "寂寂曙风生，迟迟散野轻。",
            "露华摇有滴，林叶褭无声。",
            "暗翦藂芳发，空传谷鸟鸣。",
            "悠扬韶景静，澹荡霁烟横。",
            "远水波澜息，荒郊草树荣。",
            "吾君垂至化，万类共澄清。"
        ],
        "notes": "",
        "id": "68f0619de725b567a2081467d3982af3"
    },
    {
        "author": "金厚载",
        "dynasty": "唐",
        "type": "诗",
        "rhythmic": "",
        "title": "和主司王起",
        "preface": "",
        "paragraphs": [
            "长庆曾收间世英，果居台阁冠公卿。",
            "天书再受恩波远，金榜三开日月明。",
            "已见差肩趍翰苑，更期连步掌台衡。",
            "小儒谬迹云霄路，心仰莲峰望太清。"
        ],
        "notes": "",
        "id": "770dbbe7235917b6575ef2ea02b25eb8"
    }
]