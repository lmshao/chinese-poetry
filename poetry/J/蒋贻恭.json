[
    {
        "author": "蒋贻恭",
        "dynasty": "唐",
        "type": "诗",
        "rhythmic": "",
        "title": "题张道隐太山祠画龙",
        "preface": "",
        "paragraphs": [
            "世人空解竞丹青，惟子通玄得墨灵。",
            "应有鬼神看下笔，岂无风雨助成形。",
            "威疑喷浪归沧海，势欲拏云上杳冥。",
            "静闭绿堂深夜后，晓来帘幕似闻腥。"
        ],
        "notes": "",
        "id": "e60d3595488b96ffdca8dec1b0c12755"
    },
    {
        "author": "蒋贻恭",
        "dynasty": "唐",
        "type": "诗",
        "rhythmic": "",
        "title": "咏蚕",
        "preface": "",
        "paragraphs": [
            "辛勤得茧不盈筐，灯下缫丝恨更长。",
            "著处不知来处苦，但贪衣上绣鸳鸯。"
        ],
        "notes": "",
        "id": "1e8c2070e6a1f6e5f5aff3a82fd6fee3"
    },
    {
        "author": "蒋贻恭",
        "dynasty": "唐",
        "type": "诗",
        "rhythmic": "",
        "title": "咏王给事",
        "preface": "",
        "paragraphs": [
            "厥父元非道郡奴，允光何事太侏儒。",
            "可中与个皮裩著，擎得天王左脚无。"
        ],
        "notes": "",
        "id": "b6f8b39deb91bbe5f8dff25a53d7ac04"
    },
    {
        "author": "蒋贻恭",
        "dynasty": "唐",
        "type": "诗",
        "rhythmic": "",
        "title": "咏金刚",
        "preface": "",
        "paragraphs": [
            "扬眉斗目恶精神，揑合将来恰似真。",
            "刚被时流借拳势，不知身自是泥人。"
        ],
        "notes": "",
        "id": "131953d21c2bf85aa90e83fe268a2fa7"
    },
    {
        "author": "蒋贻恭",
        "dynasty": "唐",
        "type": "诗",
        "rhythmic": "",
        "title": "咏伛背子",
        "preface": "",
        "paragraphs": [
            "出得门来背拄天，同行难可与差肩。",
            "若教倚向闲牕下，恰似箜篌不著弦。"
        ],
        "notes": "",
        "id": "32d6931899d88254af1801ac9495fe64"
    },
    {
        "author": "蒋贻恭",
        "dynasty": "唐",
        "type": "诗",
        "rhythmic": "",
        "title": "咏安仁宰捣蒜",
        "preface": "",
        "paragraphs": [
            "安仁县令好诛求，百姓脂膏满面流。",
            "半破磁缸成醋酒，死牛肠肚作馒头。",
            "帐生岁取餐三顿，乡老盘庚犯五瓯。",
            "半醉半醒齐出县，共伤涂炭不胜愁。"
        ],
        "notes": "",
        "id": "edda03ff2adac9015412a7a5fc776d95"
    },
    {
        "author": "蒋贻恭",
        "dynasty": "唐",
        "type": "诗",
        "rhythmic": "",
        "title": "五门街望有题",
        "preface": "",
        "paragraphs": [
            "我皇开国十余年，一辈超升炙手欢。",
            "闲向五门楼下望，衙官骑马使衙官。"
        ],
        "notes": "",
        "id": "e69212e122ed3270e692ba517779f775"
    },
    {
        "author": "蒋贻恭",
        "dynasty": "唐",
        "type": "诗",
        "rhythmic": "",
        "title": "谢郎中惠茶",
        "preface": "",
        "paragraphs": [
            "三斤绿茗赐贻恭，一种颁沾事不同。",
            "想料肠怀无荅处，披毛戴角谢郎中。"
        ],
        "notes": "",
        "id": "3e5c8dddbb89257ad177ba781de5edb2"
    },
    {
        "author": "蒋贻恭",
        "dynasty": "唐",
        "type": "诗",
        "rhythmic": "",
        "title": "咏虾蟆",
        "preface": "",
        "paragraphs": [
            "坐卧兼行总一般，向人努眼太无端。",
            "欲知自己形骸小，试就蹄涔照影看。"
        ],
        "notes": "",
        "id": "0c24dbb1e49061d83d5efec34cdda29c"
    },
    {
        "author": "蒋贻恭",
        "dynasty": "唐",
        "type": "诗",
        "rhythmic": "",
        "title": "住名山日陈情上府主高太保",
        "preface": "",
        "paragraphs": [
            "名山主簿实堪愁，难𫜪他家大骨头。",
            "米纳功南钱纳府，祗看江面水东流。"
        ],
        "notes": "",
        "id": "5c2c55b931859ddd6dcfff482f17091c"
    }
]