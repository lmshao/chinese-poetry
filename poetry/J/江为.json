[
    {
        "author": "江为",
        "dynasty": "唐",
        "type": "诗",
        "rhythmic": "",
        "title": "旅怀",
        "preface": "",
        "paragraphs": [
            "迢迢江汉路，秋色又堪惊。",
            "半夜闻鸿雁，多年别弟兄。",
            "高风云影断，微雨菊花明。",
            "欲寄东归信，裴回无限情。"
        ],
        "notes": "",
        "id": "42ea46211c63d4f3dc777d2b368d6fe4"
    },
    {
        "author": "江为",
        "dynasty": "唐",
        "type": "诗",
        "rhythmic": "",
        "title": "江行",
        "preface": "",
        "paragraphs": [
            "越信隔年稀，孤舟几梦归。",
            "月寒花露重，江晚水烟微。",
            "峰直帆相望，沙空鸟自飞。",
            "何时洞庭上，春雨满蓑衣。"
        ],
        "notes": "",
        "id": "ac9fe9b9ab376a1afbd4d3999397ddc6"
    },
    {
        "author": "江为",
        "dynasty": "唐",
        "type": "诗",
        "rhythmic": "",
        "title": "登润州城",
        "preface": "",
        "paragraphs": [
            "天末江城晚，登临客望迷。",
            "春潮平岛屿，残雨隔虹霓。",
            "鸟与孤帆远，烟和独树低。",
            "乡山何处是，目断广陵西。"
        ],
        "notes": "",
        "id": "19a98e8b696849b2e81f878410fef31f"
    },
    {
        "author": "江为",
        "dynasty": "唐",
        "type": "诗",
        "rhythmic": "",
        "title": "岳阳楼",
        "preface": "",
        "paragraphs": [
            "倚楼高望极，展转念前途。",
            "晚叶红残楚，秋江碧入吴。",
            "云中来雁急，天末去帆孤。",
            "明月谁同我，悠悠上帝都。"
        ],
        "notes": "",
        "id": "85b4261a89a3db06834cd05dece42e2a"
    },
    {
        "author": "江为",
        "dynasty": "唐",
        "type": "诗",
        "rhythmic": "",
        "title": "送客",
        "preface": "",
        "paragraphs": [
            "明月孤舟远，吟髭镊更华。",
            "天形围泽国，秋色露人家。",
            "水馆萤交影，霜洲橘委花。",
            "何当寻旧隐，泉石好生涯。"
        ],
        "notes": "",
        "id": "3f03e93c32034bb4e32a149543422460"
    },
    {
        "author": "江为",
        "dynasty": "唐",
        "type": "诗",
        "rhythmic": "",
        "title": "临刑诗",
        "preface": "",
        "paragraphs": [
            "街鼓侵人急，西倾日欲斜。",
            "黄泉无旅店，今夜宿谁家。"
        ],
        "notes": "",
        "id": "8fd085994e7e0444528d89aaf4a5dc42"
    },
    {
        "author": "江为",
        "dynasty": "唐",
        "type": "诗",
        "rhythmic": "",
        "title": "塞下曲",
        "preface": "",
        "paragraphs": [
            "万里黄云冻不飞，碛烟烽火夜深微。",
            "胡儿移帐寒笳绝，雪路时闻探马归。"
        ],
        "notes": "",
        "id": "8d35261b8feb013efc0f866da1ee694f"
    },
    {
        "author": "江为",
        "dynasty": "唐",
        "type": "诗",
        "rhythmic": "",
        "title": "隋堤柳",
        "preface": "",
        "paragraphs": [
            "锦缆龙舟万里来，醉乡繁盛忽尘埃。",
            "空余两岸千株柳，雨叶风花作恨媒。"
        ],
        "notes": "",
        "id": "537b8bcae28cda6c1777ef858f123137"
    },
    {
        "author": "江为",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "吟登萧寺旃檀阁，醉倚王家玳瑁筵。",
            "远远朝宗出白云，方圆随处性长存。"
        ],
        "notes": "",
        "id": "fbd7776411e6220803b9afc4b1c6bd4a"
    },
    {
        "author": "江为",
        "dynasty": "唐",
        "type": "诗",
        "rhythmic": "",
        "title": "观山水障歌",
        "preface": "",
        "paragraphs": [
            "适来一观山水障，万里江山在其上。",
            "远近犹如二月春，咫尺分成百般像。",
            "一岩嵯峨入云际，七贤镇在青松里。",
            "潭水澄泓不见波，孤帆滉漾张风势。",
            "钓鱼老翁无伴侣，孑然此地轻寒暑。",
            "滩头坐久髩丝垂，手把鱼竿不曾举。",
            "树婀娜，山崔嵬，片云似去又不去，双鹤如飞又不飞。",
            "良工巧匠多分布，笔头写出江山[路]（头）。",
            "垂柳风吹不动条，樵人负重难移步。",
            "（《全五代诗》三九）（〖1〗见宋孙绍远《声画集》卷四。",
            "）。"
        ],
        "notes": "",
        "id": "b99ed6a4602c0d0ca442a1de912ba018"
    },
    {
        "author": "江为",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "竹影横斜水清浅，桂香浮动月黄昏。",
            "（《紫桃轩杂缀》）（〖1〗明李日华《紫桃轩杂缀》谓林逋名句「疎影横斜水清浅，暗香浮动月黄昏」二句为改江为二句而成。",
            "所据佚名。",
            "）。"
        ],
        "notes": "",
        "id": "4b7ff29b98913161f9e9b5e376956f08"
    },
    {
        "author": "江为",
        "dynasty": "唐",
        "type": "诗",
        "rhythmic": "",
        "title": "瀑布",
        "preface": "",
        "paragraphs": [
            "庐山正南面，瀑布古来闻。",
            "万里朝沧海，千寻出白云。",
            "寒声终自远，灵派孰为分。",
            "除却天台后，平流莫可群。",
            "（录自《吉石盦丛书》本宋陈舜俞《庐山记》卷四。",
            "）。"
        ],
        "notes": "",
        "id": "d2497869db6310609616f5ac19a72432"
    },
    {
        "author": "江为",
        "dynasty": "唐",
        "type": "诗",
        "rhythmic": "",
        "title": "简寂观",
        "preface": "",
        "paragraphs": [
            "才入玄都解郁陶，羽人相伴遍游遨。",
            "溪横洞口红尘断，岳耸天心紫气高。",
            "金井泉秋光潋滟，石坛松古韵萧骚。",
            "吟余却叹浮生事，尽[□□□□□□]。",
            "（同前书卷四。",
            "影抄本仅抄至「尽」字，空框从罗振玉《殷礼在斯堂丛书》校排本《庐山记》补。",
            "）。"
        ],
        "notes": "",
        "id": "4c15c3f45bdde3eacd7475df745b523e"
    },
    {
        "author": "江为",
        "dynasty": "唐",
        "type": "诗",
        "rhythmic": "",
        "title": "简寂观",
        "preface": "",
        "paragraphs": [
            "钱烬满庭人醮罢，西峰凉影月沉沉。",
            "到来往事碑中说，坛畔徘徊秋正深。",
            "（同前书卷四。",
            "）。"
        ],
        "notes": "",
        "id": "ae6ea413e5c8928b98c274e6de451c7d"
    },
    {
        "author": "江为",
        "dynasty": "唐",
        "type": "诗",
        "rhythmic": "",
        "title": "赠天台僧",
        "preface": "",
        "paragraphs": [
            "白发经年复白眉，斋身多病已无机。",
            "曾来越客留诗板，旧识蕃人送衲衣。",
            "岩窦夜禅云树湿，石桥秋望海山微。",
            "结庵更拟寻华顶，晚岁应容叩竹扉。",
            "（见《四库珍本初集》本宋林师蒧《天台续集》卷下。",
            "）（按：《天台续集》二卷，为林师蒧据宋李庚原本编成，所收「皆宋初迄宣、政间人之诗」〖《四库全书总目》卷一八七〗，清陆心源《宋诗纪事补遗》卷四因据以录入。",
            "其实，江为幷未入宋。",
            "陶岳《五代史补》卷五、龙衮《江南野录》卷八、马令《南唐书》卷十四、陆游《南唐书》卷十二、吴任臣《十国春秋》卷九七所载为传，均云为于南唐元宗时因事被诛。",
            "其时宋尚未立国，作宋诗未当。",
            "）。"
        ],
        "notes": "",
        "id": "721e64563f8708af4e0adbfe17db50f9"
    },
    {
        "author": "江为",
        "dynasty": "唐",
        "type": "诗",
        "rhythmic": "",
        "title": "句 一",
        "preface": "",
        "paragraphs": [
            "亦同元亮旧生涯。",
            "（史铸《百菊集谱》卷六集句引。",
            "）。"
        ],
        "notes": "",
        "id": "5f655bc08fa239fd17d1d773a0c2e12b"
    },
    {
        "author": "江为",
        "dynasty": "唐",
        "type": "诗",
        "rhythmic": "",
        "title": "句 二",
        "preface": "",
        "paragraphs": [
            "城头初角送残晖。",
            "（《江湖小集》卷六绍嵩《江浙纪行集句诗》引）。"
        ],
        "notes": "",
        "id": "3beb4345516421622e19542d3618cc12"
    }
]