[
    {
        "author": "孔德绍",
        "dynasty": "唐",
        "type": "诗",
        "rhythmic": "",
        "title": "南隐游泉山",
        "preface": "",
        "paragraphs": [
            "名山狎招隐，俗外远相求。",
            "还如倒景望，忽似阆风游。",
            "临崖俯大壑，披雾仰飞流。",
            "岁积松方偃，年深椿欲秋。",
            "野花开石镜，云叶掩山楼。",
            "何须问方士，此处即瀛洲。"
        ],
        "notes": "",
        "id": "5be6f811169080ea7abe8ed0822ca8e7"
    },
    {
        "author": "孔德绍",
        "dynasty": "唐",
        "type": "诗",
        "rhythmic": "",
        "title": "行经太华",
        "preface": "",
        "paragraphs": [
            "纷吾世网暇，灵岳展幽寻。",
            "寥廊风尘远，杳冥川谷深。",
            "山昏五里雾，日落二华阴。",
            "疎峰起莲叶，危塞隐桃林。",
            "何必东都外，此处可抽簪。"
        ],
        "notes": "",
        "id": "ab5ae209bc426adfe1d6349adfaed87a"
    },
    {
        "author": "孔德绍",
        "dynasty": "唐",
        "type": "诗",
        "rhythmic": "",
        "title": "夜宿荒村",
        "preface": "",
        "paragraphs": [
            "绵绵夕漏深，客恨转伤心。",
            "抚弦无人听，对酒时独斟。",
            "故乡万里绝，穷愁百虑侵。",
            "秋草思边马，遶枝惊夜禽。",
            "风度谷余响，月斜山半阴。",
            "劳歌欲叙意，终是白头吟。"
        ],
        "notes": "",
        "id": "c46a00b33f45ba240e1b91e8d2f36b54"
    },
    {
        "author": "孔德绍",
        "dynasty": "唐",
        "type": "诗",
        "rhythmic": "",
        "title": "王泽岭遭洪水",
        "preface": "",
        "paragraphs": [
            "地籁风声急，天津云色愁。",
            "悠然万顷满，俄尔百川浮。",
            "远似金堤溢，翻如碧海流。",
            "惊涛遥起鹭，回岸不分牛。",
            "徒知怀赵景，终是倦阳侯。",
            "木梗诚无托，芦灰岂暇求。",
            "思得乘槎便，萧然河汉游。"
        ],
        "notes": "",
        "id": "87653a71fec4eab47682a1ad1f9a8d9a"
    },
    {
        "author": "孔德绍",
        "dynasty": "唐",
        "type": "诗",
        "rhythmic": "",
        "title": "登白马山护明寺",
        "preface": "",
        "paragraphs": [
            "名岳标形胜，危峰远郁纡。",
            "成象建环极，大壮阐规模。",
            "层台从灵鹫，高殿迩阳乌。",
            "暂同游阆苑，还类入仙都。",
            "三休开碧岭，万户洞金铺。",
            "摄心罄前礼，访道挹中虚。",
            "遥瞻尽地轴，长望极天隅。",
            "白云起梁栋，丹霞映栱栌。",
            "露花疑濯锦，泉月似沈珠。",
            "今日桃源客，相顾失归涂。"
        ],
        "notes": "",
        "id": "87a8da701f8e6a4fb5f64d67f12f4048"
    },
    {
        "author": "孔德绍",
        "dynasty": "唐",
        "type": "诗",
        "rhythmic": "",
        "title": "送舍利宿定普岩",
        "preface": "",
        "paragraphs": [
            "仁祠表虚旷，祗园展肃恭。",
            "栖息翠微岭，登顿白云峰。",
            "映流看夜月，临峰听晓钟。",
            "涧芳十步草，崖阴百丈松。",
            "萧然遥路绝，无复市朝踪。"
        ],
        "notes": "",
        "id": "5de2ac3a63cf90a32c9f1b7e90d6f3a2"
    },
    {
        "author": "孔德绍",
        "dynasty": "唐",
        "type": "诗",
        "rhythmic": "",
        "title": "观太常奏新乐",
        "preface": "",
        "paragraphs": [
            "大君膺宝历，出豫表功成。",
            "钧天金石响，洞庭弦管清。",
            "八音动繁会，九变叶希声。",
            "和云留睿赏，熏风悦圣情。",
            "盛烈光韶濩，易俗迈咸英。",
            "窃吹良无取，率舞抃群生。"
        ],
        "notes": "",
        "id": "8a968ba6c550be0af1d037475a070d2e"
    },
    {
        "author": "孔德绍",
        "dynasty": "唐",
        "type": "诗",
        "rhythmic": "",
        "title": "赋得涉江采芙蓉",
        "preface": "",
        "paragraphs": [
            "莲舟泛锦碛，极目眺江干。",
            "沿流渡檝易，逆浪取花难。",
            "有雾疑川广，无风见水宽。",
            "朝来采摘倦，讵得久盘桓。"
        ],
        "notes": "",
        "id": "7462e6ff04bd43c80b597d18a71079a1"
    },
    {
        "author": "孔德绍",
        "dynasty": "唐",
        "type": "诗",
        "rhythmic": "",
        "title": "赋得华亭鹤",
        "preface": "",
        "paragraphs": [
            "华亭失侣鹤，乘轩宠遂终。",
            "三山凌苦雾，千里激悲风。",
            "心危白露下，声断彩弦中。",
            "何言斯物变，翻复似辽东。"
        ],
        "notes": "",
        "id": "b485d83eaaf72d5d6693e6c46b79f925"
    },
    {
        "author": "孔德绍",
        "dynasty": "唐",
        "type": "诗",
        "rhythmic": "",
        "title": "送蔡君知入蜀二首 一",
        "preface": "",
        "paragraphs": [
            "金陵已去国，铜梁忽背飞。",
            "失路远相送，他乡何日归。"
        ],
        "notes": "",
        "id": "fe8b3b87a68d028a0539aec57122d91f"
    },
    {
        "author": "孔德绍",
        "dynasty": "唐",
        "type": "诗",
        "rhythmic": "",
        "title": "送蔡君知入蜀二首 二",
        "preface": "",
        "paragraphs": [
            "灵关九折险，蜀道二星遥。",
            "乘槎若有便，希泛广陵潮。"
        ],
        "notes": "",
        "id": "5b846d33802e2750487e53cfb9775591"
    },
    {
        "author": "孔德绍",
        "dynasty": "唐",
        "type": "诗",
        "rhythmic": "",
        "title": "落叶",
        "preface": "",
        "paragraphs": [
            "早秋惊叶落，飘零似客心。",
            "翻飞未肯下，犹言惜故林。"
        ],
        "notes": "",
        "id": "a21c2c9c8e0027b7f96b029bd6b5e729"
    },
    {
        "author": "孔德绍",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "谁分菱花影，还看蓬鬓秋。"
        ],
        "notes": "",
        "id": "4fc6411023bdb08e4f6b2589466eb2de"
    }
]