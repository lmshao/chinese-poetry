[
    {
        "author": "匡白",
        "dynasty": "唐",
        "type": "诗",
        "rhythmic": "",
        "title": "题东林二首 一",
        "preface": "",
        "paragraphs": [
            "东林佳景一何长，兰蕙生多地亦香，堪叹世人来不得，便随云树老何妨。",
            "倚天苍翠晴当户，落[石]潺湲夜遶廊。",
            "到此秪除重结社，自余闲事莫思量。"
        ],
        "notes": "",
        "id": "c0291c5daea4f1a6a64ecf0c68d12aee"
    },
    {
        "author": "匡白",
        "dynasty": "唐",
        "type": "诗",
        "rhythmic": "",
        "title": "题东林二首 二",
        "preface": "",
        "paragraphs": [
            "东林继四绝，物象更清幽。",
            "社客去不返，钟峰云也（《永乐大典》作「色」）秋。",
            "松枯群狖散，溪大蠹槎流。",
            "待卜归休计，重来卧石楼。",
            "（见《吉石庵丛书》本《庐山记》卷四，以《永乐大典》卷八七八二引《九江府志》参校。",
            "）（按：《殷礼在斯堂丛书》校排本《庐山记》二诗题作《天祚二年三月十六日偶与幕客门馆僧道，闲游题东林二首》，系将徐知证等联句诗末题记误植于匡白诗题，另详后徐知证条。",
            "）。"
        ],
        "notes": "",
        "id": "42427bd6e9d34bb9a8f260fbe47400db"
    }
]