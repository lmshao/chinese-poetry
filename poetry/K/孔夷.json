[
    {
        "author": "孔夷",
        "dynasty": "宋",
        "type": "诗",
        "rhythmic": "",
        "title": "赠关渊圣学士",
        "preface": "",
        "paragraphs": [
            "吴越声飞二十年，缁衣空复叹遗编。",
            "紫芝眉宇风尘外，太白文章锦绣前。",
            "可是石渠方载笔，未应水国要归田。",
            "他时雪里相逢处，能记骑驴孟浩然。"
        ],
        "notes": "",
        "id": "86b83deb92239a9a7c9c28ddbcfc6962"
    },
    {
        "author": "孔夷",
        "dynasty": "宋",
        "type": "诗",
        "rhythmic": "",
        "title": "陪李端叔游颖昌西湖三首  其一",
        "preface": "",
        "paragraphs": [
            "霜风吹老菊离离，水外秋云送雁飞。",
            "来伴谪仙闲杖腰，满林丹叶衬斜晖。"
        ],
        "notes": "",
        "id": "01092405f27efba3a17adaa6dfbb001c"
    },
    {
        "author": "孔夷",
        "dynasty": "宋",
        "type": "诗",
        "rhythmic": "",
        "title": "陪李端叔游颖昌西湖三首  其二",
        "preface": "",
        "paragraphs": [
            "楼影摇波到碧空，拒霜无数隔堤红。",
            "只应明夜关山月，怜我相思不寐中。"
        ],
        "notes": "",
        "id": "ccd095fb0fd589aab39065d391e31a29"
    },
    {
        "author": "孔夷",
        "dynasty": "宋",
        "type": "诗",
        "rhythmic": "",
        "title": "陪李端叔游颖昌西湖三首  其三",
        "preface": "",
        "paragraphs": [
            "与世相疏行路难，不禁尘土便思山。",
            "山中独念故人远，雪舞清声窗竹闲。"
        ],
        "notes": "",
        "id": "9bbc473e9fec465efd05d00c802b34f0"
    },
    {
        "author": "孔夷",
        "dynasty": "宋",
        "type": "诗",
        "rhythmic": "",
        "title": "寄高邮王定国",
        "preface": "",
        "paragraphs": [
            "世路难行肯效尤，蒲萄斗酒换凉州。",
            "春风不到仲文树，野水犹沈梦得舟。",
            "珍重故家青玉案，徜徉乡社翠云裘。",
            "淮南十里莺花老，月照关山笛里愁。"
        ],
        "notes": "",
        "id": "c2abe105f59e3f04fb6336ded823655f"
    },
    {
        "author": "孔夷",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "微雨鹭翘艇，夕阳人倚楼。"
        ],
        "notes": "",
        "id": "08f40fc51014eb05272244a05ea067ec"
    },
    {
        "author": "孔夷",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "雨晴梨花春有光。"
        ],
        "notes": "",
        "id": "7697fba8baf7b80495b6ea40b795e91f"
    },
    {
        "author": "孔夷",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "砌下梨花一堆雪。"
        ],
        "notes": "",
        "id": "391c35676a33dcfedf681c39b5236d7f"
    },
    {
        "author": "孔夷",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "杨柳不遮春已断，一枝红杏出墙头。"
        ],
        "notes": "",
        "id": "645d898fa42fca773c569b19a0bbee55"
    }
]