[
    {
        "author": "孔夷",
        "dynasty": "宋",
        "type": "诗",
        "rhythmic": "",
        "title": "赠关渊圣学士",
        "preface": "",
        "paragraphs": [
            "吴越声飞二十年，缁衣空复叹遗编。",
            "紫芝眉宇风尘外，太白文章锦绣前。",
            "可是石渠方载笔，未应水国要归田。",
            "他时雪里相逢处，能记骑驴孟浩然。"
        ],
        "notes": "",
        "id": "e0356d6025a609dfd537265ae2ec9b1e"
    },
    {
        "author": "孔夷",
        "dynasty": "宋",
        "type": "诗",
        "rhythmic": "",
        "title": "陪李端叔游颖昌西湖三首  其一",
        "preface": "",
        "paragraphs": [
            "霜风吹老菊离离，水外秋云送雁飞。",
            "来伴谪仙闲杖腰，满林丹叶衬斜晖。"
        ],
        "notes": "",
        "id": "01036d7c4c56280ef710f3b0bf3f857e"
    },
    {
        "author": "孔夷",
        "dynasty": "宋",
        "type": "诗",
        "rhythmic": "",
        "title": "陪李端叔游颖昌西湖三首  其二",
        "preface": "",
        "paragraphs": [
            "楼影摇波到碧空，拒霜无数隔堤红。",
            "只应明夜关山月，怜我相思不寐中。"
        ],
        "notes": "",
        "id": "4c7b370e2993f28bfcd32c3df6aebda9"
    },
    {
        "author": "孔夷",
        "dynasty": "宋",
        "type": "诗",
        "rhythmic": "",
        "title": "陪李端叔游颖昌西湖三首  其三",
        "preface": "",
        "paragraphs": [
            "与世相疏行路难，不禁尘土便思山。",
            "山中独念故人远，雪舞清声窗竹闲。"
        ],
        "notes": "",
        "id": "ed1f20a126e952539f08a8d78021085c"
    },
    {
        "author": "孔夷",
        "dynasty": "宋",
        "type": "诗",
        "rhythmic": "",
        "title": "寄高邮王定国",
        "preface": "",
        "paragraphs": [
            "世路难行肯效尤，蒲萄斗酒换凉州。",
            "春风不到仲文树，野水犹沈梦得舟。",
            "珍重故家青玉案，徜徉乡社翠云裘。",
            "淮南十里莺花老，月照关山笛里愁。"
        ],
        "notes": "",
        "id": "433ddc24ceeb65dd4bf144f680512442"
    },
    {
        "author": "孔夷",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "微雨鹭翘艇，夕阳人倚楼。"
        ],
        "notes": "",
        "id": "cf52c4125706cd72d4b7840c5d77ac0f"
    },
    {
        "author": "孔夷",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "雨晴梨花春有光。"
        ],
        "notes": "",
        "id": "56686f2e63fcda07d4e01189e8855001"
    },
    {
        "author": "孔夷",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "砌下梨花一堆雪。"
        ],
        "notes": "",
        "id": "4c525f331ffaa296bd906ca5052e969a"
    },
    {
        "author": "孔夷",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "杨柳不遮春已断，一枝红杏出墙头。"
        ],
        "notes": "",
        "id": "34c6103dfa3bb50f2cdcc8dfc2ee8fc6"
    },
    {
        "author": "孔夷",
        "dynasty": "宋",
        "type": "词",
        "rhythmic": "南浦",
        "title": "",
        "preface": "",
        "paragraphs": [
            "风悲画角，听单于、三弄落谯门。",
            "投宿骎骎征骑，飞雪满孤村。",
            "酒市渐闲灯火，正敲窗、乱叶舞纷纷。",
            "送数声惊雁，下离烟水，嘹唳度寒云。",
            "好在半胧溪月，到如今、无处不销魂。",
            "故国梅花归梦，愁损绿罗裙。",
            "为问暗香闲艳，也相思、万点付啼痕。",
            "算翠屏应是，两眉馀恨倚黄昏。"
        ],
        "notes": "",
        "id": "98aefa7e0ff6fd74bf924a51fd13dfa8"
    },
    {
        "author": "孔夷",
        "dynasty": "宋",
        "type": "词",
        "rhythmic": "惜馀春慢・选冠子",
        "title": "",
        "preface": "",
        "paragraphs": [
            "弄月馀花，团风轻絮，露湿池堂春草。",
            "莺莺恋友，燕燕将雏，惆怅睡残清晓。",
            "还似初相见时，携手旗亭，酒香梅小。",
            "向登临长是，伤春滋味，泪弹多少。",
            "因甚却、轻许风流，终非长久，又说分飞烦恼。",
            "罗衣瘦损，绣被香消，那更乱红如扫。",
            "门外无穷路岐，天若有情，和天须老。",
            "念高唐归梦，凄凉何处，水流云绕。"
        ],
        "notes": "",
        "id": "98f6a8fc6fde75d73a3e838d7962562f"
    },
    {
        "author": "孔夷",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "岁穷风雪瓢零，望迷万里云垂冻。",
            "红绡碎翦，凝酥繁缀，烟深霜重。",
            "疏影沈波，暗香和月，横斜浮动。",
            "怅别来，欲把芳菲寄远，还羌管、吹三弄。",
            "寂寞玉人睡起，污残妆、不胜姣凤。",
            "盈盈山馆，纷纷客路，相思谁共。",
            "才与风流，赋称清艳，多情唯宋。",
            "算襄王，枉被梨花瘦损，又成春梦。"
        ],
        "notes": "",
        "id": "1459053255f11b848b475524c615efb0"
    }
]