[
    {
        "author": "康孝基",
        "dynasty": "宋",
        "type": "诗",
        "rhythmic": "",
        "title": "游虎邱",
        "preface": "",
        "paragraphs": [
            "虎邱天下名，胜概状难成。",
            "入寺登山险，开门见路平。",
            "云连松色翠，风度磬声清。",
            "好便称居士，安闲过一生。"
        ],
        "notes": "",
        "id": "37ee48d341dd8f6997d6bf17d3b22ef4"
    },
    {
        "author": "康孝基",
        "dynasty": "宋",
        "type": "诗",
        "rhythmic": "",
        "title": "春游",
        "preface": "",
        "paragraphs": [
            "行春喜入虎邱山，按辔风和草色闲。",
            "寺内翠微松桧里，空中绀宇水云间。",
            "桃花时作翻翻落，苔藓晴留点点斑。",
            "不为白公为太守，霓裳一曲暮回还。"
        ],
        "notes": "",
        "id": "1afa97bcf5f8b792d7aa667d36839ca2"
    },
    {
        "author": "康孝基",
        "dynasty": "宋",
        "type": "诗",
        "rhythmic": "",
        "title": "寄题神山县玉兔寺",
        "preface": "",
        "paragraphs": [
            "国朝梵刹多新额，玉兔名存四百年。",
            "曾为皇唐称瑞应，得于炎宋保流传。",
            "荆山温润尝凝化，月窟精神主缺圆。",
            "寺记废兴书异事，丰碑采摭尽雕镌。"
        ],
        "notes": "",
        "id": "e6e91305f0c3fa7f3c211441cac5ed7c"
    }
]