[
    {
        "author": "孔道辅",
        "dynasty": "宋",
        "type": "诗",
        "rhythmic": "",
        "title": "访隐居孙明复山斋二首  其一",
        "preface": "",
        "paragraphs": [
            "日观峰前访隐沦，岂同沮溺异人群。",
            "轲能养浩雄能默，今复渊源见此君。"
        ],
        "notes": "",
        "id": "6a2b16ac0051e6da58d2f9fdfc69d287"
    },
    {
        "author": "孔道辅",
        "dynasty": "宋",
        "type": "诗",
        "rhythmic": "",
        "title": "访隐居孙明复山斋二首  其二",
        "preface": "",
        "paragraphs": [
            "脱屐名场蕴壮图，君方举逸待嘉谟。",
            "即期鹤版临岩室，万叠云山恋得无。"
        ],
        "notes": "",
        "id": "a3266a5ae9450f439ffe48e3cb18e3cd"
    },
    {
        "author": "孔道辅",
        "dynasty": "宋",
        "type": "诗",
        "rhythmic": "",
        "title": "题祖庙二首  其一",
        "preface": "",
        "paragraphs": [
            "秦火自焚宁害圣，金丝堂壁閟家书。",
            "典坟启发皆天意，非谓共王好治居。"
        ],
        "notes": "",
        "id": "654111c41d42ad2d9994e328a23164fa"
    },
    {
        "author": "孔道辅",
        "dynasty": "宋",
        "type": "诗",
        "rhythmic": "",
        "title": "题祖庙二首  其二",
        "preface": "",
        "paragraphs": [
            "门有诗书不华彩，素王留得好生涯。",
            "行人莫讶频回首，天下文章第一家。"
        ],
        "notes": "",
        "id": "30d0c4fa656b5a68b94916aff54890a4"
    }
]