[
    {
        "author": "窥基",
        "dynasty": "唐",
        "type": "诗",
        "rhythmic": "",
        "title": "出家箴",
        "preface": "",
        "paragraphs": [
            "舍家出家何所以，稽首空王求出离。",
            "三师七证定初机，剃发染衣发弘誓。",
            "去贪嗔，除鄙悋，十二时中须（一作「常」）谨慎。",
            "炼磨真性若虚空，自然战退魔军阵。",
            "勤学业（一作「习」）寻师匠，说与行（一作「同」）人堪倚仗。",
            "莫教心地乱如麻，百岁光阴等闲丧。",
            "踵前贤，效先圣，尽假闻思修所（一作「得」）证。",
            "行住坐卧要真（一作「精」）专，念念无差始相应。",
            "佛真经，十二部，纵横指示菩提路。",
            "不习不学（一作「听」）不依行，问君何日心开悟。",
            "速须救（一作「究」），似头燃，莫待明年与后年。",
            "一息不来即后世，谁能保得此身坚。",
            "不蚕衣，不田食，织妇（一作「女」）耕夫汗血力。",
            "为成道果（一作「业」）施将来，道果（一作「业」）未成争消得。",
            "哀哀父，哀哀母，咽苦吐甘大辛苦。",
            "就湿回干养育成，要袭门风继先祖。",
            "一旦中（一作「一旦辞亲」），求剃落，八十九十无倚（一作「依」）托。",
            "若不超凡越圣流，向此因循全大错。",
            "福田衣，降龙钵，受用一身求解脱。",
            "若将（一作「因」）小利系心怀，彼岸湼槃争得达（一作「达得」）。",
            "善男子，汝须知，修行（一作「遭逢」）难得似今时。",
            "若得（一作「既遇」）出家披缕褐，犹如浮木值盲龟。",
            "大丈夫，须猛利，紧束身心莫容易。",
            "倘能行愿力相扶，决定龙华亲授记。",
            "（日本《续藏经》宋释子升、如祐编《禅门诸祖师偈颂》卷下之下。",
            "校以《大正藏》本明袾宏《缁门警训》卷二。",
            "二书皆称作者为「慈恩大师」。",
            "）。"
        ],
        "notes": "",
        "id": "bb307becb7cdeb85a60ff857678a71e5"
    }
]