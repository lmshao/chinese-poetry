[
    {
        "author": "康执权",
        "dynasty": "宋",
        "type": "诗",
        "rhythmic": "",
        "title": "戏为妓山氏作",
        "preface": "",
        "paragraphs": [
            "昔日缇萦亦如许，尽道生男不如女。",
            "河阳满县皆春风，忍使梨花偏带雨。"
        ],
        "notes": "",
        "id": "a9378bf71f385ba15226e90b4e8df25e"
    },
    {
        "author": "康执权",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂诗二首  其一",
        "preface": "",
        "paragraphs": [
            "退老堂成席未温，天书夜到领侯藩。",
            "周褎申伯保南土，唐起裴公护北门。",
            "猿鹤岂应愁旧隠，虎貔方看拥华轩。",
            "公家报政由来速，伫入延英觐帝尊。"
        ],
        "notes": "",
        "id": "9836d915a91001da54f015c3afab04c0"
    },
    {
        "author": "康执权",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂诗二首  其二",
        "preface": "",
        "paragraphs": [
            "公居临海亦经年，每恨淹留阻执鞭。",
            "异县忽闻登帅阃，此身那得侍宾筵。",
            "古今谁似功名老，出入荣持将相权。",
            "从此凤池归路𫘝，未容雁荡奉周旋。"
        ],
        "notes": "",
        "id": "82180395bd1058718f307bb211832167"
    }
]