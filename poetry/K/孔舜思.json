[
    {
        "author": "孔舜思",
        "dynasty": "宋",
        "type": "诗",
        "rhythmic": "",
        "title": "题灵岩寺",
        "preface": "",
        "paragraphs": [
            "忽从平地出尘笼，亲到诸天释梵宫。",
            "却悟冗官长役物，争如大士日谈空。",
            "山横青壁千层合，泉迸丹崖一线通。",
            "幽鸟静啼人外境，疏钟不堕世间风。",
            "目无可欲猿猱伏，心绝微尘冰鉴融。",
            "自恨无缘陪宴坐，它生愿效种松翁。"
        ],
        "notes": "",
        "id": "00d4e3c1a1aeb2fa7a351d7356c8dc1e"
    }
]