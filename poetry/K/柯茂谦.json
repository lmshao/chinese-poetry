[
    {
        "author": "柯茂谦",
        "dynasty": "宋",
        "type": "诗",
        "rhythmic": "",
        "title": "江行早发",
        "preface": "",
        "paragraphs": [
            "陶铛煮孤影，寒灯沸青花。",
            "冰开数江树，月落失人家。"
        ],
        "notes": "",
        "id": "a66a47f5c0c185d739980ea89dd81cd4"
    },
    {
        "author": "柯茂谦",
        "dynasty": "宋",
        "type": "诗",
        "rhythmic": "",
        "title": "鲁港",
        "preface": "",
        "paragraphs": [
            "十年回首付沾襟，断甲沈沙齿齿深。",
            "可惜使船如使马，不闻声鼓但声金。",
            "人歌鬼哭都堪泪，木落江空正独吟。",
            "遗老萧条渐无语，酒旗飐飐出芦林。"
        ],
        "notes": "",
        "id": "55752f5cd56bef7a45220ae6db6f12a7"
    }
]