[
    {
        "author": "况志宁",
        "dynasty": "宋",
        "type": "诗",
        "rhythmic": "",
        "title": "豫章台",
        "preface": "",
        "paragraphs": [
            "城阴零落豫章台，平地晴沙卷雪来。",
            "欲访邻翁问尘迹，小园荒径长莓苔。"
        ],
        "notes": "",
        "id": "663339e9edfe2a901eb1b122eb569ef5"
    },
    {
        "author": "况志宁",
        "dynasty": "宋",
        "type": "诗",
        "rhythmic": "",
        "title": "天宝洞",
        "preface": "",
        "paragraphs": [
            "风雨池边古木寒，千年枸芑当晨餐。",
            "岩前石壁谁扃锁，岁岁秋风长蕙兰。"
        ],
        "notes": "",
        "id": "7296fb54ef87b712656e4504339a16bf"
    },
    {
        "author": "况志宁",
        "dynasty": "宋",
        "type": "诗",
        "rhythmic": "",
        "title": "梅仙坛",
        "preface": "",
        "paragraphs": [
            "上疏归来事可叹，岭头谁为筑星坛。",
            "先生不食炎刘禄，自拾松花当晚餐。"
        ],
        "notes": "",
        "id": "5533e9458072a1273f7143b5808aa39c"
    },
    {
        "author": "况志宁",
        "dynasty": "宋",
        "type": "诗",
        "rhythmic": "",
        "title": "百花桥",
        "preface": "",
        "paragraphs": [
            "波光清浅玉虹横，过客谁题柱上名。",
            "锦锈铺张春色满，小车花下丽人行。"
        ],
        "notes": "",
        "id": "043b5920d4e84803e2c0fbdd4b46c5df"
    },
    {
        "author": "况志宁",
        "dynasty": "宋",
        "type": "诗",
        "rhythmic": "",
        "title": "春风楼",
        "preface": "",
        "paragraphs": [
            "晴日游丝拂画栏，酒帘轻飏碧云端。",
            "春风蝴蝶知何处，愁切江南曲已残。"
        ],
        "notes": "",
        "id": "faea40306ca67cbd17bd237212a34367"
    }
]