[
    {
        "author": "空海",
        "dynasty": "唐",
        "type": "诗",
        "rhythmic": "",
        "title": "过金山寺",
        "preface": "",
        "paragraphs": [
            "古貌满堂尘暗色，新华落地鸟繁声。",
            "经行观礼自心感，一雨僧人不显名。",
            "（《经国集》卷十。",
            "转录自《空海全集》第七卷《拾遗杂集》）。"
        ],
        "notes": "",
        "id": "8853ab07e3bcd17c98296ede6d3291a6"
    },
    {
        "author": "空海",
        "dynasty": "唐",
        "type": "诗",
        "rhythmic": "",
        "title": "青龙寺留别义操阇梨",
        "preface": "",
        "paragraphs": [
            "同法同门喜遇深，空随白雾忽归岑。",
            "一生一别难再见，非梦思中数数寻。",
            "（同前）。"
        ],
        "notes": "",
        "id": "59a0c285908706b296aeb9824b70c5f3"
    },
    {
        "author": "空海",
        "dynasty": "唐",
        "type": "诗",
        "rhythmic": "",
        "title": "在唐日观昶法和尚小山",
        "preface": "",
        "paragraphs": [
            "看竹看花本国春，人声鸟哢汉家新。",
            "见君庭际小山色，还识君情不染尘。",
            "（同前）。"
        ],
        "notes": "",
        "id": "df3b5cc911159dcf024007f5fef1aacd"
    },
    {
        "author": "空海",
        "dynasty": "唐",
        "type": "诗",
        "rhythmic": "",
        "title": "在唐日赠剑南僧惟上离合诗",
        "preface": "",
        "paragraphs": [
            "磴危人难行，石崄兽无登。",
            "烛暗迷前后，蜀人不得登。",
            "（同前）（按：张步云《唐代逸诗辑存》收入后三首。",
            "）。"
        ],
        "notes": "",
        "id": "fbdb84a4f0947cda955aef027bdc448b"
    }
]