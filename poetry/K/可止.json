[
    {
        "author": "可止",
        "dynasty": "唐",
        "type": "诗",
        "rhythmic": "",
        "title": "山居",
        "preface": "",
        "paragraphs": [
            "雪消春力展，花漫洞门垂。",
            "果长纤枝曲，岩崩直道移。",
            "重猿围浅井，鬬鼠下疎篱。",
            "寒食微灯在，高风势彻陂。"
        ],
        "notes": "",
        "id": "96e744775b2dbb443fb59800bc6b3606"
    },
    {
        "author": "可止",
        "dynasty": "唐",
        "type": "诗",
        "rhythmic": "",
        "title": "赠樊川长老",
        "preface": "",
        "paragraphs": [
            "瘦颜颧骨见，满面雪毫垂。",
            "坐石鸟疑死，出门人谓痴。",
            "照身潭入楚，浸影桧生隋。",
            "太白曾经夏，清风凉四肢。"
        ],
        "notes": "",
        "id": "978f49e9197d0cb1803962a87ed04994"
    },
    {
        "author": "可止",
        "dynasty": "唐",
        "type": "诗",
        "rhythmic": "",
        "title": "寄积麦山会如长老",
        "preface": "",
        "paragraphs": [
            "默然如大道，尘世不相关。",
            "青桧行时静，白云禅处闲。",
            "贫高一生行，病长十年颜。",
            "夏满期游寺，寻山又下山。"
        ],
        "notes": "",
        "id": "c627088fa19113e6d29d86029e048bd3"
    },
    {
        "author": "可止",
        "dynasty": "唐",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "四海无拘系，行心兴自浓。",
            "百年三事衲，万里一枝筇。",
            "夜减当晴影，春消过雪踪。",
            "白云深处去，知宿在何峰。"
        ],
        "notes": "",
        "id": "8cab9dedd397eb9fcf64b41e5e2a891e"
    },
    {
        "author": "可止",
        "dynasty": "唐",
        "type": "诗",
        "rhythmic": "",
        "title": "哭贾岛",
        "preface": "",
        "paragraphs": [
            "燕生松雪地，蜀死葬山根。",
            "诗僻降今古，官卑悮子孙。",
            "冢栏寒月色，人哭苦吟魂。",
            "墓雨滴碑字，年年添藓痕。"
        ],
        "notes": "",
        "id": "ad31730d74beb888e42d46b7d5a738d2"
    },
    {
        "author": "可止",
        "dynasty": "唐",
        "type": "诗",
        "rhythmic": "",
        "title": "雪十二韵",
        "preface": "",
        "paragraphs": [
            "落处咸过尺，翛然物象凄。",
            "瑞凝金殿上，寒甚玉关西。",
            "润比江河普，明将日月齐。",
            "凌云花顶腻，锁径竹梢低。",
            "出谷樵童怯，归林野鸟迷。",
            "煮茶融破练，磨墨染成黳。",
            "陷兔埋平泽，和鱼冻合溪。",
            "入楼消酒力，当槛写诗题。",
            "道路依凭马，朝昏委托鸡。",
            "洞深猿作族，松亚鹤移栖。",
            "及夏清岩穴，经春溜石梯。",
            "丰年兼泰国，天道育黔黎。"
        ],
        "notes": "",
        "id": "7ced7bd65678bb3e23b71e12a88f9db3"
    },
    {
        "author": "可止",
        "dynasty": "唐",
        "type": "诗",
        "rhythmic": "",
        "title": "精舍遇雨",
        "preface": "",
        "paragraphs": [
            "空门寂寂淡吾身，溪雨微微洗客尘。",
            "卧向白云情未尽，任他黄鸟醉芳春。"
        ],
        "notes": "",
        "id": "940da76226a283660853b68aa0bb3638"
    },
    {
        "author": "可止",
        "dynasty": "唐",
        "type": "诗",
        "rhythmic": "",
        "title": "小雪",
        "preface": "",
        "paragraphs": [
            "落雪临风不厌看，更多还恐蔽林峦。",
            "愁人正在书窗下，一片飞来一片寒。"
        ],
        "notes": "",
        "id": "2e137e2cde14f907c78e9ef8607f9b89"
    },
    {
        "author": "可止",
        "dynasty": "唐",
        "type": "诗",
        "rhythmic": "",
        "title": "送婆罗门僧",
        "preface": "",
        "paragraphs": [
            "雪岭金河独向东，吴山楚泽意无穷。",
            "如今白首乡心尽，万里归程在梦中。"
        ],
        "notes": "",
        "id": "380a9a333dba7391b64b5ff2f5155132"
    },
    {
        "author": "可止",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "不知谁会喃喃语，必向王前报太平。"
        ],
        "notes": "",
        "id": "5d6c9605c952458706fda54fd25cf878"
    }
]