[
    {
        "author": "孔淘",
        "dynasty": "宋",
        "type": "诗",
        "rhythmic": "",
        "title": "题明庆塔院",
        "preface": "",
        "paragraphs": [
            "古寺寻清赏，梯云出薜萝。",
            "举头知日近，极目得天多。",
            "别嶂千屏列，长江一带过。",
            "常闻净居境，况此复如何。"
        ],
        "notes": "",
        "id": "b6a77aecbc0f92eef7fbad50b2e6d9b6"
    },
    {
        "author": "孔淘",
        "dynasty": "宋",
        "type": "诗",
        "rhythmic": "",
        "title": "送梵才上人归天台",
        "preface": "",
        "paragraphs": [
            "飞锡来穷岫，驰声满上京。",
            "衣从麟德赐，诗入集仙评。",
            "虎老文弥炳，松孤格愈清。",
            "投人夜光宝，按剑但频惊。"
        ],
        "notes": "",
        "id": "7603825461de93b48285934505429fc8"
    }
]