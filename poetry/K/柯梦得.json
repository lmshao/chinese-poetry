[
    {
        "author": "柯梦得",
        "dynasty": "宋",
        "type": "诗",
        "rhythmic": "",
        "title": "梦蝶",
        "preface": "",
        "paragraphs": [
            "一觉千年一转机，觉来还是梦还非。",
            "当时梦里如为蝶，便好穿花傍水飞。"
        ],
        "notes": "",
        "id": "144427dfc6c4cc55e0e0222f1bf16860"
    },
    {
        "author": "柯梦得",
        "dynasty": "宋",
        "type": "诗",
        "rhythmic": "",
        "title": "李长吉",
        "preface": "",
        "paragraphs": [
            "天遣皇孙二十七，若木望来高几尺。",
            "行空万里是祥云，入地千年成琥珀。",
            "玉楼渺漠无人到，高台自古悲风早。",
            "碧云尽处是天衢，更没青青河畔草。"
        ],
        "notes": "",
        "id": "398707fb1471f4f1ef956eb8508cd65a"
    },
    {
        "author": "柯梦得",
        "dynasty": "宋",
        "type": "诗",
        "rhythmic": "",
        "title": "陌上桑",
        "preface": "",
        "paragraphs": [
            "朝采陌上桑，暮采陌上桑。",
            "一桑十日采，不见薄情郎。",
            "正是吴头桑叶绿，行人莫唱江南曲。"
        ],
        "notes": "",
        "id": "e340ca066e48e5803419fda623427228"
    },
    {
        "author": "柯梦得",
        "dynasty": "宋",
        "type": "诗",
        "rhythmic": "",
        "title": "见旧题壁",
        "preface": "",
        "paragraphs": [
            "小迟点笔醉还嗔，画断萧梁古佛尘。",
            "今日重来应抵掌，十年分付未逢人。"
        ],
        "notes": "",
        "id": "49a57e91d90738cb59d134ec82d7e897"
    },
    {
        "author": "柯梦得",
        "dynasty": "宋",
        "type": "诗",
        "rhythmic": "",
        "title": "晚望",
        "preface": "",
        "paragraphs": [
            "无数寒鸦来远钟，物华心迹偶然同。",
            "不知海北江南路，更有愁人立晚风。"
        ],
        "notes": "",
        "id": "dd5a5ce44d13a02e889e6733bbfb869b"
    },
    {
        "author": "柯梦得",
        "dynasty": "宋",
        "type": "诗",
        "rhythmic": "",
        "title": "方公祠堂迎送神曲",
        "preface": "",
        "paragraphs": [
            "思公不见兮我心愁，渺八荒兮远游。",
            "严祀事兮岁修，几来下兮淹留，勤恤祈天兮惠泽周。",
            "如父母兮子孙谋，非公休我兮我何以休，谁知公心兮不独桂人是忧。",
            "蘅杜兮荐羞，桂醑兮芬浮。",
            "临飨兮谁酢酬，胥乐兮和气流。",
            "是感是慕兮无昭幽，惠我桂人兮百千秋。",
            "菲荐毕陈兮歆斯鉴斯，歌鼓方洽兮送歌继之。",
            "拥翠云兮祥风驰，乘雾毂兮扬桂旗。",
            "秀峙兮莹澌，可游兮可嬉。",
            "来何从兮去莫追，怅望不及兮天一涯。",
            "化灾沴兮景贶绥，愿倏尔兮祀事孔时。"
        ],
        "notes": "",
        "id": "965020b907fbf39b6633e9b16c032d0e"
    },
    {
        "author": "柯梦得",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "龙首山头桑苎翁。"
        ],
        "notes": "",
        "id": "64d6081c7a2c123aaf406c6dcfc67e54"
    }
]