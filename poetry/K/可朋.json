[
    {
        "author": "可朋",
        "dynasty": "唐",
        "type": "诗",
        "rhythmic": "",
        "title": "耕田鼓诗",
        "preface": "",
        "paragraphs": [
            "农舍田头鼓，王孙筵上鼓。",
            "击鼓兮皆为鼓，一何乐兮一何苦。",
            "上有烈日，下有焦土。",
            "愿我天翁，降之以雨。",
            "令桑麻熟，仓箱富。",
            "不饥不寒，上下一般。"
        ],
        "notes": "",
        "id": "6b9030c8499d92ac7ed137656ea796e1"
    },
    {
        "author": "可朋",
        "dynasty": "唐",
        "type": "诗",
        "rhythmic": "",
        "title": "赋洞庭",
        "preface": "",
        "paragraphs": [
            "周极八百里，凝眸望则劳。",
            "水涵天影阔，山拔地形高。",
            "贾客停非久，渔翁转几遭。",
            "飒然风起处，又是鼓波涛。"
        ],
        "notes": "",
        "id": "74769246a1c88013cbe806d23268c7a2"
    },
    {
        "author": "可朋",
        "dynasty": "唐",
        "type": "诗",
        "rhythmic": "",
        "title": "赠方干",
        "preface": "",
        "paragraphs": [
            "盛名传出自皇州，一举参差便缩头。",
            "月里岂无攀桂分，湖中刚爱钓鱼休。",
            "童偷诗藁呈邻叟，客乞书题谒郡侯。",
            "独泛短舟何限景，波涛西接洞庭秋。"
        ],
        "notes": "",
        "id": "3f12ec1bd916bdf19e4d257ba1d43003"
    },
    {
        "author": "可朋",
        "dynasty": "唐",
        "type": "诗",
        "rhythmic": "",
        "title": "桐花鸟",
        "preface": "",
        "paragraphs": [
            "五色毛衣比凤雏，深花丛里祗如无。",
            "美人买得偏怜惜，移向金钗重几铢。"
        ],
        "notes": "",
        "id": "aedfe60b267a4ceffd522394182b4760"
    },
    {
        "author": "可朋",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "来多不似客，坐久却垂帘。",
            "虹收千嶂雨，潮展半江天。",
            "诗因试客分题僻，棋为饶人下著低。",
            "伤心尽日有啼鸟，独步残春空落花。",
            "唯陪北楚三千客，多话东林十八贤。",
            "乍当暖景飞仍慢，欲就芳丛舞更高。"
        ],
        "notes": "",
        "id": "17be289115e89617fcfa9ad7a87872c6"
    },
    {
        "author": "可朋",
        "dynasty": "唐",
        "type": "诗",
        "rhythmic": "",
        "title": "中秋月",
        "preface": "",
        "paragraphs": [
            "登楼仍喜此宵晴，圆魄才观思便清。",
            "海面乍浮犹隐映，天心高挂最分明。",
            "片云想有神仙出，回野应无鬼魅形。",
            "曾向洞庭湖上看，君山半雾水初平。"
        ],
        "notes": "",
        "id": "9bd57a344586a2f7304c957ed48c6eda"
    },
    {
        "author": "可朋",
        "dynasty": "唐",
        "type": "诗",
        "rhythmic": "",
        "title": "观梦龟草书",
        "preface": "",
        "paragraphs": [
            "欲尽金钟数斗余，从容攘臂立踟蹰。",
            "先教侍者浓磨墨，不揖傍人欻便书。",
            "画状倒松横洞壑，点麄飞石落空虚。",
            "兴来抹亦成字，祇恐张颠颠不如。",
            "（《六艺之一录》二九四引陈思《书苑菁华》）。"
        ],
        "notes": "",
        "id": "94a1db1404e7dc9d6b4f7b23de46c10d"
    },
    {
        "author": "可朋",
        "dynasty": "唐",
        "type": "诗",
        "rhythmic": "",
        "title": "赠孙真人",
        "preface": "",
        "paragraphs": [
            "世上屡更改，山中常晏安。",
            "六爻穷《易》象，九转炼神丹。",
            "洞里花开晚，峰头雪落残。",
            "为余琴一弄，鹤舞下松端。",
            "（影印本《诗渊》第一册第四○七页。",
            "）。"
        ],
        "notes": "",
        "id": "bef77066353bd936cd7cbdc361a8bce9"
    },
    {
        "author": "可朋",
        "dynasty": "唐",
        "type": "诗",
        "rhythmic": "",
        "title": "赠友人",
        "preface": "",
        "paragraphs": [
            "来多不自（一作「似」）客，坐久却垂帘。",
            "（见《吟窗杂录》卷三二《古今诗僧》。",
            "）。"
        ],
        "notes": "",
        "id": "640e535fb9c78015e90c7638530e5801"
    },
    {
        "author": "可朋",
        "dynasty": "唐",
        "type": "诗",
        "rhythmic": "",
        "title": "寄齐己",
        "preface": "",
        "paragraphs": [
            "虽（一作「唯」）陪北楚三千客，多话东林十八贤。",
            "（同前。",
            "又见《唐诗纪事》卷七四。",
            "）（按：以上四句《全唐诗》卷八四九已收，缺题，今重录。",
            "）。"
        ],
        "notes": "",
        "id": "4a6599a4adac5418c98aaa083f45e3fa"
    }
]