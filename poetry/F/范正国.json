[
    {
        "author": "范正国",
        "dynasty": "宋",
        "type": "诗",
        "rhythmic": "",
        "title": "重经快阁",
        "preface": "",
        "paragraphs": [
            "侨寓穷沧海，心栖快阁间。",
            "烟云浮四座，几席对千山。",
            "阑槛何由见，神明怅未还。",
            "兴崇应有待，高躅付谁攀。"
        ],
        "notes": "",
        "id": "66ddcf76cf57650f050245d7a4a52551"
    },
    {
        "author": "范正国",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "百尺参天隋代柏，可怜终老栋梁材。"
        ],
        "notes": "",
        "id": "676e462ec8518426384c89a5536fb85a"
    },
    {
        "author": "范正国",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "云护俨公塔，天清雷满池。"
        ],
        "notes": "",
        "id": "9ed77a1ffa1800969736577cd38131e0"
    }
]