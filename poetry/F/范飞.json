[
    {
        "author": "范飞",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "律转黄钟，尧蓂尚、零星一叶。",
            "人尽道、当年此日，诞生豪杰。",
            "我是君家门下士，三年屡献阳春雪。",
            "更此行、骑鹤上扬州，恩稠叠。",
            "君有子，文章伯。",
            "君有女，夸才色。",
            "更风流酝藉，东床佳客。",
            "胥祝长生儿祝寿，玉杯举罢金杯接。",
            "愿年年、长醉腊前梅，梅梢月。"
        ],
        "notes": "",
        "id": "281ee5d26f040a2e430154e9a3794b3c"
    }
]