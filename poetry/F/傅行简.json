[
    {
        "author": "傅行简",
        "dynasty": "宋",
        "type": "诗",
        "rhythmic": "",
        "title": "题仓部袁公灼像",
        "preface": "",
        "paragraphs": [
            "筮仕当前职度支，平衡清操畏人知。",
            "宣恭在位和同列，理学传家重一时。",
            "能击武臣强似虎，宁□宰执怒如狮。",
            "□□犹有弦歌化，治谱真堪百世师。"
        ],
        "notes": "",
        "id": "26b2acf34f41d57b9a3d8f3f09e190e6"
    },
    {
        "author": "傅行简",
        "dynasty": "宋",
        "type": "诗",
        "rhythmic": "",
        "title": "题博士袁公文苑像",
        "preface": "",
        "paragraphs": [
            "禽鸟春风乐与同，有将理趣道儒宗。",
            "两朝褒赏衣冠旧，一德充融礼乐隆。",
            "天地无心驰电马，人民有望慰云龙。",
            "余年八十无全食，独抱青山继祖风。"
        ],
        "notes": "",
        "id": "a8e5d0a4a887f0787eb0fd4ad9f745a1"
    }
]