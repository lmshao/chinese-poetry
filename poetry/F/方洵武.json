[
    {
        "author": "方洵武",
        "dynasty": "宋",
        "type": "诗",
        "rhythmic": "",
        "title": "题竹轩",
        "preface": "",
        "paragraphs": [
            "劲节孤根得地深，清虚谁识子猷心。",
            "当时不是琅玕种，月下何由听凤琴。"
        ],
        "notes": "",
        "id": "04ccfe281a8f37b83ccc5fcd96fe4443"
    },
    {
        "author": "方洵武",
        "dynasty": "宋",
        "type": "诗",
        "rhythmic": "",
        "title": "题宁国院十全堂",
        "preface": "",
        "paragraphs": [
            "卢扁不世出，死生非在人。",
            "草木孕妙理，金玉潜至神。",
            "用之固有序，品制非君臣。",
            "世之挟术者，不啻空中尘。",
            "悉以利自售，幽枉何由伸。",
            "韫公药之师，所得无非真。",
            "构堂备观寂，榜墨如堆云。",
            "再味维摩言，深悯芭蕉身。",
            "我病众生病，当推病之因。",
            "诸幻起诸妄，勿药常欣欣。"
        ],
        "notes": "",
        "id": "89ef180b0d0acae4004c9fb703f9b3dc"
    }
]