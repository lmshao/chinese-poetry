[
    {
        "author": "法觐",
        "dynasty": "唐",
        "type": "诗",
        "rhythmic": "",
        "title": "宗风颂",
        "preface": "",
        "paragraphs": [
            "从上纲宗事最奇，卷舒生杀切须知。",
            "临机便有威雄势，宾主相呈纵夺时。",
            "不若食龙金翅鸟，当锋一撮更难支。",
            "现成公案睦州断，四门有路赵州机。",
            "仰山插锹犹因地，云门关捩几人知？",
            "镜清失利多风措，高亭送客看临歧。",
            "本分家风依时节，夹山典座得便宜。",
            "唯有龙潭吹灭烛，德山谛实更无疑。",
            "不是等闲虚妄说，呵佛骂祖天下知。",
            "自古纲宗难隐迹，如今著眼直须窥。",
            "秖道寻常记得彻，洎乎把住眼如{目虽}。",
            "敌磕便须大哮吼，莫作埜犴狐兔儿。",
            "斯咤落水休吐气，密嘌智深谁瞻伊。",
            "提纲尽有同风事，好看云门顾鉴咦。",
            "（《天圣广灯录》卷二十。",
            "）。"
        ],
        "notes": "",
        "id": "a5668104ca8bdc37f350c04e3c12b034"
    }
]