[
    {
        "author": "富嘉谟",
        "dynasty": "唐",
        "type": "诗",
        "rhythmic": "",
        "title": "明冰篇",
        "preface": "",
        "paragraphs": [
            "北陆苍茫河海凝，南山阑干昼夜冰。",
            "素彩峨峨明月升，深山穷谷不自见。",
            "安知采斵备嘉荐，阴房涸冱掩寒扇。",
            "阳春二月朝始暾，春光潭沱度千门。",
            "明冰时出御至尊，彤庭赫赫九仪备。",
            "腰玉煌煌千官事，明冰毕赋周在位。",
            "忆昨沙漠寒风涨，昆仑长河冰始壮。",
            "漫汗崚嶒积亭障，噰噰鸣雁江上来。",
            "禁苑池台冰复开，摇青涵绿映楼台。",
            "豳歌七月王风始，凿冰藏用昭物轨，四时不忒千万祀。"
        ],
        "notes": "",
        "id": "512c8650430e5e585946bcd95ec5a192"
    },
    {
        "author": "富嘉谟",
        "dynasty": "唐",
        "type": "诗",
        "rhythmic": "",
        "title": "丽色赋附歌",
        "preface": "",
        "paragraphs": [
            "涉绿水兮采红莲，水漫漫兮花田田。",
            "舟容与兮白日暮，桂水浮兮不可度。",
            "（见《文苑英华》卷九六）。"
        ],
        "notes": "",
        "id": "cf31056ca5b6a16321f2c0bab4c4e7a8"
    }
]