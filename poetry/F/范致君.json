[
    {
        "author": "范致君",
        "dynasty": "宋",
        "type": "诗",
        "rhythmic": "",
        "title": "吴江太湖笠泽虹桥诗二首  其一",
        "preface": "",
        "paragraphs": [
            "欲自荆溪泛太湖，三月风涛正可虞。",
            "却自姑苏操小艇，吴松江下买莼鲈。"
        ],
        "notes": "",
        "id": "a3919f23d570ce58b98e09bc473f1814"
    },
    {
        "author": "范致君",
        "dynasty": "宋",
        "type": "诗",
        "rhythmic": "",
        "title": "吴江太湖笠泽虹桥诗二首  其二",
        "preface": "",
        "paragraphs": [
            "黛泼峰峦安用染，镜澄湖面不须磨。",
            "已惊张翰鲈如玉，想见西施髻似螺。"
        ],
        "notes": "",
        "id": "f1140d3576a4da45d52c73921c24b865"
    },
    {
        "author": "范致君",
        "dynasty": "宋",
        "type": "诗",
        "rhythmic": "",
        "title": "吕公洞",
        "preface": "",
        "paragraphs": [
            "朝游北海暮瀛洲，仙珮何年到此游。",
            "安得相从问丹诀，春风同醉岳阳楼。"
        ],
        "notes": "",
        "id": "70f6e66ebccf37aa1f027078bf4bd5e9"
    },
    {
        "author": "范致君",
        "dynasty": "宋",
        "type": "诗",
        "rhythmic": "",
        "title": "竹林寺",
        "preface": "",
        "paragraphs": [
            "竹林深处有招提，静掩禅关过客稀。",
            "薝卜花开春欲暮，泠泠钟磬白云低。"
        ],
        "notes": "",
        "id": "44791cee204bb1e3094c68e1720db4f8"
    }
]