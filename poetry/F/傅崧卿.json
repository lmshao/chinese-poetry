[
    {
        "author": "傅崧卿",
        "dynasty": "宋",
        "type": "诗",
        "rhythmic": "",
        "title": "赋跛鼈先生赵万宗二首  其一",
        "preface": "",
        "paragraphs": [
            "生长兵间接太平，封峦亲见告功成。",
            "茂陵遗稿犹施用，跛鼈如何独未行。"
        ],
        "notes": "",
        "id": "c102ff25a6c31ee7df50b35af694d6d7"
    },
    {
        "author": "傅崧卿",
        "dynasty": "宋",
        "type": "诗",
        "rhythmic": "",
        "title": "赋跛鼈先生赵万宗二首  其二",
        "preface": "",
        "paragraphs": [
            "鹤书东召竟牢辞，一去辞鲸世莫追。",
            "会有丹青遗像在，谁将配食季真祠。"
        ],
        "notes": "",
        "id": "ed39929e51843d4f238780ea6f69880e"
    },
    {
        "author": "傅崧卿",
        "dynasty": "宋",
        "type": "诗",
        "rhythmic": "",
        "title": "以冰饷同舍",
        "preface": "",
        "paragraphs": [
            "蓬莱道山，群仙所游。",
            "清异人境，不风自凉。",
            "火云腾空，莫之能炎。",
            "饷以冰雪，是谓附益。"
        ],
        "notes": "",
        "id": "72c6051f4b0f70b547a07f6617a719fa"
    },
    {
        "author": "傅崧卿",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "色带墨痕迷旧沼，响随钟韵下层楼。"
        ],
        "notes": "",
        "id": "5ff6b48c4cdbc654e5987ec8a597832f"
    }
]