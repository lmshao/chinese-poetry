[
    {
        "author": "范正民",
        "dynasty": "宋",
        "type": "诗",
        "rhythmic": "",
        "title": "孔林",
        "preface": "",
        "paragraphs": [
            "汉陵玉匣尽，秦山银海空。",
            "干戈百世后，独完先圣宫。",
            "树有千年色，门无数仞崇。",
            "盛德包覆载，遂顺因所宗。",
            "坐若颜闵后，颇闻邹鲁风。",
            "抚膺感遗言，零落涕沾胸。"
        ],
        "notes": "",
        "id": "b463c390b319a504c829f986865b77fe"
    },
    {
        "author": "范正民",
        "dynasty": "宋",
        "type": "诗",
        "rhythmic": "",
        "title": "季颜师颜谪齐州以诗寄之",
        "preface": "",
        "paragraphs": [
            "历下故人今何在，音书久已隔寒暄。",
            "多年别后纷纷事，何日罇前细细论。",
            "忍见风霜摧羽翮，空教江汉泻词源。",
            "圣朝宽大超前古，即有恩光照覆盆。"
        ],
        "notes": "",
        "id": "85fef2c68d73dcab094746935855a96c"
    }
]