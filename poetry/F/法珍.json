[
    {
        "author": "法珍",
        "dynasty": "唐",
        "type": "诗",
        "rhythmic": "",
        "title": "山居 一",
        "preface": "",
        "paragraphs": [
            "烟暖乔林啼鸟远，日高方丈落花深。",
            "积香櫉内新茶熟，轻泛松花满碗金。"
        ],
        "notes": "",
        "id": "18d17dde9e3c802cf0b97909e6579693"
    },
    {
        "author": "法珍",
        "dynasty": "唐",
        "type": "诗",
        "rhythmic": "",
        "title": "山居 二",
        "preface": "",
        "paragraphs": [
            "风定泉花当涧响，雨余山色入楼多。",
            "老僧灭却心头火，一榻松阴养太和。"
        ],
        "notes": "",
        "id": "54867b6655dd706423a7c89912788791"
    },
    {
        "author": "法珍",
        "dynasty": "唐",
        "type": "诗",
        "rhythmic": "",
        "title": "山居 三",
        "preface": "",
        "paragraphs": [
            "清风拂处叶欲落，碧藓堆时人不来。",
            "满院秋光浓欲滴，禅门闲向白云开。"
        ],
        "notes": "",
        "id": "f96e3a3c6b71e0652401b0f8c52bc238"
    },
    {
        "author": "法珍",
        "dynasty": "唐",
        "type": "诗",
        "rhythmic": "",
        "title": "山居 四",
        "preface": "",
        "paragraphs": [
            "梅花墙角开新历，松树枝头曝衲衣。",
            "怕冷老僧嫌朔吹，却教童子掩柴扉。",
            "（均见《古今禅藻集》卷七。",
            "）。"
        ],
        "notes": "",
        "id": "dee60149fdf0e5f959177a5763880be8"
    }
]