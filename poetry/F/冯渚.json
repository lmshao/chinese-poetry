[
    {
        "author": "冯渚",
        "dynasty": "唐",
        "type": "诗",
        "rhythmic": "",
        "title": "燕啣泥",
        "preface": "",
        "paragraphs": [
            "双燕碌碌飞入屋，屋中老人喜燕归，裴回绕我床头飞。",
            "去年为尔逐黄雀，雨多屋漏泥土落。",
            "尔莫厌老翁茅屋低，梁头作窠梁下栖。",
            "尔不见东家黄𪅏鸣啧啧，虵盘瓦沟鼠穿壁。",
            "豪家大屋尔莫居，骄儿少妇采尔雏。",
            "井旁写水泥自足，啣泥上屋随尔欲。"
        ],
        "notes": "",
        "id": "bde7f9fbc7890f93a0f8c6a2d91ece1d"
    }
]