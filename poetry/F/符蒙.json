[
    {
        "author": "符蒙",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "都缘心似水，故以钵为舟。"
        ],
        "notes": "",
        "id": "ef71d50be4b0e3cba474c6492e82fd76"
    },
    {
        "author": "符蒙",
        "dynasty": "唐",
        "type": "诗",
        "rhythmic": "",
        "title": "旅夜怀故人",
        "preface": "",
        "paragraphs": [
            "羸形对寒影，即此更何亲。",
            "半夜枕前泪，穷秋乡外身。",
            "雨余岚色动，风静月华新。",
            "故友谁相忆？年来入梦频。",
            "（见《永乐大典》卷三〇〇五「九真」「人」字〖五函四十二册〗。",
            "）。"
        ],
        "notes": "",
        "id": "3114e6281fcbb8bad422e321b248bf1c"
    },
    {
        "author": "符蒙",
        "dynasty": "唐",
        "type": "诗",
        "rhythmic": "",
        "title": "赠同居友人",
        "preface": "",
        "paragraphs": [
            "有情天地内，多感是诗人。",
            "见月长怜夜，看花又惜春。",
            "愁为终日客，闲过少年身。",
            "寂寞正相对，笙歌满四隣。",
            "（影印本《诗渊》，第一册第三七七页。",
            "）。"
        ],
        "notes": "",
        "id": "25cacb8b43b2e50f464e54b798148539"
    },
    {
        "author": "符蒙",
        "dynasty": "唐",
        "type": "诗",
        "rhythmic": "",
        "title": "赠张山人",
        "preface": "",
        "paragraphs": [
            "五字谁能摘？一枝犹未攀。",
            "始知无价玉，出自有名山。",
            "春静烟花秀，夜深风月闲。",
            "如何恃高节，垂老住云间？",
            "（同上书第四三五页。",
            "）。"
        ],
        "notes": "",
        "id": "809aa06264b57e60c46cf514c5b736ab"
    },
    {
        "author": "符蒙",
        "dynasty": "唐",
        "type": "诗",
        "rhythmic": "",
        "title": "春日潜溪寓居",
        "preface": "",
        "paragraphs": [
            "众山围四合，月色到门迟。",
            "石面和云坐，花根带土移。",
            "竹斜当径笋，松斫逼楼枝。",
            "正抱流年恨，芳春不我知。",
            "（同前第五册第三五〇〇页。",
            "）。"
        ],
        "notes": "",
        "id": "27a84f2c6a26d5aea60b6f380375ad99"
    }
]