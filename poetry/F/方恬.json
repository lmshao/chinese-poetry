[
    {
        "author": "方恬",
        "dynasty": "宋",
        "type": "诗",
        "rhythmic": "",
        "title": "赋雪",
        "preface": "",
        "paragraphs": [
            "睡起眼光的铄，拥衾缩劲高吟。",
            "推转小窗惊看，松林翻作琼林。"
        ],
        "notes": "",
        "id": "745f6c4b319f489bb13d5964e2add41c"
    },
    {
        "author": "方恬",
        "dynasty": "宋",
        "type": "诗",
        "rhythmic": "",
        "title": "遇昱岭",
        "preface": "",
        "paragraphs": [
            "直上最高头，无人独少留。",
            "万山皆在下，千里入双眸。",
            "马傍松边立，云从脚底浮。",
            "倚天一长啸，红日满沧洲。"
        ],
        "notes": "",
        "id": "4e29ba50dc463b4607a5933a4d4d0dc9"
    },
    {
        "author": "方恬",
        "dynasty": "宋",
        "type": "诗",
        "rhythmic": "",
        "title": "至杭都游湖上",
        "preface": "",
        "paragraphs": [
            "春闱试罢且徘徊，十里荷花浑未开。",
            "笑指西湖且归去，闲时应待我重来。"
        ],
        "notes": "",
        "id": "54a3ad515f2fca20ebd41283a061807c"
    },
    {
        "author": "方恬",
        "dynasty": "宋",
        "type": "诗",
        "rhythmic": "",
        "title": "无题",
        "preface": "",
        "paragraphs": [
            "蹇馿昨日雪蒙蒙，破帽呼舟古渡风。",
            "吟得诗成还未吐，要留此景著胸中。"
        ],
        "notes": "",
        "id": "90df053b2acd085a6c2768388e5639cd"
    },
    {
        "author": "方恬",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "长驱笔阵浑无碍，扫尽春蚕食叶声。"
        ],
        "notes": "",
        "id": "dca17a300c7e3ec60792519f56674132"
    },
    {
        "author": "方恬",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "微波荡晴墩，倒影动悬壁。"
        ],
        "notes": "",
        "id": "6b9489725240c47cce51fd3da105e3e9"
    }
]