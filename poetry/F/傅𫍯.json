[
    {
        "author": "傅𫍯",
        "dynasty": "宋",
        "type": "诗",
        "rhythmic": "",
        "title": "使金",
        "preface": "",
        "paragraphs": [
            "霜明玉节映寒流，马渡芦沟向上头。",
            "万里河山观古塞，百年荆棘叹神州。",
            "要临瀚海铭燕石，莫上新亭作楚囚。",
            "多少遗民思旧俗，可怜金帛岁包羞。"
        ],
        "notes": "",
        "id": "f11c50a54229246fe134ba68a5d1e830"
    },
    {
        "author": "傅𫍯",
        "dynasty": "宋",
        "type": "诗",
        "rhythmic": "",
        "title": "东京道上口占",
        "preface": "",
        "paragraphs": [
            "宫阙岧峣俯碧空，九门未晓月朦胧。",
            "马嘶南陌东风远，回首神京一梦中。"
        ],
        "notes": "",
        "id": "2040be82f4b8cbbe8fef1bb24b1a32a7"
    }
]