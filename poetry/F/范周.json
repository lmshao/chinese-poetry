[
    {
        "author": "范周",
        "dynasty": "宋",
        "type": "诗",
        "rhythmic": "",
        "title": "木香",
        "preface": "",
        "paragraphs": [
            "暖风吹麝入铅华，不肯随春到谢家。",
            "半夜粉寒香泣露，也应和月怨梨花。"
        ],
        "notes": "",
        "id": "f21cfb93875d046a72401e4027c4a147"
    },
    {
        "author": "范周",
        "dynasty": "宋",
        "type": "诗",
        "rhythmic": "",
        "title": "题监簿石存中园亭壁",
        "preface": "",
        "paragraphs": [
            "范周来谒石存中，未必存中似石崇。",
            "可惜南山焦尾虎，低头拜狗作乌龙。"
        ],
        "notes": "",
        "id": "baa0a59ab04e16340e0ce1e03d9efe5d"
    },
    {
        "author": "范周",
        "dynasty": "宋",
        "type": "诗",
        "rhythmic": "",
        "title": "与府庠诸坐巡夜",
        "preface": "",
        "paragraphs": [
            "自古轻儒孰若秦，山河社稷付他人。",
            "而今重士如周室，忍使书生作夜巡。"
        ],
        "notes": "",
        "id": "74cb0327b9f64ddf1bc8ae86ea0c4663"
    },
    {
        "author": "范周",
        "dynasty": "宋",
        "type": "诗",
        "rhythmic": "",
        "title": "昆山",
        "preface": "",
        "paragraphs": [
            "万叠青峦压巨昆，四垂空阔水天分。",
            "夜光寒带三江月，春色阴连百里云。",
            "桂子鹤惊空半落，天香僧出定中闻。",
            "不将此境凭张益，三百年来属老文。"
        ],
        "notes": "",
        "id": "b704cf2277914ad1d6ead0c523de488a"
    },
    {
        "author": "范周",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "一瓢有道泰山重，五鼎不义鸿毛轻。"
        ],
        "notes": "",
        "id": "e3ad81b49551526e85e0d4cf3384263d"
    },
    {
        "author": "范周",
        "dynasty": "宋",
        "type": "词",
        "rhythmic": "宝鼎现",
        "title": "",
        "preface": "",
        "paragraphs": [
            "夕阳西下，暮霭红隘，香风罗绮。",
            "乘丽景、华灯争放，浓焰烧空连锦砌。",
            "睹皓月、浸严城如画，花影寒笼绛蕊。",
            "渐掩映、芙蓉万顷，迤逦齐开秋水。",
            "太守无限行歌意。",
            "拥麾幢、光动珠翠。",
            "倾万井、歌台舞榭，瞻望朱轮骈鼓吹。",
            "控宝马、耀貔貅千骑。",
            "银烛交光数里。",
            "似乱簇、寒星万点，拥入蓬壶影里。",
            "宴阁多才，环艳粉、瑶簪珠履。",
            "恐看看、丹诏催奉，宸游燕侍。",
            "便趁早、占通宵醉。",
            "缓引笙歌妓。",
            "任画角、吹老寒梅，月落西楼十二。"
        ],
        "notes": "",
        "id": "77857af36c2df504bd288725882fdb6f"
    },
    {
        "author": "范周",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "美兰堂昼永，晏清暑、晚迎凉。",
            "控水槛风帘，千花竞拥，一朵偏双。",
            "银塘。",
            "尽倾醉眼，讶湘娥、倦倚两霓裳。",
            "依约凝情鉴里，并头宫面高妆。",
            "莲房。",
            "露脸盈盈，无语处、恨何长。",
            "有翡翠怜红，鸳鸯妒影，俱断柔肠。",
            "凄凉。",
            "芰荷暮雨，褪娇红、换紫结秋房。",
            "堪把丹青对写，凤池归去携将。"
        ],
        "notes": "",
        "id": "3358d99c68ba5df63140d2f7856748fe"
    }
]