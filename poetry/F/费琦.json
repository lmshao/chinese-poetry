[
    {
        "author": "费琦",
        "dynasty": "宋",
        "type": "诗",
        "rhythmic": "",
        "title": "和签判殿丞书仙台观壁",
        "preface": "",
        "paragraphs": [
            "先生旧隠寄烟岑，丹灶仙台暂访寻。",
            "自叹不如鸡犬幸，偶沾灵药换凡心。"
        ],
        "notes": "",
        "id": "1e1f57f7586de07f2d4701ee0340100a"
    },
    {
        "author": "费琦",
        "dynasty": "宋",
        "type": "诗",
        "rhythmic": "",
        "title": "和签判殿丞游山上一道观三佛寺",
        "preface": "",
        "paragraphs": [
            "岩扉相望路纡盘，杉桧风高夏亦寒。",
            "游遍陡忘名宦意，恨无生计可休官。"
        ],
        "notes": "",
        "id": "ec248004b8296c208c3925214a835591"
    },
    {
        "author": "费琦",
        "dynasty": "宋",
        "type": "诗",
        "rhythmic": "",
        "title": "和签判殿丞宠示游山之作",
        "preface": "",
        "paragraphs": [
            "平生癖爱林泉趣，名利萦人未许闲。",
            "不是儒流霁风采，登山游骑恐难攀。"
        ],
        "notes": "",
        "id": "a325a1f3d20e9ec87fb0513103130ad3"
    },
    {
        "author": "费琦",
        "dynasty": "宋",
        "type": "诗",
        "rhythmic": "",
        "title": "呈谢签判殿丞宠示游山之作",
        "preface": "",
        "paragraphs": [
            "夫君落笔尽珠玑，不比相如意思迟。",
            "从此洛阳须纸贵，夜来新有爱山诗。"
        ],
        "notes": "",
        "id": "b9c5d85c2299021c3537b303b0dba5b1"
    }
]