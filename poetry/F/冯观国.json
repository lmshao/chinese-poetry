[
    {
        "author": "冯观国",
        "dynasty": "宋",
        "type": "诗",
        "rhythmic": "",
        "title": "谢人",
        "preface": "",
        "paragraphs": [
            "踏遍红尘四百州，几多风月是良俦。",
            "朝来应笑酡颜叟，道不相侔风马牛。"
        ],
        "notes": "",
        "id": "1aaf7b520c25ed03c07671635759ebc1"
    },
    {
        "author": "冯观国",
        "dynasty": "宋",
        "type": "诗",
        "rhythmic": "",
        "title": "述怀",
        "preface": "",
        "paragraphs": [
            "落魄尘寰触处然，深藏妙用散神仙。",
            "笔端间作龙蛇走，壶里常挑日月悬。",
            "漫假人伦来混世，只将酒盏度流年。",
            "潜修功行归何处，笑指瀛洲返洞天。"
        ],
        "notes": "",
        "id": "8fd7234b086c64ee9de0770b56f7f823"
    },
    {
        "author": "冯观国",
        "dynasty": "宋",
        "type": "诗",
        "rhythmic": "",
        "title": "酒间作",
        "preface": "",
        "paragraphs": [
            "南北东西总是家，自知身命属烟霞。",
            "只因贪恋一杯酒，误却碧桃千树花。"
        ],
        "notes": "",
        "id": "f8dfd376d534bdc1de4ac1712e1a2d44"
    },
    {
        "author": "冯观国",
        "dynasty": "宋",
        "type": "诗",
        "rhythmic": "",
        "title": "题栋",
        "preface": "",
        "paragraphs": [
            "水非沟壑龙方卧，木是梧桐凤始栖。",
            "莫道男儿无去路，碧霄云外有仙梯。"
        ],
        "notes": "",
        "id": "9059238ce109ee2dc0dfe6c8266c7246"
    },
    {
        "author": "冯观国",
        "dynasty": "宋",
        "type": "诗",
        "rhythmic": "",
        "title": "临终颂",
        "preface": "",
        "paragraphs": [
            "平生无町畦，任真但落魄。",
            "烂醉是生涯，天地为棺椁。"
        ],
        "notes": "",
        "id": "c64b31f4b56f504d8a09a6635f89019c"
    },
    {
        "author": "冯观国",
        "dynasty": "宋",
        "type": "诗",
        "rhythmic": "",
        "title": "题化龙坊酒楼壁",
        "preface": "",
        "paragraphs": [
            "若问先生归去来，此行直是到天台。",
            "碧桃瑶草紫芝熟，到日须容醉玉杯。"
        ],
        "notes": "",
        "id": "b7afde9ec4836dca1dab22831dcc3d44"
    }
]