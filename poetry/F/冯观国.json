[
    {
        "author": "冯观国",
        "dynasty": "宋",
        "type": "诗",
        "rhythmic": "",
        "title": "谢人",
        "preface": "",
        "paragraphs": [
            "踏遍红尘四百州，几多风月是良俦。",
            "朝来应笑酡颜叟，道不相侔风马牛。"
        ],
        "notes": "",
        "id": "ec69f451a7180d112011fe18b3a8fec9"
    },
    {
        "author": "冯观国",
        "dynasty": "宋",
        "type": "诗",
        "rhythmic": "",
        "title": "述怀",
        "preface": "",
        "paragraphs": [
            "落魄尘寰触处然，深藏妙用散神仙。",
            "笔端间作龙蛇走，壶里常挑日月悬。",
            "漫假人伦来混世，只将酒盏度流年。",
            "潜修功行归何处，笑指瀛洲返洞天。"
        ],
        "notes": "",
        "id": "6c41c79ef632c195986434841735f16e"
    },
    {
        "author": "冯观国",
        "dynasty": "宋",
        "type": "诗",
        "rhythmic": "",
        "title": "酒间作",
        "preface": "",
        "paragraphs": [
            "南北东西总是家，自知身命属烟霞。",
            "只因贪恋一杯酒，误却碧桃千树花。"
        ],
        "notes": "",
        "id": "00b4424d20707e93a1ffd96249e01a4e"
    },
    {
        "author": "冯观国",
        "dynasty": "宋",
        "type": "诗",
        "rhythmic": "",
        "title": "题栋",
        "preface": "",
        "paragraphs": [
            "水非沟壑龙方卧，木是梧桐凤始栖。",
            "莫道男儿无去路，碧霄云外有仙梯。"
        ],
        "notes": "",
        "id": "872d110e8bfcaf87a31bb25affc51da9"
    },
    {
        "author": "冯观国",
        "dynasty": "宋",
        "type": "诗",
        "rhythmic": "",
        "title": "临终颂",
        "preface": "",
        "paragraphs": [
            "平生无町畦，任真但落魄。",
            "烂醉是生涯，天地为棺椁。"
        ],
        "notes": "",
        "id": "ff6530ae56e86736abae473041937a98"
    },
    {
        "author": "冯观国",
        "dynasty": "宋",
        "type": "诗",
        "rhythmic": "",
        "title": "题化龙坊酒楼壁",
        "preface": "",
        "paragraphs": [
            "若问先生归去来，此行直是到天台。",
            "碧桃瑶草紫芝熟，到日须容醉玉杯。"
        ],
        "notes": "",
        "id": "059e3113f6afde330f8861983724d4f8"
    }
]