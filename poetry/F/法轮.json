[
    {
        "author": "法轮",
        "dynasty": "唐",
        "type": "诗",
        "rhythmic": "",
        "title": "观大驾出叙事寄怀",
        "preface": "",
        "paragraphs": [
            "紫台宵漏竭，青门曙鼓通。",
            "轻霞照复道，徐吹转相风。",
            "玉鸾光万骑，金舆郁五戎。",
            "鸣笳犹度阙，清跸尚喧宫。",
            "云旗乱陌紫，羽斾杂尘红。",
            "百城归北丽，两汉久惭雄。",
            "吾曹陋薄技，余庆洽微躬。",
            "平原已起洛，印手亦还丰。",
            "得奉衣冠盛，仍观书轨同。",
            "犹言待封告，未忍向华嵩。"
        ],
        "notes": "",
        "id": "d80a1104529053152e8cbda54c4b5a71"
    }
]