[
    {
        "author": "范育",
        "dynasty": "宋",
        "type": "诗",
        "rhythmic": "",
        "title": "送程给事知越州",
        "preface": "",
        "paragraphs": [
            "雍容青琐汉儒臣，出牧东南七郡民。",
            "秘府内分龙节贵，故乡朝看锦衣新。",
            "湖山动色迎诗老，牛酒均欢慰路人。",
            "岂愧能名循吏后，应留美化大江滨。",
            "相逢日下黄门省，回首风前画鹢津。",
            "未省行春周泽国，即听鸣玉上枫宸。"
        ],
        "notes": "",
        "id": "139344d3906bd1c2866967cd23294d17"
    },
    {
        "author": "范育",
        "dynasty": "宋",
        "type": "诗",
        "rhythmic": "",
        "title": "韦曲",
        "preface": "",
        "paragraphs": [
            "竹巷松门堆白沙，老农犹指相君家。",
            "林塘卜筑今谁问，谱牒名流空自嗟。",
            "万簇晴山开玉案，一溪春水满晴沙。"
        ],
        "notes": "",
        "id": "05c826d356709256ee0d2cc5c217442e"
    }
]