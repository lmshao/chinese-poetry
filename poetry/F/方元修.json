[
    {
        "author": "方元修",
        "dynasty": "宋",
        "type": "诗",
        "rhythmic": "",
        "title": "奉同程致道著作次鲍溶冬夜答客韵送赵叔问奉议归南都",
        "preface": "",
        "paragraphs": [
            "清秋不相借，白发日更多。",
            "尘埃困烦促，原野怀经过。",
            "聊当倚滂润，资以生吾禾。",
            "岂不念离群，惊鹊宁择窼。",
            "王孙别都去，澹若依松萝。",
            "暂别亦复难，赓诗饮无何。",
            "我行那尔尔，渺邈逾江河。",
            "賸须作佳句，相我沧浪歌。"
        ],
        "notes": "",
        "id": "3bc9f84e50f713084cc0d3ddf4fd8a8b"
    },
    {
        "author": "方元修",
        "dynasty": "宋",
        "type": "诗",
        "rhythmic": "",
        "title": "正月七日初见梅花",
        "preface": "",
        "paragraphs": [
            "雪净冰融溪作鳞，梅花经眼日当人。",
            "北枝风力顾不早，东阁诗情聊一新。",
            "烟并博山薫莫乱，色同衰鬓插宜新。",
            "一年好处得全尽，红绽雨肥犹弄春。"
        ],
        "notes": "",
        "id": "8fa19a6d1ea33fceaa527093a80d970b"
    }
]