[
    {
        "author": "方君遇",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "是有命焉非幸致，不知我者谓何求。"
        ],
        "notes": "",
        "id": "77bd3fefe3bffef7073063c4a3d4c738"
    },
    {
        "author": "方君遇",
        "dynasty": "宋",
        "type": "词",
        "rhythmic": "风流子",
        "title": "",
        "preface": "",
        "paragraphs": [
            "春被雨禁持。",
            "伤心事、仿佛去年时。",
            "记芳径暮归，褪妆微醉，暗帏先寝，闻笑佯痴。",
            "回首别离容易过，杨柳又依依。",
            "红烛怨歌，鬓花零落，青绫牵梦，屏影参差。",
            "桃源今何在，刘郎去，应念瘦损香肌。",
            "误约夜阑，从前怪我都疑。",
            "但怕收残泪，对人徐语，指弹新恨，推户潜窥。",
            "还是恹恹病也，无计怜伊。"
        ],
        "notes": "",
        "id": "9021c042536326bf186cdfbc16376bae"
    }
]