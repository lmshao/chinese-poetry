[
    {
        "author": "范寅宾",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂  其一",
        "preface": "",
        "paragraphs": [
            "忽辞端委侍岩廊，归卧菟裘退老堂。",
            "远避势家萧相国，旁连永巷郭汾阳。",
            "江如渭水烟波碧，山似灵岩草木香。",
            "公向此闲留杖屦，宁知身在赤城傍。"
        ],
        "notes": "",
        "id": "1e94a851f96269bead4b1aef7b9ccf48"
    },
    {
        "author": "范寅宾",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂  其二",
        "preface": "",
        "paragraphs": [
            "不令甲第起康庄，却向郊园草作堂。",
            "庐阜规模临𫶇嵲，霅溪颜色俯沧浪。",
            "参旗井钺聊遮户，赤舄貂冠且挂墙。",
            "几浄窗明无俗事，愿公时草乞言章。"
        ],
        "notes": "",
        "id": "0e966df22f9a22570e91386a467b778c"
    }
]