[
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "番山",
        "preface": "",
        "paragraphs": [
            "城根片石久糢糊，图记应须考国初。",
            "欲识番山真面目，至今东北号清虚。"
        ],
        "notes": "",
        "id": "a0978b8e2453972fd227d0a61e5db02c"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "禺山",
        "preface": "",
        "paragraphs": [
            "禺山何事作番山，空有陂陀迹已漫。",
            "今日升堂听丝竹，沉香不见旧阑干。"
        ],
        "notes": "",
        "id": "06b8d658004f51b433791dcee5bd19a2"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "任嚣城",
        "preface": "",
        "paragraphs": [
            "五星自是汉家符，忍死任嚣亦太愚。",
            "今日朝台犹百尺，荒城不记旧规模。"
        ],
        "notes": "",
        "id": "9499d434d618fd7768c814709538fb01"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "三城",
        "preface": "",
        "paragraphs": [
            "三城不断鬰相望，千里长江势渺茫。",
            "蛮獠传闻亦胆破，从知岭外有金汤。"
        ],
        "notes": "",
        "id": "a8a705a209557ce5305d312dda970ba0"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "清海军楼",
        "preface": "",
        "paragraphs": [
            "睥睨旁围百尺楼，翚飞缥缈接云浮。",
            "鲸波不动海山碧，弹压东南十四州。"
        ],
        "notes": "",
        "id": "ed3b849631f0076c537f0d9de396faa6"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "五仙观",
        "preface": "",
        "paragraphs": [
            "蹁跹天上五仙人，羊驾何年到海滨。",
            "晋汉相传半无有，观中遗石自轮囷。"
        ],
        "notes": "",
        "id": "2f3131d83bb6eef2fb4a251170e20455"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "广平堂",
        "preface": "",
        "paragraphs": [
            "撤茅易瓦利无穷，盍种甘棠比召公。",
            "大手断碑何处觅，典型犹见此堂中。"
        ],
        "notes": "",
        "id": "ca83c85fc8ecc96c7ce273a3437d56ad"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "石屏堂",
        "preface": "",
        "paragraphs": [
            "月峡旁通玉液池，彩舟争胜出宫闺。",
            "荒台今日人相问，野草无言日自西。"
        ],
        "notes": "",
        "id": "5a08939f3eae9f7c42e925f7253e142e"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "十贤祠",
        "preface": "",
        "paragraphs": [
            "晋唐相望已千年，香火如今数十贤。",
            "不见古人空再拜，祠堂西去有贪泉。"
        ],
        "notes": "",
        "id": "66700bc2a4243a8618d19c7159713033"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "铁柱",
        "preface": "",
        "paragraphs": [
            "崔嵬十二峙干和，五柱何如马伏波。",
            "败堑颓垣今日见，想曾荆棘汉铜驼。"
        ],
        "notes": "",
        "id": "9d812f69c289a22989a0fa54054835bb"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "药洲",
        "preface": "",
        "paragraphs": [
            "沙邱遗臭茂陵空，何物能成九转功。",
            "地下刘郎犹有媿，驾言聊作葛仙翁。"
        ],
        "notes": "",
        "id": "7d9c23444ba397ed2d4d798c4ac9e4ea"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "九曜石",
        "preface": "",
        "paragraphs": [
            "九峰参立倚空明，好事传闻应列星。",
            "运石早知能赎罪，上书何必待缇萦。"
        ],
        "notes": "",
        "id": "ab03611f6b287f2ef21b9caeb0d150a9"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "越楼",
        "preface": "",
        "paragraphs": [
            "真珠市拥碧扶阑，十万人家着眼看。",
            "独恨登临最高处，举头犹不见长安。"
        ],
        "notes": "",
        "id": "4d6b80e3f48e57eb210661c7d1d9a78f"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "南濠",
        "preface": "",
        "paragraphs": [
            "经营犹记旧歌谣，来往舟人趁海潮。",
            "风物眼前何所似，扬州二十四红桥。"
        ],
        "notes": "",
        "id": "1d4c149e16402c2725cc413a2b026e96"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "法性寺",
        "preface": "",
        "paragraphs": [
            "金碧参差兜率天，曾煎诃子试新泉。",
            "荒园废宅无人问，门外桃花却是禅。"
        ],
        "notes": "",
        "id": "17c9beb0a00025f0f9b0ad8d9c6e0068"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "风幡堂",
        "preface": "",
        "paragraphs": [
            "碓头一语便投机，若说风幡是落迟。",
            "今日堂中容百众，不知那个可传衣。"
        ],
        "notes": "",
        "id": "b58e740c16df17f5c4e9e136cf0d358b"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "笔授轩",
        "preface": "",
        "paragraphs": [
            "制止遗踪底处寻，相传笔授此丛林。",
            "毗卢四万八千卷，正要墨池如许深。"
        ],
        "notes": "",
        "id": "1c3c55852e9e139b67940a9bca81fc01"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "菩提树",
        "preface": "",
        "paragraphs": [
            "庭前双树尚依然，何处犹参无树禅。",
            "一自老卢归去后，年年长结万灯缘。"
        ],
        "notes": "",
        "id": "35f71bc9a86e494aa111deff4017f904"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "任嚣墓",
        "preface": "",
        "paragraphs": [
            "枯坟曾阅几兴亡，行客徘徊古道傍。",
            "茅屋一间无处觅，可怜不似楚昭王。"
        ],
        "notes": "",
        "id": "54874f2b768ce8daf3e1ddfd8109e0e3"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "浄慧寺千佛塔",
        "preface": "",
        "paragraphs": [
            "九井神光射斗牛，天开宝级镇南州。",
            "客船江上东西路，常识嶙峋云外浮。"
        ],
        "notes": "",
        "id": "3aa6e68347d99575486452a61143a948"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "众妙堂",
        "preface": "",
        "paragraphs": [
            "妙处常存道岂高，个中得意自陶陶。",
            "空堂寂寞丰碑在，观里何人复种桃。"
        ],
        "notes": "",
        "id": "c9f89084710cf8bca8825bda14eb43d5"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "刘氏铜像",
        "preface": "",
        "paragraphs": [
            "霸业凄凉一炬休，铸金为像亦狂谋。",
            "五湖但说鸱夷子，千古谁知恩赦侯。"
        ],
        "notes": "",
        "id": "f7e92fb787a118af9ce95de4e84c9b2d"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "刘氏双阙",
        "preface": "",
        "paragraphs": [
            "双阙岧峣即是碑，天荒初破此娥眉。",
            "行人来往手加额，解说当年旌表时。"
        ],
        "notes": "",
        "id": "ddbb334a46c60960f976d294936a120a"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "番塔",
        "preface": "",
        "paragraphs": [
            "半天缥缈认飞翚，一柱轮囷几十围。",
            "绝顶五更铃共语，金鸡风转片帆归。"
        ],
        "notes": "",
        "id": "8e3adf13524b42c510f025d6a7d8ee49"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "海山楼",
        "preface": "",
        "paragraphs": [
            "海山雨过月明时，自是南州一段奇。",
            "尘土只今无着处，可怜谁与更题诗。"
        ],
        "notes": "",
        "id": "bb7ff72b21b0622820969dfc9de2a89b"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "越井冈",
        "preface": "",
        "paragraphs": [
            "万山衮衮尽东来，高处犹存百尺台。",
            "回首旧时张乐地，一杯重与酹苍苔。"
        ],
        "notes": "",
        "id": "3580d6f879dd021a2d4a57a93fb28e6c"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "越台井",
        "preface": "",
        "paragraphs": [
            "古甃寒潮百尺清，伪王题品老佗营。",
            "渴来不饮盗泉水，特地翻为达磨名。"
        ],
        "notes": "",
        "id": "435a46999e0d9dcbcd7a70496934422c"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "西竺山广果寺",
        "preface": "",
        "paragraphs": [
            "小桥横绝两峰环，白日松风为掩关。",
            "天半楼台矗金碧，直疑海上普陀山。"
        ],
        "notes": "",
        "id": "51ef0bede903533363de43d1abf24afa"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "东七寺",
        "preface": "",
        "paragraphs": [
            "慈度天王更觉华，苍龙东角梵王家。",
            "普慈化乐成尘土，兴圣犹兼觉性夸。"
        ],
        "notes": "",
        "id": "51208f6448d972d2307d897eb522cd28"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "西七寺",
        "preface": "",
        "paragraphs": [
            "文殊千佛显真乘，水月光中见定林。",
            "昭瑞当时连集福，咸池今日应奎参。"
        ],
        "notes": "",
        "id": "4a495d33f9f7ed2c7a302bc4cffdd995"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "南七寺",
        "preface": "",
        "paragraphs": [
            "井轸南宫焕宝光，千秋古胜并延祥。",
            "祗今两寺无名字，地藏旁联四实方。"
        ],
        "notes": "",
        "id": "5fb7974e1180d46d4e63db662f1adbbe"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "北七寺",
        "preface": "",
        "paragraphs": [
            "国清尊胜北山隅，证果报恩同一区。",
            "地藏荒芜并报国，尚余悟性斗牛墟。"
        ],
        "notes": "",
        "id": "d7a82a0dc26785a87638bff0327199e1"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "浮邱山",
        "preface": "",
        "paragraphs": [
            "碧海何年已变田，空传双舄旧时仙。",
            "乘风欲挹浮邱袖，同访朱明别洞天。"
        ],
        "notes": "",
        "id": "cdf8aee9bf2be8e7cdf9992c94cbb2ff"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "珊瑚井",
        "preface": "",
        "paragraphs": [
            "可怪仙翁亦世情，珊瑚还许致殷勤。",
            "波神不是赵佗客，即是前身石季伦。"
        ],
        "notes": "",
        "id": "159e139631177cf3f443e9db5dec8ba4"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "朝汉台",
        "preface": "",
        "paragraphs": [
            "倔强难除结尚椎，筑台北望欲何为。",
            "大夫自载千金橐，谁念韩侯十万师。"
        ],
        "notes": "",
        "id": "c07c39de3ed4951834f127bd920695db"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "刘氏郊坛",
        "preface": "",
        "paragraphs": [
            "一德由来可享天，东邻牛祭亦徒然。",
            "荒凉到处游麋鹿，谁识郊坛八面圆。"
        ],
        "notes": "",
        "id": "577b94b5d6cd1359a433f0b4641bad9f"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "刘王花坞",
        "preface": "",
        "paragraphs": [
            "绿阴到处小舟藏，浅水漂红五里香。",
            "不见芳华旧亭苑，桃花应解笑刘郎。"
        ],
        "notes": "",
        "id": "4d12a1d296cc93ab1e286bf2c9bb3a1a"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "蕃人冢",
        "preface": "",
        "paragraphs": [
            "鲸波仅免葬吞舟，狐死犹能效首邱。",
            "目断苍茫三万里，千金虽在此生休。"
        ],
        "notes": "",
        "id": "2b991108e3b2d32bede0d162f42d368b"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "花田",
        "preface": "",
        "paragraphs": [
            "千年玉骨掩尘沙，空有余妍賸此花。",
            "何似原头美人草，樽前犹作舞腰斜。"
        ],
        "notes": "",
        "id": "6e87064a8aae26b9d1479eef76c2b190"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "石门",
        "preface": "",
        "paragraphs": [
            "吕嘉积石浪相传，双阙天开尚宛然。",
            "成败古来俱一梦，千秋何似老楼船。"
        ],
        "notes": "",
        "id": "a364e511ce03afa856bab1d13a09570b"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "贪泉",
        "preface": "",
        "paragraphs": [
            "泉本无贪人自清，何须一酌始忘情。",
            "回车胜母君知否，见说曾参亦好名。"
        ],
        "notes": "",
        "id": "f36c9a8b7e3eb16a27271310cbf3314d"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "沉香浦",
        "preface": "",
        "paragraphs": [
            "一饮千金事已非，那容更载此香归。",
            "若教到此方投去，早落人间第二机。"
        ],
        "notes": "",
        "id": "84464b2ca2a1bbbaf9b3f228eeb9ec99"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "鉴空阁",
        "preface": "",
        "paragraphs": [
            "右带灵洲左石门，何年飞阁倚晴云。",
            "南游不用看图画，曾向坡仙句里闻。"
        ],
        "notes": "",
        "id": "cbb3fa37ef95901850a8d1f5bb000325"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "灵洲",
        "preface": "",
        "paragraphs": [
            "东南佳气盛衣冠，楼阁翚飞缥缈间。",
            "疑是落星湾上见，更须题作小金山。"
        ],
        "notes": "",
        "id": "bbf163ddbce527e0c44661ea5cf72d4d"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "甘溪",
        "preface": "",
        "paragraphs": [
            "甘溪依约旧城东，陵谷迁移一梦中。",
            "春尽踏青人不见，桄榔老大木棉红。"
        ],
        "notes": "",
        "id": "713797b75b056721c7c1e4b8b1a4fd6d"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "马蛟山",
        "preface": "",
        "paragraphs": [
            "耆老相传亦可嗟，深山大泽自龙蛇。",
            "老蛟变化初何怪，天马从来产渥洼。"
        ],
        "notes": "",
        "id": "72675935721dfc6b3c780d581c46bbc5"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "雷洞",
        "preface": "",
        "paragraphs": [
            "疑冢峥嵘此不封，麒麟仿佛是山中。",
            "后人未识藏雷穴，踏破苍苔古甃空。"
        ],
        "notes": "",
        "id": "56d6cbc11464402c7f200ed0c41afac5"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "蒲涧",
        "preface": "",
        "paragraphs": [
            "拔宅谁能辨有无，涧边空记旧丹炉。",
            "世间自是多凡骨，何处犹寻九节蒲。"
        ],
        "notes": "",
        "id": "87a18982c0f43e87f674fc5a38e9336d"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "滴水岩",
        "preface": "",
        "paragraphs": [
            "天半飞涛六月寒，苍崖壁立互回环。",
            "从今好事能题品，列作南中第一山。"
        ],
        "notes": "",
        "id": "435c5ca5f7b6d2e9acd2571de7fb6355"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "菖蒲观觉真寺",
        "preface": "",
        "paragraphs": [
            "千载仙居已渺茫，道山佛屋自相望。",
            "春花秋草年年事，却作游人歌舞场。"
        ],
        "notes": "",
        "id": "9689c1917f5d589689ba49947f055981"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "流杯池",
        "preface": "",
        "paragraphs": [
            "坳石天然印曲流，飞觞寂寞几春秋。",
            "山阴千古夸陈迹，此地何人记旧游。"
        ],
        "notes": "",
        "id": "cec3bfc00d25fccfa04c32042d75d3f9"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "葛仙翁炼丹石",
        "preface": "",
        "paragraphs": [
            "见说刀圭已解仙，宁须丹灶半人间。",
            "葛翁本是求勾漏，何意南来访此山。"
        ],
        "notes": "",
        "id": "f542b6fb2f4e91a6c99f3a92447eb9a0"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "鲍姑井",
        "preface": "",
        "paragraphs": [
            "为觅丹砂到海滨，空山废井已生尘。",
            "不将一滴苏焦槁，神艾虚传解活人。"
        ],
        "notes": "",
        "id": "594ac1b680a5fe2bb55b14871a180a5a"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "悬钟",
        "preface": "",
        "paragraphs": [
            "绝壁初无路可通，何人特地铸金钟。",
            "神仙底处应难诘，弹落余声和涧松。"
        ],
        "notes": "",
        "id": "689ebdec0880b6770b950203352bbbfe"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "赵佗疑冢",
        "preface": "",
        "paragraphs": [
            "漫说曹瞒七十余，老佗疑冢更模糊。",
            "不知禹葬会稽处，也有累累如许无。"
        ],
        "notes": "",
        "id": "49d083ef78677c8e8c700b5cb7a105fd"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "宝象峰胜因寺",
        "preface": "",
        "paragraphs": [
            "鸿蒙谁辟此山川，龙象新开二十年。",
            "最恨东坡早仙去，只教蒲涧入诗篇。"
        ],
        "notes": "",
        "id": "7e70fa7ba2d41c970dd536b62c2125aa"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "虎跑泉",
        "preface": "",
        "paragraphs": [
            "破寺高僧夜不眠，一声猛虎月明天。",
            "起来难觅新蹄迹，半滴空余石罅泉。"
        ],
        "notes": "",
        "id": "68863fa58130e147d4e88bb6752a243b"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "动石",
        "preface": "",
        "paragraphs": [
            "山中块石老僧言，一叱应知转法轮。",
            "元是世人心自动，请将消息问风幡。"
        ],
        "notes": "",
        "id": "0dcd21581f14e872004a3e817e700ed6"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "白云洞",
        "preface": "",
        "paragraphs": [
            "金刹凭陵尺五天，胜游何必羡登仙。",
            "安期想见身千亿，汗漫人间若个边。"
        ],
        "notes": "",
        "id": "d241a7c0c1332bac497aada725fa066b"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "三教殿",
        "preface": "",
        "paragraphs": [
            "大道茫茫鼎峙分，个中谁为破重籓。",
            "须知问礼当时地，不必西方两足尊。"
        ],
        "notes": "",
        "id": "a80c91d3737ef4edd0bd1c0d6b7e60c2"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "鹤舒台",
        "preface": "",
        "paragraphs": [
            "危台老石寄层巅，鹤驾逢迎不记年。",
            "今日归来应一笑，山川城郭故依然。"
        ],
        "notes": "",
        "id": "39c4898cd438772a95c8804df69569e2"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "大小水帘洞",
        "preface": "",
        "paragraphs": [
            "碧涧东西春水添，四时疏雨落晴檐。",
            "珠宫贝阙无寻处，空见重重排玉帘。"
        ],
        "notes": "",
        "id": "2574d87d8d4f56a4682764feb6f92cf6"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "虎头岩",
        "preface": "",
        "paragraphs": [
            "绝壁空岩踞虎头，鸟飞不渡野猿愁。",
            "人间有此真奇境，便好乘风访十洲。"
        ],
        "notes": "",
        "id": "3e40fb8d67288685bf24cd1f96eaaa31"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "景泰山七仙寺",
        "preface": "",
        "paragraphs": [
            "老衲诛茅昔小留，七仙阴为护岩幽。",
            "不将石履呈奇怪，安得西归好话头。"
        ],
        "notes": "",
        "id": "7b0f9a341273f9b6c3af31f140ca1ee0"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "卓锡泉",
        "preface": "",
        "paragraphs": [
            "泉源无处不流通，隠显何关卓锡功。",
            "欲识海潮连地脉，祗今双蟹出泉中。"
        ],
        "notes": "",
        "id": "19d6b177137c847fe21bd62da8a883c1"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "顺庵",
        "preface": "",
        "paragraphs": [
            "词人自结一间茅，天上宸奎舞瘦蛟。",
            "见说鬼神犹卫护，瑞光前夜起山坳。"
        ],
        "notes": "",
        "id": "a380bf890ceebb11fb848f75944ad32b"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "陵山",
        "preface": "",
        "paragraphs": [
            "龟趺无处问行踪，惆怅连江荔子红。",
            "铁铸崔嵬真大错，骊山铜柱久成空。"
        ],
        "notes": "",
        "id": "d335ab703b9f1bee8f451143f2969a76"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "马鞍山",
        "preface": "",
        "paragraphs": [
            "堑山堙谷浪为谋，余力犹穷岭外洲。",
            "见说揭竿从垅上，祖龙当日漫东游。"
        ],
        "notes": "",
        "id": "9d7d28885bfa6ddcd05544ce06972ffb"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "琵琶洲",
        "preface": "",
        "paragraphs": [
            "髣髴琵琶海上洲，年年常与水沉浮。",
            "客船昨夜西风起，应有江头商妇愁。"
        ],
        "notes": "",
        "id": "9ab931ee34378cfb820f1a9769f4fddf"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "相对冈",
        "preface": "",
        "paragraphs": [
            "海门高并两峰寒，大艑轻帆自往还。",
            "安得百灵移一岛，却教尘世看三山。"
        ],
        "notes": "",
        "id": "41dbec3facb5395198664192f9637775"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "南海庙",
        "preface": "",
        "paragraphs": [
            "官阙参差海上开，吐吞波浪起风雷。",
            "英灵万古无宗社，奚丑区区何足摧。"
        ],
        "notes": "",
        "id": "225054c8214ea5881bcd5673cb2b3bec"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "浴日亭",
        "preface": "",
        "paragraphs": [
            "亭倚蓬莱几许高，下临无地有惊涛。",
            "坡仙想得江山助，八语端为天下豪。"
        ],
        "notes": "",
        "id": "b50ff8ff43301a5e980d7ab813d39531"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "铜鼓",
        "preface": "",
        "paragraphs": [
            "石鼓嵯峨尚有文，旧题铜鼓更无人。",
            "宝钗寂寞蛮花老，空和楚歌迎送神。"
        ],
        "notes": "",
        "id": "a47326fbbaf1101e321dcf7f4a1c6aec"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "波罗蜜果",
        "preface": "",
        "paragraphs": [
            "累累圆实大于瓜，想见移根博望槎。",
            "三百余篇谁识此，世间宁复有张华。"
        ],
        "notes": "",
        "id": "13c715749ad5c63c3ff529dac165d137"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "王登洲",
        "preface": "",
        "paragraphs": [
            "四渎初分有物尸，天开地辟共为期。",
            "齐东野语真堪笑，请诵昌黎十丈碑。"
        ],
        "notes": "",
        "id": "2d037fca63b596144258bfb3e4e7963d"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "灵化寺",
        "preface": "",
        "paragraphs": [
            "黄木湾前一亩宫，庙灵规地古来雄。",
            "江头不见风雷恶，多谢禅师受戒功。"
        ],
        "notes": "",
        "id": "71822da3ad4235d95271e934d7ca1a85"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "走珠石",
        "preface": "",
        "paragraphs": [
            "底事明珠解去来，当时合浦已堪猜。",
            "贾胡不省何年事，老石江头空绿苔。"
        ],
        "notes": "",
        "id": "2ca50484e82d8f9d120012a4a2dbf8da"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "卢循河南故城",
        "preface": "",
        "paragraphs": [
            "蛙据方州妄自尊，沈郎百万若云屯。",
            "归舟无路寻巢穴，空有卢亭旧子孙。"
        ],
        "notes": "",
        "id": "5c2cd43b02a87df9f008904007aa2a4b"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "大通寺",
        "preface": "",
        "paragraphs": [
            "老木槎牙欲擘云，门前流水我知津。",
            "过江一雨如盆泻，竞礼真如不动身。"
        ],
        "notes": "",
        "id": "0d39202f94d0abd9b6a7fcce52f0b892"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "抱旗山",
        "preface": "",
        "paragraphs": [
            "面势翩翩天外山，彩旗常在翠云间。",
            "太平官府无公事，尽好高牙相对闲。"
        ],
        "notes": "",
        "id": "51c1d789408c5ba9613b2bab0f423a5a"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "花山寺",
        "preface": "",
        "paragraphs": [
            "万花春老正红酣，不是丛林优钵昙。",
            "山下女郎来问讯，未饶萱草解宜男。"
        ],
        "notes": "",
        "id": "b9a9f3f1183fa1e2356dca2b1e709108"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "黄巢矶",
        "preface": "",
        "paragraphs": [
            "天下纵横辙迹环，舳舻不许度前湾。",
            "江神少为摧凶焰，要使留金六祖山。"
        ],
        "notes": "",
        "id": "b31ca16c8337a06e8a4d2ec9f98c6edb"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "金芝岩",
        "preface": "",
        "paragraphs": [
            "碧落三洲天下奇，仙城谁复识金芝。",
            "可怜隔断黄茅路，不得骚人赋一诗。"
        ],
        "notes": "",
        "id": "3e6e3a6ead03b67c37e16ba637b80bf9"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "清远峡",
        "preface": "",
        "paragraphs": [
            "昆仑截竹事空传，不见春潮送客船。",
            "只似蜀江江上路，两山中峡手巾天。"
        ],
        "notes": "",
        "id": "7fa63d4bc53abe60ccd0665f4d561d59"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "峡山广庆寺",
        "preface": "",
        "paragraphs": [
            "韦郎故地久萧条，只有泉声响夜潮。",
            "行客往来回首地，玉环无处觅娇娆。"
        ],
        "notes": "",
        "id": "96c28cf476c60493fdda1ed8ffeed149"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "飞来殿",
        "preface": "",
        "paragraphs": [
            "嵯峨古殿记飞来，千古传闻亦怪哉。",
            "龙象渐随尘土化，却疑神物欲飞回。"
        ],
        "notes": "",
        "id": "09bdf018081ddf3dd64e99bd6fdb271c"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "达磨石",
        "preface": "",
        "paragraphs": [
            "葱岭初无一字传，名山到处即为禅。",
            "只今石上留公案，面壁何须更九年。"
        ],
        "notes": "",
        "id": "f22a7a8e0d9231dd056a0f50c64370f7"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "钓台",
        "preface": "",
        "paragraphs": [
            "钓得神鱼金作鳞，废台百尺漫嶙峋。",
            "丝纶不入非熊梦，当日何人老渭滨。"
        ],
        "notes": "",
        "id": "4cf4b579f6ce4a0337fa6b40cdc62b78"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "和光洞",
        "preface": "",
        "paragraphs": [
            "和光深洞隠昌期，门锁烟萝不可窥。",
            "欲问榴花好消息，只今难问旧题诗。"
        ],
        "notes": "",
        "id": "70beb8d473a5d71c277d2148c2f3f372"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "沉犀潭",
        "preface": "",
        "paragraphs": [
            "西来异兽路应迷，金锁何年落此溪。",
            "不比李侯心似水，归舟自掷石门西。"
        ],
        "notes": "",
        "id": "f05931a61ea0ecbeef7fa77b97398591"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "龙磨角石",
        "preface": "",
        "paragraphs": [
            "旧说神龙水底蟠，何年电掣与雷奔。",
            "至今舟子相呼唤，犹指江边石上痕。"
        ],
        "notes": "",
        "id": "59673e40774e8565757e0879e7e4864a"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "老人松",
        "preface": "",
        "paragraphs": [
            "上古轮囷说寿樗，何人玉斧㔉霜腴。",
            "有知定见非凡物，盍作堂堂五大夫。"
        ],
        "notes": "",
        "id": "46fdd9d3370e54f50a9bef7f295afc68"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "资福寺罗汉阁",
        "preface": "",
        "paragraphs": [
            "千柱依然跨宝坊，庭前柏子久荒凉。",
            "明珠白璧无人识，頼有斯文万丈光。"
        ],
        "notes": "",
        "id": "13d644fd393965151f121264205e8088"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "凤皇台",
        "preface": "",
        "paragraphs": [
            "凤去台空岁月更，百年陈迹埽榛荆。",
            "清时已庆三登瑞，盍向朝阳更一鸣。"
        ],
        "notes": "",
        "id": "4e1de294f07cc76bde31bc08a854f421"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "会仙观",
        "preface": "",
        "paragraphs": [
            "绰约长眉海上仙，久餐云母学长年。",
            "山中丹井今无恙，为吊南充谢自然。"
        ],
        "notes": "",
        "id": "3687f0668c7b195b7fc4b7d702411c1d"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "龙窟",
        "preface": "",
        "paragraphs": [
            "变化灵踪亦可疑，玲珑数穴似仇池。",
            "沧溟咫尺不归去，安得神龙如许痴。"
        ],
        "notes": "",
        "id": "912a4b738089c80815f52c530a4725c9"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "金牛山",
        "preface": "",
        "paragraphs": [
            "金牛去后久凄凉，好景乾坤亦秘藏。",
            "沧海无穷月无尽，从今收拾入诗囊。"
        ],
        "notes": "",
        "id": "7d3a4f3a47deffb1f4f9b3620a5c8aa4"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "仙涌山",
        "preface": "",
        "paragraphs": [
            "龙伯何年钓巨鳌，两峰漂荡入洪涛。",
            "人间灵迹无寻处，仙涌罗浮相对高。"
        ],
        "notes": "",
        "id": "1aa68f71c3bc14ae2be6b81883ef03e2"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "媚川都",
        "preface": "",
        "paragraphs": [
            "漭漭愁云吊媚川，蚌胎光彩夜连天。",
            "幽魂水底犹相泣，恨不生逢开宝年。"
        ],
        "notes": "",
        "id": "38dacdf9ce540f073bf541f5ea0d0e79"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "刘氏山",
        "preface": "",
        "paragraphs": [
            "一径萦纡夹粉墙，向来台馆化僧房。",
            "周遭老木依然在，曾见刘家伪帝王。"
        ],
        "notes": "",
        "id": "169022aca12d88cfb16689ed5a5a06e6"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "虞山",
        "preface": "",
        "paragraphs": [
            "西风搅桂树，落日明枫林。",
            "游子怀归期，予悲渺登临。",
            "虞山一何高，湘水一何深。",
            "英皇仅枯冢，寂寞薰兮琴。",
            "我欲奏古曲，俗耳更哇淫。",
            "古器不可见，聊作相思吟。",
            "相思长相思，相思无古今。",
            "一歌众鸟听，再歌万籁喑。",
            "推手君勿歌，有酒且孤斟。",
            "落落此时意，寥寥千载心。",
            "五弦毋庸绝，四海谁知音。"
        ],
        "notes": "",
        "id": "e766f6b660c5b8a96c7396fd9e082a48"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "龙隠岩",
        "preface": "",
        "paragraphs": [
            "石门元不锁，岩屋本无基。",
            "九夏花犹在，千年树倒垂。",
            "僧闲方定起，客到每归迟。",
            "甚欲眠莲叶，沿崖读断碑。"
        ],
        "notes": "",
        "id": "66c66dbdea7928c6a3851d49dd820f23"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "漓山云崖轩",
        "preface": "",
        "paragraphs": [
            "不用穷探费杖藜，隠然林壑挟城陴。",
            "曾遵月洞千岩上，更著云崖一段奇。",
            "拂拭轩窗容俎豆，发挥泉石借声诗。",
            "瞿昙颇似知人意，已约梅花带雪移。"
        ],
        "notes": "",
        "id": "4cdb7389c5e318aeffacb7068ef41053"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "西山凿池种白莲作",
        "preface": "",
        "paragraphs": [
            "池开新白遍天涯，未许东风擅一家。",
            "苍桂丛中苍桂树，碧莲峰里碧莲花。",
            "波光分破湖千顷，云影斜飞水一漥。",
            "待著栏干横浅绿，浮萍开处见鱼虾。"
        ],
        "notes": "",
        "id": "dd5b3b600a8bdea252638004f8dac66b"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "咏西山海棠",
        "preface": "",
        "paragraphs": [
            "真珠几颗最深红，点缀偏方造化工。",
            "好事何年移蜀种，美人清晓出吴宫。",
            "妖娆能得几时赏，零落才消一夜风。",
            "自有生香人不识，绣衾全覆锦熏笼。"
        ],
        "notes": "",
        "id": "400e594181c566246b3f405c6fcba914"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "清秀山",
        "preface": "",
        "paragraphs": [
            "寻徧洞天三十六，苍灵独闭此岩扉。",
            "旋除野草开新径，遮莫寒藤刺客衣。",
            "岁月偶同题壁字，烟霞似不放人归。",
            "把茅欲作开山主，已落瞿昙第二机。"
        ],
        "notes": "",
        "id": "03da4796f99e627206be5de7e8bdf84a"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "还珠洞",
        "preface": "",
        "paragraphs": [
            "归舟多载小江春，重访东岩旧屐痕。",
            "插水峭崖犹有路，垂天怪石本无根。",
            "金华仙伯真知己，薏苡将军足断魂。",
            "安得北山公可作，倩渠移取向家园。"
        ],
        "notes": "",
        "id": "97d11911d5973b3d9faf78395976d159"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "题龙隠岩  其一",
        "preface": "",
        "paragraphs": [
            "爱山那惜走千回，生怕前驱后骑催。",
            "石上参差鳞甲动，眼中在处画图开。",
            "骖鸾未办乘风去，浮鹢何妨载雨来。",
            "人事百年俱变灭，祇应题字不尘埃。"
        ],
        "notes": "",
        "id": "3741c1138259832551729a31b4c67af0"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "题龙隠岩  其二",
        "preface": "",
        "paragraphs": [
            "雨脚初收鱼尾霞，满溪流水半溪花。",
            "寻源曾识武陵洞，泛宅如浮苕水家。",
            "但得嵌空元有路，何如峭绝不容车。",
            "道人辛苦经云水，成塔从来是劫沙。"
        ],
        "notes": "",
        "id": "70336ce42ee430c7bbb9bc28cf5e4098"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "庆远龙隠洞",
        "preface": "",
        "paragraphs": [
            "南山山北北山南，一洞中分路口三。",
            "飞鹤叫云声自远，懒龙悭雨睡方酣。",
            "襄公淡墨留苍壁，太史高风拂翠岚。",
            "百尺岩前清绝处，道人先我著茅庵。"
        ],
        "notes": "",
        "id": "62628c27d6ac752f3f8f978de89af2bc"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "龙隠岩",
        "preface": "",
        "paragraphs": [
            "曾榜武夷九曲，何如桂岭七星。",
            "水石小容螭隠，烟云长带龙腥。"
        ],
        "notes": "",
        "id": "b5da64619226c08cadc336ba5c7d40a3"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "题龙隠岩",
        "preface": "",
        "paragraphs": [
            "春波饱微渌，斗柄函空明。",
            "方舟贯岩腹，鹅鹳相酬鸣。",
            "仰窥穹窿顶，宛转百怪呈。",
            "仅余鳞甲碎，不见头角狞。",
            "下闯清泠渊，演迤万顷澄。",
            "但同鱼鸟参，勿遣蛟龙惊。",
            "抉苔抚奇篆，倚棹看题名。",
            "三将标殊勋，自与山不倾。",
            "谁欤赘小筑，正恐山灵嗔。",
            "南涧更幽绝，仙佛依峥嵘。",
            "太虚可为室，岂复资栾楹。",
            "乳泉助茗椀，中有冰雪清。",
            "何须骖鸾去，此即白玉京。",
            "鼎来不速客，抱琴忽逢迎。",
            "爱此无弦曲，岩溜同一声。",
            "为君洗尘耳，唤我诗魂醒。",
            "祗愁白衣至，好句亡繇成。"
        ],
        "notes": "",
        "id": "075f8251e5f6dcdb990d2196a368bda6"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "题万岁寺",
        "preface": "",
        "paragraphs": [
            "磊磊洞庭石，渺渺苍梧云。",
            "客行离骚国，长歌酹湘君。",
            "湘君不可见，古庙藏江氛。",
            "空坛颇亡恙，谁为真将军。"
        ],
        "notes": "",
        "id": "6abc996d8557d9274f6f491b5694f2b1"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "凌丹亭",
        "preface": "",
        "paragraphs": [
            "风驭来三峡，云章下九天。",
            "名山开窟宅，飞宇纳光躔。",
            "未见烟霞约，聊将岁月镌。",
            "神游谁复识，空诵白云篇。"
        ],
        "notes": "",
        "id": "8615b8447937af6c692b33cc5d9206fc"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "题学宫壁",
        "preface": "",
        "paragraphs": [
            "淮水原同泗水流，东家便是孔家丘。",
            "千年源委诗书泽，一日风雷变化秋。",
            "劫火不能移突兀，子衿正合勉藏修。",
            "相魁自昔称吴蔡，衣钵相传未肯休。"
        ],
        "notes": "",
        "id": "c20e8f044ebf8c25335ad0920ea981f1"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "赠写真求赞者  其一",
        "preface": "",
        "paragraphs": [
            "向□瓦砾怜□□，颇欲丹青结胜缘。",
            "大似欠渠佳句在，不妨时复系渔船。",
            "城东秀山不知数，城西新湖政自佳。",
            "一春车马欠行迹，万斛尘埃装我□。"
        ],
        "notes": "",
        "id": "4eab20f71edda8ab81103d407e06604e"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "赠写真求赞者  其二",
        "preface": "",
        "paragraphs": [
            "行乐顿因人事懒，坐忘常觉世缘轻。",
            "琴清临水容鱼听，篁暖当筵学凤鸣。",
            "便道登僊岂欺我，芙蓉花绕桂林城。"
        ],
        "notes": "",
        "id": "a2eb34b5c6199b521a7f570769bfc9e2"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "赠写真求赞者  其三",
        "preface": "",
        "paragraphs": [
            "十年红紫□，容易怨春园。",
            "不向瓶中见，还从檐上看。"
        ],
        "notes": "",
        "id": "c02c9dd97cb8245be8dff813d1c1db08"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "义宁华岩洞和纯阳真人  其一",
        "preface": "",
        "paragraphs": [
            "岩前绿水无人渡，洞里碧桃花正开。",
            "东望蓬瀛三万里，等闲飞去等闲来。"
        ],
        "notes": "",
        "id": "390f78a838ffe05f4d45fb236af2a113"
    },
    {
        "author": "方信孺",
        "dynasty": "宋",
        "type": "诗",
        "rhythmic": "",
        "title": "义宁华岩洞和纯阳真人  其二",
        "preface": "",
        "paragraphs": [
            "跨鹤曾来不记年，洞中流水绿依然。",
            "紫箫吹彻无人见，万里西风月满天。"
        ],
        "notes": "",
        "id": "7d2b3a465bd496a6cbb3bbb46c51c5d5"
    }
]