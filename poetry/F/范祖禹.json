[
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "乐通神明",
        "preface": "",
        "paragraphs": [
            "世治兴和乐，阳来符正声。",
            "纯能格天地，幽可逮神明。",
            "协气流无外，灵心识太平。",
            "九歌人鬼享，八变地祇迎。",
            "翕纵多祥集，欣欢万祉生。",
            "须知勲德大，圣作掩英茎。"
        ],
        "notes": "",
        "id": "e399b0630bb07b8df8eff1947ce73697"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "春鲔初登",
        "preface": "",
        "paragraphs": [
            "风煦阳和候，冰消水泽春。",
            "乘舟施密罟，豋鲔荐明神。",
            "大壑翻红鬛，长波失锦鳞。",
            "味参笾实美，羞与涧毛新。",
            "事异观棠日，时非滥泗辰。",
            "猗欤潜有颂，率职自人。"
        ],
        "notes": "",
        "id": "2da0b1bef8209d0a117dc38b8f32943a"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "游先主祠堂置酒",
        "preface": "",
        "paragraphs": [
            "驱车出郊坰，涉谿上青岑。",
            "峰头野寺不足到，先主祠堂犹可寻。",
            "祠堂之前流水长，翠屏重叠揺清光。",
            "老松窈窕入云汉，五月郁郁炎天凉。",
            "庙中女巫日歌舞，神去神来何处所。",
            "龙吟虎啸生风云，未似当时臣遇主。",
            "三分割据霸业开，山河气象皆西来。",
            "功名烜赫陵宇宙，顾盼可使彊敌摧。",
            "西南歴数俄迁改，岷峨霸气今何在。",
            "万里浮云卷壮圗，空余江水东流海。",
            "山风吹月海上来，松间云气嘘酒杯。",
            "高歌且醉一杯酒，昔日英雄安在哉。",
            "此时分散已陈迹，何足惨怆令心哀。"
        ],
        "notes": "",
        "id": "ad3355c0ead4dc4a1a9dcdefc979845e"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "四皓",
        "preface": "",
        "paragraphs": [
            "南山石壁陵苍苍，中有四老眉如霜。",
            "中原龙虎困格鬭，九霄鸾鳯高飘翔。",
            "赤精斩蛇入咸阳，南极老人转遁藏。",
            "一朝相顾下云𪩘，共为羽翼安储皇。",
            "白云黄鹄高飞扬，虽有矰缴安能伤。",
            "君王慷慨但饮酒，戚姫起舞无辉光。",
            "古人不见虽已远，吾将杖策登崇冈。"
        ],
        "notes": "",
        "id": "2cdeea6e3703c2a35c423e7fbb657332"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "席上探题二首  其一",
        "preface": "",
        "paragraphs": [
            "红蕉花谁植，风流太守家。",
            "烁烁犀灯燃晚雨，亭亭蜜炬照晴霞。"
        ],
        "notes": "",
        "id": "501766a957ba5abbe469f41fc704fba9"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "席上探题二首  其二",
        "preface": "",
        "paragraphs": [
            "秋夜雨点滴，梧桐乱人语。",
            "几行寒雁起沙汀，万里渔舟泊烟渚。"
        ],
        "notes": "",
        "id": "21ed3f3a00609ea3fe26a81451877869"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "资水",
        "preface": "",
        "paragraphs": [
            "资水通巫峡，谁家万里船。",
            "随云排楚气，隠几上吴天。",
            "神女迷朝雨，湘娥泣暮烟。",
            "何时一飞檝，长啸下牢边。"
        ],
        "notes": "",
        "id": "0a7cd3f518aae7178043e238dc011ee4"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "资中八首  其一",
        "preface": "",
        "paragraphs": [
            "剑阁横空鏁蜀门，资中岩岫若云屯。",
            "天倾白日千山砥，峡束长江万里奔。"
        ],
        "notes": "",
        "id": "c03a6a4b31de0dff826a765ec34e9f0f"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "资中八首  其二",
        "preface": "",
        "paragraphs": [
            "资山岩谷多神仙，鸾车凤马随飞烟。",
            "神女萧萧来暮雨，浮丘往往下云𫐌。"
        ],
        "notes": "",
        "id": "90295736e54dc78b0252d341a72a7fb6"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "资中八首  其三",
        "preface": "",
        "paragraphs": [
            "醮坛高倚碧天开，中有清都白玉台。",
            "雾拥霓旌乘月去，风吹仙乐下天来。"
        ],
        "notes": "",
        "id": "428aa14d1747935e70ac4116677a1b64"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "资中八首  其四",
        "preface": "",
        "paragraphs": [
            "五月江流万贾船，迅如飞电擘群山。",
            "荆云峡雨须臾过，白帝江陵朝暮间。"
        ],
        "notes": "",
        "id": "f5ef4a9282f8daf4e349ecb28a9e1ed6"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "资中八首  其五",
        "preface": "",
        "paragraphs": [
            "六月炎蒸烈火高，黑云驱雨驾波涛。",
            "千崖雪浪飞泉吼，万壑阴云古木号。"
        ],
        "notes": "",
        "id": "cb304553c7b506d2aab2e3ec010cefa9"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "资中八首  其六",
        "preface": "",
        "paragraphs": [
            "风定江澄境象闲，水清波影倒云山。",
            "渔舟荡漾清光里，白鹭惊飞杳霭间。"
        ],
        "notes": "",
        "id": "106900f5e38845ad74985cd2ea98e36d"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "资中八首  其七",
        "preface": "",
        "paragraphs": [
            "夷界荒山几万重，西穷月窟与天通。",
            "何时汉使还持节，从此乘槎上碧空。"
        ],
        "notes": "",
        "id": "663b1b637e81e414e775ec4261d32c46"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "资中八首  其八",
        "preface": "",
        "paragraphs": [
            "武侯祠庙徧空山，万古名垂宇宙间。",
            "昔日南人皆稽首，至今歌舞聚夷蛮。"
        ],
        "notes": "",
        "id": "c2459068c02ebc86ffd7830c3e9b59d0"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "资州路月山亭",
        "preface": "",
        "paragraphs": [
            "轩亭枕苍峰，缥缈视空濶。",
            "长江飜天去，回斡地轴折。",
            "洪涛破山门，崖谷尽争裂。",
            "孤云行无踪，飞鸟去自没。",
            "游子怨路长，烦襟此披豁。",
            "昔观黄河流，浩荡窥禹穴。",
            "乾坤何壮观，永叹旧游绝。",
            "兹亭虽非匹，山水颇秀发。",
            "茫茫八纮内，所歴但毫末。",
            "安得乘飞𩙪，人寰恣超越。"
        ],
        "notes": "",
        "id": "988b92c40a75382568f0575c543ca4f6"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "资州路东津寺",
        "preface": "",
        "paragraphs": [
            "山行无晨暮，日暝崖谷昏。",
            "哀猿落客泪，永路惊旅魂。",
            "凭陵高山巅，俯视大江奔。",
            "迥环岛屿合，萦转洲渚屯。",
            "行云赴楚天，飞鸟下蜀门。",
            "地遐怪物聚，寺古深殿存。",
            "忆昔李氏末，烟尘暗中原。",
            "奸雄竞草窃，割据穷海根。",
            "干戈百年后，见此败屋垣。",
            "我来属清秋，登览无俗喧。",
            "山深虎豹归，水静蛟鼍骞。",
            "临风独笑咤，浩荡欲飞飜。"
        ],
        "notes": "",
        "id": "c0df001b4286763445a2a67cff775446"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "月夜船行入资州",
        "preface": "",
        "paragraphs": [
            "忆昨卧碧山，苍苍丛桂间。",
            "白云为屏石为枕，绿萝长挂明月闲。",
            "忽乘轻舟泛江水，山月随人还在此。",
            "白鹭惊飞宿霭间，青山倒卧沧波砥。",
            "此时孤棹发中流，川后停波听棹讴。",
            "不学子猷中夜返，欲乘眀月向资州。"
        ],
        "notes": "",
        "id": "270495b2c961f432ed0c8153316927dd"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "七月五日热退喜凉资中有怀二十四韵",
        "preface": "",
        "paragraphs": [
            "仲夏金火争，阴阳势相夺。",
            "乾坤鼓洪𬬻，夸父死奔渴。",
            "普天无纎云，厚土万丈裂。",
            "亭亭太阳午，安得日车跌。",
            "清冷想寒门，浩荡思舞雪。",
            "叹彼老农耕，有苖不得活。",
            "乞雨祷潭龙，望云驱旱魃。",
            "帝车俄廻指，四序苦飘忽。",
            "木落天地秋，清霜洗空濶。",
            "凉风破阊阖，势欲卷溟渤。",
            "众鸟尽不飞，峥嵘见孤鹘。",
            "登临涤魂神，飒爽动毛骨。",
            "因怀京洛间，车马填城阙。",
            "红尘暗天宇，愚智共汩没。",
            "出门无所适，肝肺为枯竭。",
            "平生喜林泉，潇洒爱风月。",
            "沧浪有渔父，逸步脱羁绁。",
            "超然思远游，万古访遗辙。",
            "安能公侯间，俯偻事干谒。",
            "及来山水县，素志得少豁。",
            "白石拂云眠，芳荪乘露撷。",
            "寻山喜幽胜，照水玩澄澈。",
            "虽无巢许操，夙慕夷齐洁。",
            "庶以保吾真，无为事其末。"
        ],
        "notes": "",
        "id": "c52eef437c91f6140067b00fe1b30a52"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "文潞公生日",
        "preface": "",
        "paragraphs": [
            "天监仁皇德，惟时岳降神。",
            "英姿备文武，贤业富经纶。",
            "梦赉求岩野，于畋载渭濵。",
            "三朝瞻上宰，四海入洪钧。",
            "谟烈重光启，枢衡万化新。",
            "珪璋扶日月，剑履上星辰。",
            "述职分东陜，宣威震北垠。",
            "长城万里远，奠枕四夷宾。",
            "自昔登储后，惟公秉国均。",
            "川河赖舟檝，霜雪见松筠。",
            "阊阖朝黄道，云龙对紫宸。",
            "忠勲藏庙祏，异礼冠臣邻。",
            "风雨王城会，烟花洛苑春。",
            "麾幢近泉石，衮绣出埃尘。",
            "照社祥光盛，充闾庆旦臻。",
            "御𬬻熏黼黻，天廐辍骐𬴊。",
            "帝念深元老，邦基属柄臣。",
            "公虽慕前哲，天欲觉斯民。",
            "左右萧何手，安危晋国身。",
            "济时归寿域，遐筭等灵椿。"
        ],
        "notes": "",
        "id": "fd590a382def0432c5a910619ae008ed"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "送赵清宪入蜀",
        "preface": "",
        "paragraphs": [
            "上圣隆西眷，中朝报巨贤。",
            "三刀重梦寐，四国赖蕃宣。",
            "自昔方隅远，惟公惠泽偏。",
            "弦歌初抚字，使节再聨翩。",
            "召父深仁浃，文翁美化全。",
            "南圗廻海浪，北极上星躔。",
            "霖雨苏群物，卿云被八埏。",
            "从容方论道，引避不居权。",
            "忠驭何频叱，行帷义一褰。",
            "漏天开雾雨，烧栈扫云烟。",
            "玉垒山横雪，罗江水映緜。",
            "闾阎瞻冕服，父老识旌旃。",
            "清静尝能理，烦苛冀尽蠲。",
            "销兵无吠警，含哺但安眠。",
            "富庶宁加此，功名固有焉。",
            "岂惟私蜀土，伫更秉陶甄。"
        ],
        "notes": "",
        "id": "334051cd0444f8c1abf86c4f317dd23f"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "送圣徒入京兼呈纪常子进",
        "preface": "",
        "paragraphs": [
            "二年隔京洛，思见亦已久。",
            "骊驹将戒行，姑共一杯酒。",
            "君来买园林，山川既富有。",
            "顾我犹旅人，安排卧林薮。",
            "不意嵩岭云，输君先入手。",
            "谋生已知拙，高遁惭居后。",
            "贵富等浮云，名声似箕斗。",
            "终当结茅屋，邻舍闻鸡狗。",
            "杖屦作往还，过从惟野叟。",
            "爱君修竹间，一水似崖口。",
            "扫除石上月，寒桧揺青箒。",
            "早赋归去来，无为事奔走。",
            "前期知非远，同集待诸友。",
            "寄我思洛诗，东风想回首。"
        ],
        "notes": "",
        "id": "0987ec335a49296c1f328b166a4fdbcd"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "大雪入洛阳",
        "preface": "",
        "paragraphs": [
            "昨夜关山雪，仆夫晨起惊。",
            "挥鞭骑紫马，晓入洛阳城。",
            "川原渺茫茫，长啸视八纮。",
            "有如乘风驭，迢逓奔玉京。",
            "伊水象天河，云涛向东倾。",
            "喧然古都市，沽酒吹玉笙。",
            "予心正浩荡，万里赴归程。",
            "遥望嵩峰顶，连天冻峥嵘。",
            "欲攀玉女窗，举手摩太清。",
            "思之不可去，怅望空含情。"
        ],
        "notes": "",
        "id": "27d3958d30d04ec1631957387d7afbea"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "寄名山李著作",
        "preface": "",
        "paragraphs": [
            "剑外虽云远，名山信日闻。",
            "漏天常泄雨，蒙顶半藏云。",
            "万里飞凫舄，三年隠豹文。",
            "茗芽春后好，应许故人分。"
        ],
        "notes": "",
        "id": "282794950e9eb89afb495e37f9110245"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "砥柱四首  其一",
        "preface": "",
        "paragraphs": [
            "黄河倾落九天来，砥柱三山立欲摧。",
            "崖谷吐吞成雾雨，蛟龙战鬬作风雷。"
        ],
        "notes": "",
        "id": "2ab733da21b3997bbb45c5f00f0a3f75"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "砥柱四首  其二",
        "preface": "",
        "paragraphs": [
            "巨灵赑屭两山开，东放黄河万里来。",
            "地轴横斜争斡转，天维欹侧恐倾摧。"
        ],
        "notes": "",
        "id": "918c584e1331de074413bb1fa9036dbc"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "砥柱四首  其三",
        "preface": "",
        "paragraphs": [
            "禹开砥柱放河奔，浊浪轩轩日月昏。",
            "唯有三门君不见，惊波一起动乾坤。"
        ],
        "notes": "",
        "id": "d7b37266f2a7e846bc80d6bf5aa26777"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "砥柱四首  其四",
        "preface": "",
        "paragraphs": [
            "砥柱初开禹力穷，黄河从此去朝宗。",
            "长鲸一喷连山起，岌嶪高于太华峰。"
        ],
        "notes": "",
        "id": "90a9e20a49f333ba88fbabe55e445319"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "望岳",
        "preface": "",
        "paragraphs": [
            "客行西入函关道，秀气东来满关好。",
            "北顾黄河天际流，回望荆山欲倾倒。",
            "前瞻太华三峰高，中天屹立争雄豪。",
            "群山朝岳皆西走，势似长风驱海涛。",
            "金天杀气何萧爽，羽驾𩙪轮应可往。",
            "安得云梯倚碧空，上拂烟霞看仙掌。"
        ],
        "notes": "",
        "id": "5a3ca3513501294edac13e8e87fa4b38"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "希夷陈先生祠堂",
        "preface": "",
        "paragraphs": [
            "太华朝紫清，莲花开绿烟。",
            "尝闻希夷隐，欲学南华仙。",
            "道与寥廓友，形随变化迁。",
            "餐霞倚八极，御气游九天。",
            "静夜披蘂笈，清晨潄瑶泉。",
            "闲临日谷啸，下拂云窗眠。",
            "一朝玉棺坠，委体同蜕蝉。",
            "霓旌自宛转，羽驾何飘翩。",
            "空余故馆在，遗像犹依然。",
            "嗟吾生已后，不得见当年。",
            "扶揺若可借，永谢区中缘。"
        ],
        "notes": "",
        "id": "4a45470dd6c11e4d0c294e71d4f5be18"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "望朝元阁",
        "preface": "",
        "paragraphs": [
            "昔年曾上阁边行，步步凌霞出太清。",
            "鹤驾不归云缥缈，凤箫空断目分明。",
            "秦川错绣孤烟媚，渭水浮银落日横。",
            "惆怅重游今未遂，参差天半望飞甍。"
        ],
        "notes": "",
        "id": "0e6385e02619b0f757197f5d064738b7"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "长安",
        "preface": "",
        "paragraphs": [
            "东风吹尘客心起，京华去蜀三千里。",
            "我来踏雪走函关，下视秦川坦如坻。",
            "晓登太华三峰寒，凭高始觉天地寛。",
            "却惜京华不可见，烟花二月过长安。",
            "长安通衢十二陌，出入九州横八极。",
            "行人来往但西东，莫问兴亡与今昔。",
            "昔人富贵高台倾，今人歌舞曲池平。",
            "终南虚绕帝王宅，壮气空蟠佳丽城。",
            "黄河之水东流海，汉家已去唐家改。",
            "茂陵秋草春更多，豪杰今无一人在。",
            "细观此事何足愁，不如饮酒登高楼。",
            "秦王何苦求九鼎，魏武空劳营八州。",
            "当年富贵一时事，身后寂寞余高丘。",
            "春风开花不易得，一醉何必封公侯。"
        ],
        "notes": "",
        "id": "3c710a5378ae0a0ea350c8aa4b58ab03"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "过朝天岭二首  其一",
        "preface": "",
        "paragraphs": [
            "夜上朝天晓不极，举头唯见苍苍色。",
            "廻看初日半轮明，下视嘉陵千丈黑。"
        ],
        "notes": "",
        "id": "a06913374ddcfa0b47d28064c4e324f4"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "过朝天岭二首  其二",
        "preface": "",
        "paragraphs": [
            "地拆天开此险成，飘萧毛髪壮心惊。",
            "人间行路难如此，叹息何时险阻平。"
        ],
        "notes": "",
        "id": "64a8e4aa40991ec40d9f5388a2f5dcc5"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "游李少师园十题 松岛",
        "preface": "",
        "paragraphs": [
            "孤屿何亭亭，苍松郁相对。",
            "池中蛟龙起，天际风雨会。"
        ],
        "notes": "",
        "id": "b0d462f6520ef5abdfac44edc54aa08d"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "游李少师园十题 芡池",
        "preface": "",
        "paragraphs": [
            "向日铺青盖，浮波散绿盘。",
            "明珠洛浦珮，白玉水仙丹。"
        ],
        "notes": "",
        "id": "a21cce346ccd36f52dfbe9c3d1410d2d"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "游李少师园十题 笛竹",
        "preface": "",
        "paragraphs": [
            "凤食实已美，龙吟声更奇。",
            "惜无蔡邕识，那得马融吹。"
        ],
        "notes": "",
        "id": "27dc763450c75a740660ac6150c8cb77"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "游李少师园十题 鹤",
        "preface": "",
        "paragraphs": [
            "王子吹笙去，仙禽下云端。",
            "夜栖松月静，朝舞桧风寒。"
        ],
        "notes": "",
        "id": "700e04f67ccd6bf96a5eeb4a682bcda8"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "游李少师园十题 水轮",
        "preface": "",
        "paragraphs": [
            "崩腾喷雪浪，昼夜无停息。",
            "廻旋天磨转，运动日卓侧。"
        ],
        "notes": "",
        "id": "84b22e869dc9d7aa5cdc2cc00eeb23af"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "游李少师园十题 竹迳",
        "preface": "",
        "paragraphs": [
            "整整植翠旗，森森列羽卫。",
            "微风群玉动，赫日苍云翳。"
        ],
        "notes": "",
        "id": "cafaa514a42fee793047e4aa0f471eff"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "游李少师园十题 莲池",
        "preface": "",
        "paragraphs": [
            "藻荇徧廻塘，芙蕖出清水。",
            "红灯迭照映，翠盖相磨倚。"
        ],
        "notes": "",
        "id": "df8a5ce7cd77112ddd7576ccbfeb3602"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "游李少师园十题 月桂",
        "preface": "",
        "paragraphs": [
            "天寒桂子堕，花发向庭中。",
            "月华十二满，常照此芳丛。"
        ],
        "notes": "",
        "id": "e39044f7b18ca3c93b6fafa3ce131c25"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "游李少师园十题 雁翅柏",
        "preface": "",
        "paragraphs": [
            "高枝含烟雾，密叶张羽翼。",
            "参差随风势，惨澹入云色。"
        ],
        "notes": "",
        "id": "8505038f1b7fa4f90b9674a715efdc90"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "游李少师园十题 茅庵",
        "preface": "",
        "paragraphs": [
            "结茅深林下，开户流水边。",
            "晓听松风坐，夜枕云涛眠。"
        ],
        "notes": "",
        "id": "709fd6bb6bb13a62681503f8066faaf3"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "游李少师园十题 和张二十五游白龙谿甘水谷郊居杂咏七首 其一",
        "preface": "",
        "paragraphs": [
            "君家潇洒住园林，更入青山迳路深。",
            "唯有白云为得侣，祗应流水是知音。"
        ],
        "notes": "",
        "id": "71181ae0c84a58c88263c2701c30ae67"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "游李少师园十题 和张二十五游白龙谿甘水谷郊居杂咏七首 其二",
        "preface": "",
        "paragraphs": [
            "松姿鹤性自宜闲，天与幽奇避俗喧。",
            "谢客风流临海峤，秦人歌啸入花源。"
        ],
        "notes": "",
        "id": "71b6e14fdd74f1650993e5475bbbb3e9"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "游李少师园十题 和张二十五游白龙谿甘水谷郊居杂咏七首 其三",
        "preface": "",
        "paragraphs": [
            "南窗高卧看云生，日暮廻风动紫荆。",
            "鼓吹不须过野坞，青蛙雨后自能鸣。"
        ],
        "notes": "",
        "id": "f26c115a3c424496b2cfe2e4df6ed718"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "游李少师园十题 和张二十五游白龙谿甘水谷郊居杂咏七首 其四",
        "preface": "",
        "paragraphs": [
            "田家何所乐，野老饭蒿藜。",
            "沙月鹭投宿，松风猿乱啼。",
            "侵衣青竹冷，拂面绿萝低。",
            "幽步无车马，唯应杖可携。"
        ],
        "notes": "",
        "id": "1e551029dc5b632155789d8a97cb9b69"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "游李少师园十题 和张二十五游白龙谿甘水谷郊居杂咏七首 其五",
        "preface": "",
        "paragraphs": [
            "石迳人行少，山云袖拂看。",
            "水流情共远，天濶望随寛。",
            "笙磬珍禽响，龙蛇怪蔓盘。",
            "洛川回首处，烟霭暮漫漫。"
        ],
        "notes": "",
        "id": "af3393df13f7095f22cc3f70d2439720"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "游李少师园十题 和张二十五游白龙谿甘水谷郊居杂咏七首 其六",
        "preface": "",
        "paragraphs": [
            "夜静月明谿水喧，先秋风物已萧然。",
            "藤萝作帐云为枕，冷挂𫄨衣石上眠。"
        ],
        "notes": "",
        "id": "e25e034afa0e7746a580fbe572b0529d"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "游李少师园十题 和张二十五游白龙谿甘水谷郊居杂咏七首 其七",
        "preface": "",
        "paragraphs": [
            "青山跬步去无由，唯有登临可散忧。",
            "浮世只知轩冕乐，几人能得少时休。"
        ],
        "notes": "",
        "id": "74b913f5a9658af70a186e4dbeffdab1"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "西街",
        "preface": "",
        "paragraphs": [
            "西街春日永，辇道与天通。",
            "御水横银汉，仙桥挂彩虹。",
            "草荒平乐馆，花发上阳宫。",
            "扰扰都门路，轮蹄日向东。"
        ],
        "notes": "",
        "id": "48c0d28bcfe981ed00ec6ac9c9659b4e"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "和子进六言二首  其一",
        "preface": "",
        "paragraphs": [
            "夜静碧天如水，山空明月随人。",
            "此兴庾公非浅，远游王子何频。"
        ],
        "notes": "",
        "id": "16f1414c1594d6a74c15730d0eff7d03"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "和子进六言二首  其二",
        "preface": "",
        "paragraphs": [
            "萧散独游何处，寂寥四顾无人。",
            "月露沾衣觉久，水风吹面宜频。"
        ],
        "notes": "",
        "id": "f4de96966b0351e3378cc978a58b7c00"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "和子进千春院观桃花二首  其一",
        "preface": "",
        "paragraphs": [
            "西度天津水见沙，轻风飞盖绿杨斜。",
            "相逢喜到千春寺，最后方开第一花。",
            "富媪英华当间出，东君照育想非賖。",
            "神仙高格黄裳色，安得深根植帝家。"
        ],
        "notes": "",
        "id": "1febb949c7b0282c7344e8bd81d3fc58"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "和子进千春院观桃花二首  其二",
        "preface": "",
        "paragraphs": [
            "鳯刹花光照碧霄，龙楼柳色暗朱桥。",
            "夸娥素月人疑近，姑射仙山路岂遥。",
            "琮玉温姿轻拂拂，鞠衣嘉色宛飘飘。",
            "都人莫怪芳华晚，如隔烟霞在泬寥。"
        ],
        "notes": "",
        "id": "5c63bf837828e1fba0e6e5078482bc76"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "三月十八日雨后访张二十五以诗见寄次其韵",
        "preface": "",
        "paragraphs": [
            "池上鱼相乐，林间鸟不惊。",
            "雨余荷气湿，风动水纹生。",
            "俗客心犹爽，高人兴自清。",
            "何时作邻里，卜宅剪榛荆。"
        ],
        "notes": "",
        "id": "f8f3e6f9de5b36b399cae141f1f34a5b"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "又和再寄二首  其一",
        "preface": "",
        "paragraphs": [
            "青春忽已过，白髪不须惊。",
            "招隠寻居士，论文访友生。",
            "到来尘虑息，归去梦魂清。",
            "尚想穿幽径，楸花间紫荆。"
        ],
        "notes": "",
        "id": "40154ba6457cca6bec3daa2bd481bd26"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "又和再寄二首  其二",
        "preface": "",
        "paragraphs": [
            "花落春台静，鸎啼晓枕惊。",
            "竹间流水过，窗外白云生。",
            "襟抱怀冰爽，诗篇叩玉清。",
            "荒唐漆园吏，环堵但披荆。"
        ],
        "notes": "",
        "id": "6913b9fc5af1473cc13e16edc8cb13b2"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "张三十病愈久不相见以诗寄问",
        "preface": "",
        "paragraphs": [
            "公干清漳卧，维摩浄室居。",
            "作诗心在否，问法意何如。",
            "台榭花飞尽，池塘雨洗初。",
            "剧谈能强起，便欲驾柴车。"
        ],
        "notes": "",
        "id": "dcf98be01edf3a90bd5c5f66869064a4"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "和张二十五春日见寄五首  其一",
        "preface": "",
        "paragraphs": [
            "绰约花无语，间关鸟自吟。",
            "及时须赏玩，风雨不能禁。"
        ],
        "notes": "",
        "id": "e3523d4ac796517a32a06b9cb9d98879"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "和张二十五春日见寄五首  其二",
        "preface": "",
        "paragraphs": [
            "莫恨生华髪，唯须不负春。",
            "风光无老少，祗属有情人。"
        ],
        "notes": "",
        "id": "8d9e2066e7c33cca5baea4f94e7c959c"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "和张二十五春日见寄五首  其三",
        "preface": "",
        "paragraphs": [
            "潇洒幽栖地，山岚日夕昏。",
            "松风吹绿绮，溪月湛清樽。"
        ],
        "notes": "",
        "id": "765dd731131a46b527e1bf5e5362d287"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "和张二十五春日见寄五首  其四",
        "preface": "",
        "paragraphs": [
            "白日春台上，欢娱莫诉杯。",
            "飞花留客醉，啼鸟近人来。"
        ],
        "notes": "",
        "id": "335fbb5dba0730f7a3c319b77dee0a94"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "和张二十五春日见寄五首  其五",
        "preface": "",
        "paragraphs": [
            "流水家家入，修篁处处同。",
            "城南履道宅，白傅有遗风。"
        ],
        "notes": "",
        "id": "a9b64358dd47dca6e1fcbc45c07d38cb"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "和子进夏日忆宝上人",
        "preface": "",
        "paragraphs": [
            "径藓铺苍锦，林花落绛趺。",
            "山光入戸牖，云气起瓶盂。",
            "宴坐期三月，迷行有万途。",
            "寥寥方丈室，一物更应无。"
        ],
        "notes": "",
        "id": "88c5c1c4059ba75c9a9a0b00f55580fa"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "秋夜",
        "preface": "",
        "paragraphs": [
            "月上霜威重，烟消霁景分。",
            "岭猿寒啸侣，涧鹿夜呼群。",
            "天静纎毫见，山空落叶闻。",
            "此时真吏隠，高卧看浮云。"
        ],
        "notes": "",
        "id": "4140b873c5b47fab4539d13a73986a01"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "送廷珍殿丞兄通判阆州",
        "preface": "",
        "paragraphs": [
            "十年京洛弄残书，喜见西归别驾车。",
            "锦里追游贫莫厌，彩衣荣侍乐何如。",
            "诏条安远民为本，才刃如君地有余。",
            "不日还趋宣室召，伊川重访野人庐。"
        ],
        "notes": "",
        "id": "92842a30c50e333e59130ce61a82e7d5"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "寄题傅钦之济源草堂",
        "preface": "",
        "paragraphs": [
            "傅公有幽居，近在盘山下。",
            "清济出其间，白石明可把。",
            "盈科赴溟渤，习坎日倾泻。",
            "竹色洗娟婵，松姿照萧洒。",
            "室有古诗书，门无俗车马。",
            "公居虽畎亩，寤寐惟朝社。",
            "云山聊啸遨，鱼鸟同游冶。",
            "在我本无心，群生系用舍。",
            "终当入帝梦，肖象求岩野。",
            "题诗寄林坰，俚调惭非雅。"
        ],
        "notes": "",
        "id": "be42f125bb4e485ad86ba841133d4e1d"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "和蜀公紫薇花再发寄中书舍人",
        "preface": "",
        "paragraphs": [
            "几年幽独饱风霜，一日荣观似堵墙。",
            "地养深根成异产，天回淑气发新阳。",
            "宾朋须醉千钟酒，蜂蝶争偷百和香。",
            "留得青氊真旧物，于今鳯阁有名郎。"
        ],
        "notes": "",
        "id": "20b8c2ec7484fd1e70e571ca1feaa23d"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "和五十四翁登恩第后赠杨君章",
        "preface": "",
        "paragraphs": [
            "力穑良农晚岁收，英名初喜动凝旒。",
            "光如剑气斗间没，文似河源天上流。",
            "莫叹黄金才易箒，安知布被不封侯。",
            "暮年烈士心方壮，双鹘抟风向九秋。"
        ],
        "notes": "",
        "id": "52f980c9d00465c613da058ed87ebb1e"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "孙秀才下第𫏐还京口留别起居邀余和以赠行",
        "preface": "",
        "paragraphs": [
            "翔鸾戢翼下层空，南浦归帆逐晓风。",
            "梦寐兰陔清露白，啸歌江国火云红。",
            "王畿结绶来无久，天汉乘槎去可通。",
            "莫为淹回销壮节，力行须与古人同。"
        ],
        "notes": "",
        "id": "3d386d55e7d3cc6703e36f95820c333d"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "和蜀公八十岁自咏",
        "preface": "",
        "paragraphs": [
            "卫武年将百，僖公寿有千。",
            "形方通帝梦，兆始见王田。",
            "白髪高山雪，新诗清水莲。",
            "福绥真乐只，燕处自超然。",
            "浊酒中徐圣，泠风御列仙。",
            "劲松临绝壁，独鹤在青天。",
            "出处邦之望，清虚性所便。",
            "老谋方眷用，微物正思怜。",
            "汉室求园绮，周家重夭颠。",
            "虽懐箕颍志，应未许终焉。"
        ],
        "notes": "",
        "id": "5d4164d34541f5be23da815cd6fa7cf8"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "答孙莘老病中寄谢诸同舍",
        "preface": "",
        "paragraphs": [
            "言有逆耳忠，药有苦口利。",
            "康强本危虑，忧患生逸意。",
            "先生蹈周孔，陋巷乐仁义。",
            "新命登谏垣，四方想平治。",
            "舞雩逐清爽，伏枕送炎炽。",
            "作诗存警戒，教告在同志。",
            "苍生系正人，丹扆渴高议。",
            "矧当敷经训，劝讲日严侍。",
            "桓荣大师尊，郑公三鉴备。",
            "天衢进方亨，王路坦无陂。",
            "告猷补衮职，正色伏蒲地。",
            "阳城可以起，醇酒毋数醉。"
        ],
        "notes": "",
        "id": "3a9aa4dce8dfbf770522c24bf685f3ea"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "春日有怀仆射相公洛阳园",
        "preface": "",
        "paragraphs": [
            "阙塞当门外，伊流遶舍西。",
            "松筠不改色，桃李自成蹊。",
            "穉笋穿堦迸，珍禽拂面栖。",
            "公归卧林壑，好作钓璜溪。"
        ],
        "notes": "",
        "id": "96efb3509a78a8753aa82220f44e1836"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "和吕龙圗贺仆射相公",
        "preface": "",
        "paragraphs": [
            "鼎铉承家有庆基，苍生翘首圣神知。",
            "韦贤世德传经远，卫武年华入相迟。",
            "霖雨八方随说命，带河千古誓萧规。",
            "行看凤沼原鸰集，莫为旌麾滞朔陲。"
        ],
        "notes": "",
        "id": "83fafd566f80ce9171bfba294a4fe826"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "蜀公恳辞经席改领嵩宫赋诗以代献寿",
        "preface": "",
        "paragraphs": [
            "累诏褒优免造庭，两宫虚𥩟想仪形。",
            "千年辽鹤高华表，万里云鸿独杳冥。",
            "绮皓采芝终佐汉，桓荣稽古旧传经。",
            "真宫岑寂烟霞外，南极光中作寿星。"
        ],
        "notes": "",
        "id": "33e51466d13075030500fca54a7fc66b"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "和门下侍郎东省夜直寄左丞光禄",
        "preface": "",
        "paragraphs": [
            "黄合𬣙谟作帝龙，文昌纲辖振邦风。",
            "群才藻鉴归能哲，万事钧衡仰至公。",
            "连璧辉光时共美，断金情契昔相同。",
            "折冲千里精神壮，正似山河绕汉宫。"
        ],
        "notes": "",
        "id": "86b8911e320226e158f20dd21750bafd"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "和子开从驾朝谒景灵宫二首  其一",
        "preface": "",
        "paragraphs": [
            "雨师泛洒霁光匀，华盖香风不起尘。",
            "亿兆欢呼真帝启，谋猷左右尽君陈。",
            "云随仙驭三山远，日出咸池六合新。",
            "一别都门变桑海，来瞻原庙祗悲辛。"
        ],
        "notes": "",
        "id": "9deb613ef7a62b525e408fbc3372405c"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "和子开从驾朝谒景灵宫二首  其二",
        "preface": "",
        "paragraphs": [
            "瑶池真气降东莱，营室新临渭北开。",
            "载见辟王遐迩至，思齐任姒肃雝来。",
            "龙胡尚泣遗弓剑，燧火俄惊变柳槐。",
            "谁识九重宵旰意，中天云汉望昭回。"
        ],
        "notes": "",
        "id": "7408b537724f243884220119eb2a4a1d"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "四月三十日慈孝寺山亭席上次韵经父舍人送子敦都运待制赴河北",
        "preface": "",
        "paragraphs": [
            "去年使河东，饮饯天始秋。",
            "今年使河北，复作萧寺游。",
            "愧我燕居息，送公频按州。",
            "雍容鹓鹭列，环珮鸣琅球。",
            "岂知勤徒御，与国扬王休。",
            "譬如果适口，安问梨与榴。",
            "此行功名会，肯使岁月流。",
            "载酒都门饯，行当迓归辀。"
        ],
        "notes": "",
        "id": "16d6fbeae8ae7be6c3bab9f243b8f744"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "同子瞻送子敦赴河北都运次韵",
        "preface": "",
        "paragraphs": [
            "顾公涉沧海，宇宙观奇伟。",
            "十年守沈冥，应笑柱下史。",
            "动静虽有殊，要之盖棺已。",
            "迩来拜东台，岩穴弹冠喜。",
            "昂藏出风尘，壮志在千里。",
            "忽持肤使节，急病仁为美。",
            "翰林出新诗，风霆奔落纸。",
            "朝廷日清明，君子慎所履。",
            "行当继禹功，洒灾澹洪水。",
            "过我伊洛间，松风醒俗耳。"
        ],
        "notes": "",
        "id": "0428c3a76527ff7abfc809f4cdf2bae8"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "和张给事喜雨",
        "preface": "",
        "paragraphs": [
            "玉座焦劳侧席居，侍臣忧国尽应徐。",
            "宸心有感先离毕，星使分祈未下舆。",
            "触石寸云寰宇徧，稽天巨浸百川趋。",
            "不才太史那能颂，唯待丰年以喜书。"
        ],
        "notes": "",
        "id": "d42f755abc615791fcff20a222c3cbcb"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "又和张给事喜雨",
        "preface": "",
        "paragraphs": [
            "瞻望昭回毎夜分，崇朝忽起泰山云。",
            "乾坤荡暑如醒醉，江海生波想织纹。",
            "禁漏深迷天阙晓，朝衣凉带御炉熏。",
            "时清封奏何妨简，献纳赓歌见爱君。"
        ],
        "notes": "",
        "id": "687fb053551ac38a7e67331ce938fd1c"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "席上分韵送天觉使河东以登山临水送将归为韵分得临字",
        "preface": "",
        "paragraphs": [
            "唐尧茹藜藿，民俗犹忧深。",
            "晋国壮山川，羌虏皆外禽。",
            "宸心敬折狱，使节慎所临。",
            "夫君台阁旧，空老翰墨林。",
            "松柏饱岁寒，雕鹗候秋阴。",
            "揽辔上太行，北风爽烦襟。",
            "当令桑枣地，愁叹为讴吟。",
            "二江带双流，三峨耸危岑。",
            "何时早归耕，杖屦日相寻。"
        ],
        "notes": "",
        "id": "10dfe6aaddcb58fefc4dc76b97938585"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "谢赐御书诗五言十韵",
        "preface": "",
        "paragraphs": [
            "圣志探渊学，皇慈示至仁。",
            "论经穷古训，锡燕比嘉宾。",
            "天醴尧觞举，箫韶舜乐陈。",
            "隆恩均近辅，赐札下严宸。",
            "洒墨星辰烂，飞毫日月新。",
            "聪明钦作后，气志俨如神。",
            "龙马观牺迹，延陵识圣真。",
            "受藏辉蔀屋，荣遇极儒绅。",
            "方讲三王治，思还四海淳。",
            "顾惭愚陋识，何所补涓尘。"
        ],
        "notes": "",
        "id": "debb378f08ee5fea7aa1e1e39424ae25"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "殿试覆考和子由侍郎",
        "preface": "",
        "paragraphs": [
            "十五年前宿殿庐，伊川一纪卧岩居。",
            "雕虫尚忆长杨赋，汗简犹残太史书。",
            "日月当天瞻法座，烟霞落纸看华裾。",
            "品题幸预诸公末，更许追随侍玉除。"
        ],
        "notes": "",
        "id": "6a0d8e75c74db5f9cb89a44d81fcf3ea"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "和子瞻禁林锁院诏赐烛酒",
        "preface": "",
        "paragraphs": [
            "晨入金华暮浴堂，声容不动笔奔忙。",
            "星间忽降龙衔耀，天上重分玉醴香。",
            "欲炧寒宵宫漏永，半酣归梦蜀山长。",
            "起看绛阙银河晓，山立千官拱未央。"
        ],
        "notes": "",
        "id": "b81a1b10ff25c18577ae9a10ab5ccf4c"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "送周思道再知汉州三首  其一",
        "preface": "",
        "paragraphs": [
            "千山行尽见平川，鸡犬相闻俗晏然。",
            "父老共知仁圣意，十年重借使君贤。"
        ],
        "notes": "",
        "id": "d3d67a3849224695e9dfaf8964be5240"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "送周思道再知汉州三首  其二",
        "preface": "",
        "paragraphs": [
            "使君昔日抚疲羸，曾奏囊封有直词。",
            "一卧家山今白首，重来犹拥旧旌旗。"
        ],
        "notes": "",
        "id": "d90e926a3c56e5870d451a2b4b1cc68c"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "送周思道再知汉州三首  其三",
        "preface": "",
        "paragraphs": [
            "两川相望各繁华，二牧蕃宣出一家。",
            "衣绣聊为乡社宠，行看召节向天涯。"
        ],
        "notes": "",
        "id": "6e6dbc2ce614091075f30c837fbde41a"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "送周正孺知梓州",
        "preface": "",
        "paragraphs": [
            "先朝直节贯秋霜，殿壁于今有谏囊。",
            "汲黯犹烦卧居郡，冯唐何事老为郎。",
            "山川壮丽开戎幕，草木荣华过故乡。",
            "青盖从来宜白髪，行看高步入明光。"
        ],
        "notes": "",
        "id": "2e0dbba4978bc0b1de0c41b2c21e6c49"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "寄题蒲氏清风阁",
        "preface": "",
        "paragraphs": [
            "阆山锦屏秀，阆水碧玉寒。",
            "高阁俯城邑，飞甍出云端。",
            "惟昔隠君子，卜筑兹考槃。",
            "圗书侔藏室，一一手自刋。",
            "山园养松桂，庭砌被芝兰。",
            "雾深豹文蔚，风壮鹏翼抟。",
            "来为廊庙重，归为里闾欢。",
            "乃知哲人训，基构自艰难。",
            "我昔侍先君，借书尝纵观。",
            "题诗尚可记，手泽想未干。",
            "尔来三十载，感事一汍澜。",
            "侧身西南望，安得陵风翰。"
        ],
        "notes": "",
        "id": "8631f8ca7b6b36a579f859b61bb1f12d"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "又雨中厨屋坏",
        "preface": "",
        "paragraphs": [
            "我从山中来，安宅岂敢卜。",
            "穷秋积霖潦，陋巷没车毂。",
            "环堵不蔽风，下床毎涂足。",
            "灶鼃日已长，釜鱼时可漉。",
            "瓦解岂一朝，粪土扶朽木。",
            "中夜若崩山，微躯忧压覆。",
            "晨炊无尺椽，慨叹食重肉。",
            "益思反蓬茅，终老依松竹。",
            "云居荫薜萝，野性狎麋鹿。",
            "涧溪可濯饮，薇蕨余肴蔌。",
            "宁惟此寓馆，薄宦同旅宿。",
            "吾食敢求饱，民生犹歉腹。",
            "囊空庶无寇，囷竭尚有粟。",
            "墨突不暇黔，谁能忧破屋。"
        ],
        "notes": "",
        "id": "335b8745d336a879a30a812c4dfb4ac6"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "寄题颍昌王氏巽亭二首  其一",
        "preface": "",
        "paragraphs": [
            "危槛跨层城，凭高俗虑醒。",
            "鹏飞适莽苍，鸿去上青冥。",
            "隠地临箕岭，贤游会德星。",
            "跻攀何日共，远目寄郊坰。"
        ],
        "notes": "",
        "id": "6bc7f83be0215c5ea5cd352e9acb4377"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "寄题颍昌王氏巽亭二首  其二",
        "preface": "",
        "paragraphs": [
            "旧馆懐贤躅，先朝翊帝圗。",
            "虹梁引层构，血汗出奇驹。",
            "几杖延乡老，诗书问鲁儒。",
            "南天望云气，应泣舜苍梧。"
        ],
        "notes": "",
        "id": "3fbcb4083a2b1152363b947144b6fde6"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "送道纯归南康  其一",
        "preface": "",
        "paragraphs": [
            "平生闻庐岳，梦想入松门。",
            "京华走尘土，岁月空崩奔。",
            "缈思放岩壑，枕石清心魂。",
            "羡君归旧隠，山水当高轩。",
            "云林对寝食，烟霭变朝昏。",
            "晴空天池溢，瀑布银河翻。",
            "奇观穷宇宙，梦泽可以吞。",
            "少年负志气，海运期鹏鲲。",
            "晚登桂堂籍，燕石笑玙璠。",
            "飘飘考城吏，放浪彭泽园。",
            "回首出都邑，仙禽谢笼樊。",
            "顾我老文史，望天方戴盆。",
            "俛仰半世间，同僚念金昆。",
            "存亡已永隔，风义古所敦。",
            "寄语谢嵇绍，终惭山巨源。"
        ],
        "notes": "",
        "id": "d4c17f51ac3f82e01a6d223c5b612c62"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "送道纯归南康  其二",
        "preface": "",
        "paragraphs": [
            "珍台闲馆切昭回，笙鹤应无俗驾陪。",
            "天浸祥池三岛向，春迷神囿百花开。",
            "沙鸥泛泛人相近，风燕飞飞隼莫猜。",
            "清洛故园荒径在，与君何日赋归来。"
        ],
        "notes": "",
        "id": "3657c4413f57fa07323a6643c083f2c9"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "同安诞日赋小诗祝延",
        "preface": "",
        "paragraphs": [
            "海上蟠桃方结子，月中仙桂欲生枝。",
            "须知阴德多余庆，仁者从来与寿宜。"
        ],
        "notes": "",
        "id": "706464b5e7f55b91f568835f325328fd"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "又",
        "preface": "",
        "paragraphs": [
            "奕世登公衮，群生入化钧。",
            "须知盛德后，宜有正家人。",
            "令日垂门帨，清风采涧苹。",
            "儿孙环坐侧，岁岁祝千春。"
        ],
        "notes": "",
        "id": "e246a5e25160bdb5a52b939e39fd888d"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "送吕通直致仕南游归寿州",
        "preface": "",
        "paragraphs": [
            "掞天畴昔阻雄飞，未及耆年早拂衣。",
            "白日浮丘仙袂远，清秋范蠡片帆归。",
            "京华岁月双奔毂，淝上沧浪一钓矶。",
            "况有孟光为道侣，散花诸国叩岩扉。"
        ],
        "notes": "",
        "id": "ebf7c8f833ad0705da0dc89988b67d61"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "答刘中叟",
        "preface": "",
        "paragraphs": [
            "十年卧伊洛，半世老铅椠。",
            "君恩还故栖，蠧简幸窥觇。",
            "滥陪英雄游，自觉山野僭。",
            "有美刘夫子，相逢乐无厌。",
            "腾骞入霜台，便若阻城堑。",
            "朝言渴蹇谔，民瘼待针砭。",
            "清诗叩哀玉，孤秀出群艶。",
            "伐木激頺风，佩兰起幽念。",
            "顾我久羁寓，来如水凫泛。",
            "晨兴想三川，夕梦越双剑。",
            "终当出都门，瘦马揺破韂。",
            "事业付公等，斯言免为玷。"
        ],
        "notes": "",
        "id": "ab0b956a17cc51f2d83e3fbe183e3520"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "和刘莘老赠王圣美三子姪补试太学聨中高等",
        "preface": "",
        "paragraphs": [
            "风流江左并淮原，王氏衣冠不乏贤。",
            "文似三珠才竞爽，名如群玉气相连。",
            "九秋鸿雁方遵陆，万里骅骝始下鞭。",
            "白髪星郎推雅量，似闻折屐喜成颠。"
        ],
        "notes": "",
        "id": "23adb19a6e8231500976cfbf41551178"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "黄鲁直示千叶黄梅余因忆蜀中冬月山行江上闻香而不见花此真梅也鲁直然余言曰不得此乐久矣感而赋小诗",
        "preface": "",
        "paragraphs": [
            "江上清香隔水闻，林间不见雪纷纷。",
            "春寒忽忆登山屐，归梦犹寻谷口云。"
        ],
        "notes": "",
        "id": "095581b859cc61b0da74207c09cbd147"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "水纹扇",
        "preface": "",
        "paragraphs": [
            "翦出潇湘一片秋，动揺君手向空流。",
            "微风自有云涛气，梦入江天一钓舟。"
        ],
        "notes": "",
        "id": "699951fb1f924c55ba7c9430a603799b"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "寄蜀州吴廷珍太守",
        "preface": "",
        "paragraphs": [
            "红旆前驱一舍间，里闾相望俗安闲。",
            "春风城郭千家柳，落日楼台四面山。",
            "南亩劝耕丹诏远，北堂侍膳彩衣斑。",
            "梁园倦客思归久，五马何时命驾还。"
        ],
        "notes": "",
        "id": "5efeed0c9dc42d5d11b773b571a3f9f0"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "腊后一日雪晴西郊",
        "preface": "",
        "paragraphs": [
            "腊后寒威壮，春回岁律穷。",
            "薄云霏小雪，爱日解严风。",
            "银阙千门迥，瑶林万里同。",
            "谁能拂毫素，移入画屏中。"
        ],
        "notes": "",
        "id": "608fd5e880e78f18b36e1953b05be3f3"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "寄华州提举崇福李侍郎",
        "preface": "",
        "paragraphs": [
            "洛社曾陪祭酒闲，承明复接侍臣班。",
            "论交晚见松筠操，驻景长思冰雪颜。",
            "华岳闭门穷简册，邵堂隠几看河山。",
            "相逢一笑知何日，心逐飞云出故关。"
        ],
        "notes": "",
        "id": "de30a58aef410faf3b35da23a933702d"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "李方叔馈潭笋",
        "preface": "",
        "paragraphs": [
            "穿云㔉石远林空，来涉烟波几万重。",
            "实比梧桐堪食凤，箨翻风雨便成龙。",
            "一枝未许尘鞍挂，千亩终留渭水封。",
            "陋巷菜羮知不称，君王玉食愿时供。"
        ],
        "notes": "",
        "id": "0bd6d245a7900823102a7eaa58fe9526"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "和李方叔惠嵩山术煎松黄二首 术煎",
        "preface": "",
        "paragraphs": [
            "八公淮水留丹灶，四皓商山余紫芝。",
            "嵩岭今成花炼术，周原空咏堇如饴。",
            "容颜冰雪端能变，心肺尘埃信可治。",
            "多病直疑生羽翼，更纡仙客上清词。"
        ],
        "notes": "",
        "id": "5761f984dd6511e7f23f6bf6308149b0"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "和李方叔惠嵩山术煎松黄二首 松黄",
        "preface": "",
        "paragraphs": [
            "直干千年老雪霜，不随群木四时芳。",
            "冥冥黛色凝寒碧，冉冉云英末嫰黄。",
            "仙桂一枝聊比德，幽兰九畹幸同香。",
            "移文应怪归来晚，安石东山兴未忘。"
        ],
        "notes": "",
        "id": "6bb5c205eee060494d98ac72e674f081"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "石耳",
        "preface": "",
        "paragraphs": [
            "庐山五老峰，下临大江水。",
            "绝壁千余仞，青冥洞无底。",
            "烝云自太古，流雨洒千里。",
            "白日照层巅，阳崖生石耳。",
            "采之悬绳梯，磴藓滑屐齿。",
            "朱门登华筵，味敌莼丝美。",
            "小人勇趋利，所得仅刀匕。",
            "鸿毛轻躯命，一坠即已矣。",
            "吾思窒群欲，岂独艮其趾。",
            "高深有前戒，来者慎所履。"
        ],
        "notes": "",
        "id": "3e265e6ca40d06246cd319da03d302da"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "和张芸叟左司被赐资治通鉴",
        "preface": "",
        "paragraphs": [
            "六世承平有史臣，䌷书东洛布成均。",
            "网罗遗佚三千载，采撷精华十九春。",
            "天作冠篇坟典大，上思稽古宪章新。",
            "乌台御史辞讐校，头白空余汗简人。"
        ],
        "notes": "",
        "id": "124a1d547d4d72fd5d145f35b251538f"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "送郑闳中待制提举洞霄宫",
        "preface": "",
        "paragraphs": [
            "成均祭酒出储胥，叹息东门祖二疏。",
            "顾我言非韩吏部，多公节似孔尚书。",
            "诸生共惜阳城去，三径重开蒋诩居。",
            "琳馆遥瞻霄汉外，秋风一鹤上空虗。"
        ],
        "notes": "",
        "id": "51d71aad7139eb5bf87a29ad7b184baf"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "和吕原明上清宫落成",
        "preface": "",
        "paragraphs": [
            "炎历储祥亿万年，宫成四海共熙然。",
            "玉虚真境朝群帝，金阙泠风下列仙。",
            "初日翠华来照耀，半天碧瓦欲飞骞。",
            "已瞻圣孝勤三殿，更写欢声入五弦。"
        ],
        "notes": "",
        "id": "286c9bd9105394fe85db477b77197b2e"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "送李邠州",
        "preface": "",
        "paragraphs": [
            "文昌冠剑辍名卿，书殿丹青得老成。",
            "晓日旌旗熊虎动，秋郊组练雪霜明。",
            "邠郊风教农桑国，秦帝山河屏翰城。",
            "竹马儿童应借问，使君揽辔旧澄清。"
        ],
        "notes": "",
        "id": "e7db4791b2ee323afe4537c1e69f2998"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "和门下相公从驾视学",
        "preface": "",
        "paragraphs": [
            "尧天云汉炳文章，亲学严师款上庠。",
            "万乘及门先降辇，诸生望日俨成行。",
            "三雍盛典遵前训，千古元龟鍳逸王。",
            "儒服观光真幸会，为容深愧鲁高堂。"
        ],
        "notes": "",
        "id": "09d093e008a3554d1eb17fb055bce536"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "兴龙节传法院译经御筵",
        "preface": "",
        "paragraphs": [
            "诞圣千年日，祈祥亿刼尊。",
            "秘言翻贝叶，胜事集祗园。",
            "宝盖天香住，银珰诏语温。",
            "曾无了义学，空愧酌尧樽。"
        ],
        "notes": "",
        "id": "456511219c1484492bea691a7547442a"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "送文周翰出守陜郊",
        "preface": "",
        "paragraphs": [
            "维师谢公衮，稷契仰高躅。",
            "公子睠庭闱，西郊作侯牧。",
            "飘飖丹穴凤，灿烂文昌宿。",
            "雅望冠朝端，妙年分陜服。",
            "彩衣照洛水，红旆驱崤谷。",
            "荆山连太华，翠气堆群玉。",
            "长河从天来，回斡卷坤轴。",
            "东奔触砥柱，北向摧平陆。",
            "壮哉山河固，屏翰神明隩。",
            "秦人亦劳止，生气日已蹙。",
            "兵戈困疮痍，赋敛苦敲朴。",
            "使君得召父，庶可饱𫗴粥。",
            "耕桑徧南亩，礼义兴比屋。",
            "门前长安道，日夕撃征毂。",
            "念昔西徂东，经过厌结束。",
            "尔来卧岩谷，十载归天禄。",
            "犹如闭樊笼，恨未随鸿鹄。",
            "隠几思故山，侧身望乔木。",
            "何时拂尘衣，假道西走蜀。",
            "驻马问甘棠，歌谣听淳俗。"
        ],
        "notes": "",
        "id": "cd59615bf3ee7aae063cf8eefa7e30f1"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "守岁",
        "preface": "",
        "paragraphs": [
            "岁逐更筹尽，春随斗柄廻。",
            "和风先傍柳，薄雪暗惊梅。",
            "坐对灯花结，欢吹酒蚁开。",
            "莫嗟华髪短，且喜一年来。"
        ],
        "notes": "",
        "id": "1863c84d1e93917bf8856029430cbb6e"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "和吕子进元夕",
        "preface": "",
        "paragraphs": [
            "何处元宵好，天街第一坊。",
            "九重金阙外，万寿彩山旁。",
            "扈跸凝祥岛，迎銮资善堂。",
            "帝城灯火满，归坐若禅房。"
        ],
        "notes": "",
        "id": "48a06b67630c52dbb2d82ffad95f8aeb"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "原明官闲以余兼职良苦作诗见劳次韵二首 原明",
        "preface": "",
        "paragraphs": [
            "忘言象外已无求，应物环中自不忧。",
            "匠石旁观伤手斲，尚应皮里有阳秋。"
        ],
        "notes": "",
        "id": "c2675876421f616b5d37feed506037f4"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "原明官闲以余兼职良苦作诗见劳次韵二首 言志",
        "preface": "",
        "paragraphs": [
            "野性从来麋鹿游，强加冠服秪为忧。",
            "何时放出樊笼去，定似飞鸿上九秋。"
        ],
        "notes": "",
        "id": "0dcd42b73c748df3292ac43d0c63d48f"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "送秦主簿赴仁和",
        "preface": "",
        "paragraphs": [
            "我思适吴越，懐古意如何。",
            "太伯振高风，仲雍扬清波。",
            "绪余有季子，饥食玉山禾。",
            "山水发奇秀，古来英俊多。",
            "秦君淮海彦，文锋雄太阿。",
            "早依蘓扬州，匠手为礲磨。",
            "光芒侵星斗，气象奔江河。",
            "青衫拾科第，试邑佐弦歌。",
            "春水生南国，扁舟浮绿罗。",
            "方将剖蚌璞，焜燿随与和。",
            "我病久废诗，缅思眄庭柯。",
            "徬徨恋紫闼，岁月屡蹉跎。",
            "看君登朝廷，奏颂助猗那。",
            "为我谢苏公，先归待江沱。"
        ],
        "notes": "",
        "id": "55af000a67fdb329ebcfb64ea1969208"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "和钱穆父尚书蒋颍叔侍郎从驾景灵宫二首  其一",
        "preface": "",
        "paragraphs": [
            "紫嵩清洛映重𬮱，旧隠荒芜白髪新。",
            "麋鹿未能驯野性，鸾凰何敢望前尘。",
            "分班拜舞趋文陛，扈跸赓歌纪庆辰。",
            "共助成王朝太室，惭非史佚奉明禋。"
        ],
        "notes": "",
        "id": "70c7286dcd2a87f77a9220b33aef6767"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "和钱穆父尚书蒋颍叔侍郎从驾景灵宫二首  其二",
        "preface": "",
        "paragraphs": [
            "寝庙威神挟正元，初晨天仗下端门。",
            "寒生碧瓦气葱郁，日丽雕舆景晏温。",
            "霜露感时知世远，星辰拱极见君尊。",
            "自怜多病思归客，唯有山川役梦魂。"
        ],
        "notes": "",
        "id": "f89834990d609d28a865cdeeea5a4b7c"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "子瞻尚书惠涵星砚月石风林屏作歌以送之赋十二韵以谢",
        "preface": "",
        "paragraphs": [
            "端溪千仞涵明星，虢山木古藏阴灵。",
            "苏公赠我此二宝，使我坐卧瞻云屏。",
            "我观天地间，有物皆流形。",
            "或从清空入幽谷，中夜陨石翻堦蓂。",
            "齐谐志怪不能状，欲说但恐同优伶。",
            "公游浙江探禹穴，长啸宇宙临沧溟。",
            "手攀天河弄星月，醉落大笔还微醒。",
            "故分星月入我室，光照窗户风生庭。",
            "长林偃绝壁，晚色寒青冥。",
            "似闻洪涛卷万木，直干不折当风霆。",
            "玄云欲落雪，夜久孤灯荧。",
            "报赠愧无青玉案，苦吟徒使鬼神听。"
        ],
        "notes": "",
        "id": "a20b69fe81f255912bb450aeaa38f1b3"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "送蒋颍叔赴熙州",
        "preface": "",
        "paragraphs": [
            "诗书谋帅得豪英，去拥洮河十万兵。",
            "舒卷风云为号令，笑谈樽爼是功名。",
            "胡尘不近弹筝峡，汉月长悬细柳营。",
            "莫谓安邉无上策，农桑千里见升平。"
        ],
        "notes": "",
        "id": "8a7f9be07f6e26658a27100447e50fbc"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "和王都尉押高丽人燕射北园",
        "preface": "",
        "paragraphs": [
            "天上星弧日射狼，副车衣袂得余香。",
            "朔云曾落双雕羽，辽海将归万里航。",
            "酒灔尧觞宾已醉，春廻汉苑漏初长。",
            "何郎拜舞恩波渥，花簇金鞍道路光。"
        ],
        "notes": "",
        "id": "a3afaaa92b0e61c900e1cb85ca802e90"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "谢子瞻尚书惠墨端溪砚二首 墨",
        "preface": "",
        "paragraphs": [
            "禹平洪流锡玄圭，班于群神朝会稽。",
            "辽东飞烟过沧海，徂徕古气临天齐。",
            "丹砂化出黄金鼎，雄麝焚身何噬脐。",
            "鱼胶清坚岂易致，燕支山北随佩觿。",
            "双龙蛇蟠戏缺月，吴军破甲光水犀。",
            "黑云如轮起端溪，挥洒倐忽奔鲸鲵。",
            "先生海内文章伯，穷年蒿目忧黔黎。",
            "玉堂新制自心巧，想见星象躔宝奎。",
            "落毫无胫走珠玉，雨雹霁止垂虹蜺。",
            "陋儒穷经唇欲腐，石室汗简空沈迷。",
            "眼昏画纸仅成字，何异月暗投玻瓈。",
            "唯当藏作箧中宝，并荷蓑笠归锄犂。"
        ],
        "notes": "",
        "id": "56a9e8e86901d697c9d8a8a0a6d41e0e"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "谢子瞻尚书惠墨端溪砚二首 端溪砚",
        "preface": "",
        "paragraphs": [
            "端溪清冥几千尺，玄潭喷云嘘紫石。",
            "层空飞溜泻珠玑，大古阴崖摧霹雳。",
            "翦裁岩屏作风字，琢磨水镜成月魄。",
            "似闻松上飕飕声，一洗尘埃倾七泽。",
            "先生毎思穷禹穴，东叱天吴挂帆席。",
            "山祗水若献幽宝，赠我不啻千金璧。",
            "玉堂金井汲寒泉，坐视青天浸虚碧。",
            "岂知来从海峤外，鸟道穿云下绝壁。",
            "嗟我本是山中人，惭无词藻对卿客。",
            "乡人子云思奇苦，终老汉庭长执戟。",
            "至今旧宅有墨池，何怪著书玄尚白。",
            "行当提携返敝庐，更广牢愁吊遗迹。"
        ],
        "notes": "",
        "id": "15b3f98b00050273f793096c24f0c66e"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "初到玉堂",
        "preface": "",
        "paragraphs": [
            "旧庐风雨暗柴荆，丘壑元无绂冕情。",
            "一纪周南陪太史，八年书殿厕桓荣。",
            "陈编岂待伤麟止，藻思那能倚马成。",
            "空愧朱衣华髪吏，玉堂三世见题名。"
        ],
        "notes": "",
        "id": "4eeeb952017972e9f3d4925b7ea90a61"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "翰林寓直",
        "preface": "",
        "paragraphs": [
            "雨冷𫄨衣初觉单，清秋寓直玉堂寒。",
            "蒙蒙宿雾昏𫛛鹊，猎猎光风转蕙兰。",
            "藓积书筠尘不落，云生砚水墨无干。",
            "十年曾向伊川卧，长忆闲中梦寐安。"
        ],
        "notes": "",
        "id": "1b534ac1ae79aef4d8ced25d7d033f65"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "夜直闻御沟声",
        "preface": "",
        "paragraphs": [
            "银河秋泻月明中，云卷风吹下碧空。",
            "终夕玉堂魂梦冷，蜀江声绕水晶宫。"
        ],
        "notes": "",
        "id": "8e81598010358eff25d2e61124e8ae0c"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "送陈元舆侍御赴庐江",
        "preface": "",
        "paragraphs": [
            "忆昔仁皇凭玉几，延和春昼神龙起。",
            "赭袍黄伞放诸生，却下红帘半天里。",
            "君为第二惊众人，愧我非才居后尘。",
            "题名桂籍皆年少，有似鹤鸿毛羽新。",
            "尔来四朝三十载，相逢何怪容颜改。",
            "昭陵拱木郁参天，麟阁名臣几人在。",
            "侍从同登白玉除，毎思夙昔梦华胥。",
            "君今出作八州牧，千里旌旗引舳舻。",
            "淮阳卧治岂当久，宣室夜召终非踈。",
            "下车先表崔节妇，助我汗简成新书。"
        ],
        "notes": "",
        "id": "221b252c1c85257f9cfdb30e7d72b635"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "八月十一日夜玉堂对月",
        "preface": "",
        "paragraphs": [
            "银云栉栉王堂明，奁镜初开六合惊。",
            "天卷纎毫光不隔，风收万籁夜无声。",
            "蓬莱想像皆云气，宫殿虚无尽水精。",
            "一夕梦飞双剑外，已疑身到雪山清。"
        ],
        "notes": "",
        "id": "22a6cf68c825c2d6ef5769c94c6c696d"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "送七主簿赴龙水",
        "preface": "",
        "paragraphs": [
            "山行水逶迤，郁屈如盘龙。",
            "缘谿夹修竹，被岭多长松。",
            "悬门倚岩石，终日对青峰。",
            "初仕昔为宰，读书过三冬。",
            "忘机狎鸥鸟，劝稼亲老农。",
            "讼庭可罗雀，铜印苍藓封。",
            "尔来三十年，梦想幽人踪。",
            "风尘京洛间，邑子或相逢。",
            "晚岁上玉堂，天门深九重。",
            "缅思寒潭碧，一洗我心胸。",
            "送子西南归，恨无羽翼从。",
            "为我谢邦人，今愧白髪容。"
        ],
        "notes": "",
        "id": "f5ecf62528f5fccf90c83e01ccc0993a"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "和子瞻尚书仪曹北轩种栝",
        "preface": "",
        "paragraphs": [
            "苏公沧洲趣，日夕懐山阴。",
            "公堂植珍木，寄梦天姥岑。",
            "亭亭碧玉干，气象俯乔林。",
            "雷霆已难拔，霜雪何敢侵。",
            "苍皮卷鳞甲，细叶抽锋针。",
            "稍出珊瑚枝，中含笙磬音。",
            "鸾鳯待栖息，讵肯容凡禽。",
            "西风荡积雨，畏日方流金。",
            "潭潭宗伯府，窈窕岩谷深。",
            "北窗卧羲皇，笑语合朋簮。",
            "苍生望安石，出处本无心。",
            "万象入毫端，四溟纳胸襟。",
            "文房爼豆列，武库矛戟森。",
            "甘棠爱召伯，勿使蝼蚁寻。",
            "世俗多贵远，岂知古犹今。",
            "他年老东山，应记梁父吟。"
        ],
        "notes": "",
        "id": "87ca8cc5f5e079ee123193265365054a"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "吏部彭侍郎召会冯少师园亭即席赋诗",
        "preface": "",
        "paragraphs": [
            "门生犹记凿龙登，载酒东堂命友朋。",
            "终日清谈陪几杖，赤松况是坐禅僧。"
        ],
        "notes": "",
        "id": "d2b40d1a38abdb11b5a74378578fffd3"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "多病",
        "preface": "",
        "paragraphs": [
            "多病心牢落，惊秋髩飒然。",
            "风干桐叶地，雨冷菊花天。",
            "旧隠荒江汉，新居俯涧瀍。",
            "西都长梦想，何日赋归田。"
        ],
        "notes": "",
        "id": "7b973b7e53c098895eef95e068534cc4"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "九日寄诸弟",
        "preface": "",
        "paragraphs": [
            "白髪宜新酒，黄花似去年。",
            "懐归双剑路，极望九秋天。",
            "乔木西山外，觚棱北斗邉。",
            "遥知行乐处，药市隠真仙。"
        ],
        "notes": "",
        "id": "fb863d23b8afd1fe2c69162fe401a7f5"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "挽歌词",
        "preface": "",
        "paragraphs": [
            "彩旆蓝舆访隠扃，云松雪竹想仪形。",
            "函关应望真人气，傅野今无处士星。",
            "犹忆九臯闻鹤唳，徒劳双目送鸿冥。",
            "将回俗驾频搔首，深愧山文旧勒铭。"
        ],
        "notes": "",
        "id": "ec3450bb7823874712c5c66d01f8f9ca"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "永州作",
        "preface": "",
        "paragraphs": [
            "京华驿候远，楚越山川分。",
            "心驰桂江水，梦绕苍梧云。",
            "夕与木石居，朝游麋鹿群。",
            "圣治逾绳契，皇明轶华勲。",
            "炎陬暨海表，休气塞无垠。",
            "羁臣此幽絷，何以答恩勤。"
        ],
        "notes": "",
        "id": "3dc1cbd753be38fdc41a6e72ee93f888"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "御制太皇太后挽词四首  其一",
        "preface": "",
        "paragraphs": [
            "任姒基王迹，涂莘首化风。",
            "德超千古上，治定九年中。",
            "日月无私照，乾坤不宰功。",
            "宁神登太室，永佑宋无穷。"
        ],
        "notes": "",
        "id": "fa1653167a12a9357b735882968c6405"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "御制太皇太后挽词四首  其二",
        "preface": "",
        "paragraphs": [
            "定策元丰末，劳谦圣烈光。",
            "外家深自抑，俊德尽明扬。",
            "恭俭隆三世，寛仁覆万方。",
            "功成身不处，仙驾白云乡。"
        ],
        "notes": "",
        "id": "7f7a94df289c472b2ce33c8fbbbe8ded"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "御制太皇太后挽词四首  其三",
        "preface": "",
        "paragraphs": [
            "天祐周邦世世仁，笃生文母济斯民。",
            "嗣徽慈后光宗祖，配极英皇育圣神。",
            "崇庆垂衣宁宝座，延和负扆翊冲人。",
            "长言永慕遵遗训，要在齐家与正身。"
        ],
        "notes": "",
        "id": "53f094322f7855be88dd911df6574873"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "御制太皇太后挽词四首  其四",
        "preface": "",
        "paragraphs": [
            "八荒同轨寿原成，雨露俄悲岁律更。",
            "晓日曈昽开凤翣，春风缥缈转龙旌。",
            "晨朝尚想趋金殿，𩙪驭难留返玉京。",
            "宝册形容虽四字，谁知盛德莫能名。"
        ],
        "notes": "",
        "id": "5f8f3c34ad4ff5291dea23fef77735cb"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "太皇太后挽词二首  其一",
        "preface": "",
        "paragraphs": [
            "诞保天基命，光开帝永圗。",
            "轩星临斗极，尧日上云衢。",
            "美化形风雅，成功入典谟。",
            "群生何以报，损寿济寰区。"
        ],
        "notes": "",
        "id": "5c6f3e95f9e3384c67c70f3d21cdb4bc"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "太皇太后挽词二首  其二",
        "preface": "",
        "paragraphs": [
            "授几咨元老，垂帷揽众贤。",
            "舜功成二十，周士得三千。",
            "德泽流终古，规摹遗亿年。",
            "宁唯照彤史，石室烂青编。"
        ],
        "notes": "",
        "id": "cef8ea66391ea6580b2679cc868a5984"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "又三首  其一",
        "preface": "",
        "paragraphs": [
            "九载扶皇业，三朝赖母仪。",
            "成干功不有，并日照无私。",
            "天上轩星暗，人间薤露悲。",
            "君王自仁孝，旧典奉元龟。"
        ],
        "notes": "",
        "id": "5b898fb0569de1c6a796284d9d134928"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "又三首  其二",
        "preface": "",
        "paragraphs": [
            "治道初无事，齐家与正身。",
            "练缯躬至俭，行苇被深仁。",
            "受册辞隆礼，为霖属老臣。",
            "太平遗德在，白首泣尧民。"
        ],
        "notes": "",
        "id": "8d238771e118f34989d0fc5b8014c551"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "又三首  其三",
        "preface": "",
        "paragraphs": [
            "能助君成圣，惟知谏必从。",
            "徽音推二后，盛治见三宗。",
            "虚扆翔丹凤，仙輴驾玉龙。",
            "凄凉厚陵路，墓木拱高峰。"
        ],
        "notes": "",
        "id": "ae0f4f042b7d5215003d2b906d18675d"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "王岐公挽词三首  其一",
        "preface": "",
        "paragraphs": [
            "景运光华际，洪钧十六年。",
            "文明宪前古，礼乐被敷天。",
            "有美经邦业，无成载物权。",
            "君臣时契会，俯仰逐流川。"
        ],
        "notes": "",
        "id": "305083db3004d4d15149e8cc18000633"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "王岐公挽词三首  其二",
        "preface": "",
        "paragraphs": [
            "乘云仙驭远，出震帝圗新。",
            "百辟瞻元宰，繁机仗老臣。",
            "中天扶日月，拱极失星辰。",
            "终始先朝遇，勤劳至没身。"
        ],
        "notes": "",
        "id": "3d785a6c02fd9813199fd81234a2ed41"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "王岐公挽词三首  其三",
        "preface": "",
        "paragraphs": [
            "王俭风流相，岐公博赡资。",
            "敷文成国典，亮采作官师。",
            "剑佩空黄合，音容想赤墀。",
            "元臣葬礼盛，箫吹朔风悲。"
        ],
        "notes": "",
        "id": "acc4fcba4ef3177fab36f1f9b9b57d55"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "王开府挽词三首  其一",
        "preface": "",
        "paragraphs": [
            "圣历当千运，天庭第一人。",
            "荣光亲日月，优宠极臣邻。",
            "贾马推先进，夔龙接后尘。",
            "藩垣赖耆德，宣力至终身。"
        ],
        "notes": "",
        "id": "a81f74c27bef11e2654b96078946c81a"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "王开府挽词三首  其二",
        "preface": "",
        "paragraphs": [
            "康宁五福备，出入四朝安。",
            "剑佩逼台室，旌旄登将坛。",
            "天池将浴凤，云汉拟骖鸾。",
            "缥缈凌霞意，今成逝水叹。"
        ],
        "notes": "",
        "id": "fc0811f58db212761a6f508d2a0e6a14"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "王开府挽词三首  其三",
        "preface": "",
        "paragraphs": [
            "连帅诸侯长，维师列爵隆。",
            "仪刑宪万国，眷礼视三公。",
            "白日年华尽，浮云世事空。",
            "九原伊洛上，松柏自悲风。"
        ],
        "notes": "",
        "id": "28b8a0356fd0c809c21e77f2d7ab9993"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "司马温公挽词五首  其一",
        "preface": "",
        "paragraphs": [
            "伊吕为时耦，夷齐得圣清。",
            "精忠贯日月，至行格神明。",
            "微物沾仁泽，穷荒服德名。",
            "须知千载后，瞻仰重嵩衡。"
        ],
        "notes": "",
        "id": "52e6ffb8ce7c30a3af1b2b24038a41fe"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "司马温公挽词五首  其二",
        "preface": "",
        "paragraphs": [
            "文母扶皇运，成王绍庆基。",
            "萧公翼左右，裴相系安危。",
            "共恨登庸晚，俄成殄瘁悲。",
            "旗常纪勲业，长与日星垂。"
        ],
        "notes": "",
        "id": "e3fa38b6b3fc3cbd6813236b2cde3f23"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "司马温公挽词五首  其三",
        "preface": "",
        "paragraphs": [
            "上相经纶日，群生化育中。",
            "初开仁寿域，重立太平功。",
            "海宇还淳俗，朝廷复古风。",
            "英灵在王室，应佑宋无穷。"
        ],
        "notes": "",
        "id": "a97beb3cf6975d7a3a707791f5de3f9d"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "司马温公挽词五首  其四",
        "preface": "",
        "paragraphs": [
            "尽瘁忧民瘼，孤忠简圣心。",
            "忘身甘首疾，报国竞分阴。",
            "天夺杨公速，人思召伯深。",
            "秋风咽笳鼓，行路泣成霖。"
        ],
        "notes": "",
        "id": "4383beffc2a0120dcab9ddbe600a3691"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "司马温公挽词五首  其五",
        "preface": "",
        "paragraphs": [
            "自昔龙门峻，叨蒙国士知。",
            "䌷书陪太史，问学仰宗师。",
            "一纪依林壑，千秋隔履綦。",
            "余生愧簮绂，无路送灵輀。"
        ],
        "notes": "",
        "id": "4d5b5a856fd04ced85bdffcf2abd6794"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "韩献肃公挽词三首  其一",
        "preface": "",
        "paragraphs": [
            "孝友天生德，公忠世象贤。",
            "八元推亮采，四海入陶甄。",
            "枌社棠阴老，槐庭棣萼聨。",
            "咨询赖黄髪，零落已重泉。"
        ],
        "notes": "",
        "id": "1f00c0120220c95de436d0708485abf8"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "韩献肃公挽词三首  其二",
        "preface": "",
        "paragraphs": [
            "舜禹勤劳治，臯夔翊赞功。",
            "秉钧瞻上宰，宪老佚三公。",
            "寿考登耆耋，哀荣备始终。",
            "凄凉颍川路，箫鼓愬南风。"
        ],
        "notes": "",
        "id": "be316ecf50c6d474cb90cb6888d58ca1"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "韩献肃公挽词三首  其三",
        "preface": "",
        "paragraphs": [
            "东阁开无倦，西园宴不疲。",
            "苍生望安石，多士美当时。",
            "功业归青史，音容閟𰬸帷。",
            "乌衣门巷在，过客有余悲。"
        ],
        "notes": "",
        "id": "62f81d6145ef7dfb031a8f7348f2b069"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "李朝议挽词二首  其一",
        "preface": "",
        "paragraphs": [
            "美行商山老，高年渭水翁。",
            "政留循吏迹，家有古人风。",
            "操几门庭在，安车里巷空。",
            "子孙皆孝养，余庆自无穷。"
        ],
        "notes": "",
        "id": "8ab7c7a18fbb83baafb283bbba2df0db"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "李朝议挽词二首  其二",
        "preface": "",
        "paragraphs": [
            "解组红尘外，忘机白日迟。",
            "烟霞随步武，松竹想风姿。",
            "沇水流清范，盘山厚福基。",
            "乡人应配社，犹恨不期颐。"
        ],
        "notes": "",
        "id": "37bd08affccc0a1960db374d8f5fcaec"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "鲜于諌议挽词二首  其一",
        "preface": "",
        "paragraphs": [
            "西蜀文章老，中朝侍从臣。",
            "谏垣风烈在，书殿宠光新。",
            "宣室虚前席，清漳叹病身。",
            "致君才未展，青史迹空陈。"
        ],
        "notes": "",
        "id": "d90dbd0ba5f73cbe3aee8352932a0213"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "鲜于諌议挽词二首  其二",
        "preface": "",
        "paragraphs": [
            "白首方登用，忠规溢皂囊。",
            "仲山违衮职，汲黯卧淮阳。",
            "墓剑知谁挂，人琴竟两亡。",
            "犹思挺直操，松柏凛秋霜。"
        ],
        "notes": "",
        "id": "c4be15e496caca072424167517639152"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "哭司马公休",
        "preface": "",
        "paragraphs": [
            "昔在西都日，趋庭见伯鱼。",
            "金华同劝讲，石室共䌷书。",
            "鲍叔深知我，颜渊实丧予。",
            "衰年哭心友，忍复望灵车。"
        ],
        "notes": "",
        "id": "8acbd869631a0ae8f386a5d13efccd1d"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "中书侍郎傅公挽词  其一",
        "preface": "",
        "paragraphs": [
            "岩野为霖后，千年复有人。",
            "累朝推鲠直，二圣倚经纶。",
            "尽瘁忧民色，孤忠许国身。",
            "徐公德不变，可使俗还淳。"
        ],
        "notes": "",
        "id": "09aa2edda597369ef0ea99699d21907c"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "中书侍郎傅公挽词  其二",
        "preface": "",
        "paragraphs": [
            "洛社瞻贤躅，书筵继老成。",
            "声容陪夙昔，论议想平生。",
            "节与盘山峻，名随沇水清。",
            "草堂空旧隠，松月为谁明。"
        ],
        "notes": "",
        "id": "e38c9defd23da9b507bbd6dc0589061b"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "常大夫挽词",
        "preface": "",
        "paragraphs": [
            "礼乐追先哲，文名动搢绅。",
            "忠勤白首节，惠爱远州民。",
            "石室诗书在，天衢日月深。",
            "九原何所憾，有子嗣芳尘。"
        ],
        "notes": "",
        "id": "52799ad665fdf6ce08eae643a43bd794"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "王承事挽词",
        "preface": "",
        "paragraphs": [
            "井络西南奥，今无处士星。",
            "天真养恬漠，世累绝尘冥。",
            "松菊陶公径，诗书孔氏庭。",
            "传家清训在，潜德继先铭。"
        ],
        "notes": "",
        "id": "ec56c2fd0b84bb628aa35268d3d1c242"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "坤成节教坊致语口号",
        "preface": "",
        "paragraphs": [
            "彩仗含风缥缈间，神孙当宁燕千官。",
            "太阴入梦祥初发，中岳闻呼老更难。",
            "诸夏丰年联系诏令，两仪和气入吹弹。",
            "下臣拜献坤成乐，长奉千秋万岁欢。"
        ],
        "notes": "",
        "id": "6fada71d4840c63432c3636e3e66839b"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "藓色通行径，松阴叩隐关。"
        ],
        "notes": "",
        "id": "3799976f673bfff4657a54c19e170eb6"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "上秩干门下奠坤，玄都境界妙难论。"
        ],
        "notes": "",
        "id": "cbeaab0cd2eb65e217333dc8bd95fe49"
    },
    {
        "author": "范祖禹",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "会老名堂清颖上，礼贤开馆大河滨。"
        ],
        "notes": "",
        "id": "3c69ce0b2af6b6f8386ab7fcdabb9f13"
    },
    {
        "author": "范祖禹",
        "dynasty": "宋",
        "type": "词",
        "rhythmic": "六州",
        "title": "",
        "preface": "",
        "paragraphs": [
            "太平功。",
            "拥佑帝尧聪。",
            "歌九德，偃五戎。",
            "寰海被祥风。",
            "车书万里文轨同。",
            "自南北西东。",
            "耕田凿井，戏垂髫华发，跻仁寿域变时雍。",
            "大明方天中。",
            "弃养东朝苦匆匆。",
            "玉座如存，永隔慈容。",
            "恨难穷。",
            "崇庆空。",
            "飙轮仙驭无踪。",
            "超宇宙，驾云龙。",
            "褘翟掩轩宫。",
            "柏城王气长郁葱。",
            "温洛照寒崧。",
            "光灵在上，徽音流千古，昭如日月丽层穹。",
            "太任家邦隆。",
            "彤史青编永垂鸿。",
            "清庙笙镛。",
            "奏假钦崇。"
        ],
        "notes": "",
        "id": "2ccf80d59da1f39e95d052bd11eedba7"
    },
    {
        "author": "范祖禹",
        "dynasty": "宋",
        "type": "词",
        "rhythmic": "十二时・忆少年",
        "title": "",
        "preface": "",
        "paragraphs": [
            "转招摇。",
            "厚陵回望，双阙起岧嶢。",
            "晓日丽谯。",
            "金爵上干霄。",
            "风雨阕，夜宫闭，不重朝。",
            "奉鸾镳渐遥。",
            "玉京知何处，飞英衔恤，乱絮缠悲，春路迢迢。",
            "缥缈哀音，发龙笳凤箫。",
            "光景同，惨淡度岩邑，指河桥。",
            "马萧萧。",
            "络绎星轺。",
            "拂天容卫，江海上寒潮。",
            "万国魂销。",
            "追昔御东朝。",
            "开钿扇，垂珠箔，侍珰貂。",
            "宝香烧。",
            "散飘。",
            "开仁寿域，神孙高拱，昆仑渤澥，玉烛方调。",
            "一旦宫车晚，旋归泬寥。",
            "九载初，如梦次，功得琼瑶。"
        ],
        "notes": "",
        "id": "09bb662a2ed2d4cb9c87f2756d2452b0"
    },
    {
        "author": "范祖禹",
        "dynasty": "宋",
        "type": "词",
        "rhythmic": "导引",
        "title": "",
        "preface": "",
        "paragraphs": [
            "延和幄座，临御九年中。",
            "往事已成空。",
            "皇基固覆盂四海，本自太任功。",
            "九虞初毕下西宫。",
            "庙祏与天崇。",
            "周家盛，卜年卜世，万祀永无穷。"
        ],
        "notes": "",
        "id": "1596a8a83a3438541d3e68abcf26243e"
    },
    {
        "author": "范祖禹",
        "dynasty": "宋",
        "type": "词",
        "rhythmic": "导引",
        "title": "",
        "preface": "",
        "paragraphs": [
            "思齐文母，盛烈对皇天。",
            "演宝祚千年。",
            "卿云复旦治功全。",
            "厌人世登仙。",
            "龙舆忽掩三川。",
            "彩仗属车旋。",
            "维清象舞告英宣。",
            "入诗颂歌弦。"
        ],
        "notes": "",
        "id": "183a7f2c2915c675bfd4da98dc1fd6de"
    },
    {
        "author": "范祖禹",
        "dynasty": "宋",
        "type": "词",
        "rhythmic": "虞神歌",
        "title": "",
        "preface": "",
        "paragraphs": [
            "驾玉龙。",
            "设初虞祭终。",
            "前旌举，天回洛水，路转崧峰。",
            "瞻寥廓，烟霏冲融。",
            "窅无踪。",
            "震地鼓吹悲雄。",
            "谁何羽卫重。",
            "拂云旗帜眩青红。",
            "来渐东。",
            "清尘洒道，修职百神恭。",
            "回首苍茫醅雾雨吹风。",
            "掩泉宫。",
            "□□□□□□□□□寰畿入，山川改容。",
            "鼓钟临近次，千官望拜，涕泪衡从。",
            "人如堵，晨光葱茏。",
            "阙穹隆。",
            "驰道禁水相通。",
            "当年游幸空。",
            "皇仪事毕泣重瞳。",
            "哀未穷。",
            "巍巍馀烈，辉映简编中。",
            "亿万斯年，覆载同功。"
        ],
        "notes": "",
        "id": "a8217dd941101c70a7d603b863699f38"
    }
]