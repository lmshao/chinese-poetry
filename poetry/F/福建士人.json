[
    {
        "author": "福建士人",
        "dynasty": "宋",
        "type": "诗",
        "rhythmic": "",
        "title": "颂蔡君谟  其一",
        "preface": "",
        "paragraphs": [
            "道边松，大义渡至漳泉东。",
            "问谁植之我蔡公，岁久广阴如云浓。",
            "甘棠蔽芾安可同，委蛇天矫腾苍龙。",
            "行人六月不知暑，千古万古长清风。"
        ],
        "notes": "",
        "id": "4830b5cbf82b7239b61cf5ee46375f8c"
    },
    {
        "author": "福建士人",
        "dynasty": "宋",
        "type": "诗",
        "rhythmic": "",
        "title": "颂蔡君谟  其二",
        "preface": "",
        "paragraphs": [
            "洛阳桥，一望五里排琨瑶。",
            "行人不忧沧海潮，冲冲往来乘仙飙。",
            "蔡公作成去还朝，玉虹依旧横青霄。",
            "考之溱洧功何辽，千古万古无倾摇。"
        ],
        "notes": "",
        "id": "9ff1b82b8441ab59f7a590048d9fa564"
    }
]