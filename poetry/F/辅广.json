[
    {
        "author": "辅广",
        "dynasty": "宋",
        "type": "诗",
        "rhythmic": "",
        "title": "题资福院平绿轩",
        "preface": "",
        "paragraphs": [
            "名区与利垅，羊肠竞攀跻。",
            "谁能为芳草，四旷成幽栖。",
            "春风一凭栏，秀色无高低。",
            "山遥不作障，水近何妨隄。",
            "只恐金气寒，黄枯变碧萋。",
            "坐令群目惊，有似七圣迷。",
            "人心无天游，六凿相攘挤。",
            "但于平处观，众有何端倪。",
            "日月互宾送，景物随乖暌。",
            "彼昏如执著，惟君试金篦。"
        ],
        "notes": "",
        "id": "651a0bfb6d8d6f6896684b1a921ef2b2"
    }
]