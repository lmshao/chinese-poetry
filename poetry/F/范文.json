[
    {
        "author": "范文",
        "dynasty": "宋",
        "type": "词",
        "rhythmic": "意难忘",
        "title": "",
        "preface": "",
        "paragraphs": [
            "清泪如铅。",
            "叹咸阳送远，露冷铜仙。",
            "岩花粉堕雪，津柳暗生烟。",
            "寒食后，暮江边。",
            "草色更芊芊。",
            "四十年，留春意绪，不似今年。",
            "山阴欲棹归船。",
            "暂停杯雨外，舞剑灯前。",
            "重逢应未卜，此别转堪怜。",
            "凭急管，倩繁弦。",
            "思苦调难传。",
            "望故乡，都将往事，付与啼鹃。"
        ],
        "notes": "",
        "id": "8cfc8ec8b4228b09d5241991d61535b4"
    }
]