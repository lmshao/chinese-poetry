[
    {
        "author": "方子容",
        "dynasty": "宋",
        "type": "诗",
        "rhythmic": "",
        "title": "西龙潭",
        "preface": "",
        "paragraphs": [
            "风云未借且潜藏，峰上谁欤起道场。",
            "禅子坐听金竺语，老人拜献玉函方。",
            "法轮广大乾坤转，岩洞幽深日月长。",
            "千古不愁为佛护，夜潭勤礼玉毫光。"
        ],
        "notes": "",
        "id": "7422168f8144a4961b1081d8030d0e5e"
    },
    {
        "author": "方子容",
        "dynasty": "宋",
        "type": "诗",
        "rhythmic": "",
        "title": "偕循守周彦质过苏东坡白鹤新居和东坡韵",
        "preface": "",
        "paragraphs": [
            "豹隠南山鹤在阴，浮罗一望白云深。",
            "巧工且缩居旁手，烈士谁知负壮心。",
            "嗟我抗尘仍走路，羡君叩寂且求音。",
            "如何东岭神仙境，肯约衰翁数访临。"
        ],
        "notes": "",
        "id": "bfe81375046c9b1c6a40421c1e297429"
    },
    {
        "author": "方子容",
        "dynasty": "宋",
        "type": "诗",
        "rhythmic": "",
        "title": "再访东坡用前韵",
        "preface": "",
        "paragraphs": [
            "东岭新成桃李阴，春光日日向人深。",
            "遥瞻广厦惊凡目，自是中台巧运心。",
            "轮奂欲形张老颂，调歌先听伯牙音。",
            "料公不负南堂约，应许衰翁领客临。"
        ],
        "notes": "",
        "id": "30df7b273a315f43b096df1ea18f1fb8"
    }
]