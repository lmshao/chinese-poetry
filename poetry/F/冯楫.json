[
    {
        "author": "冯楫",
        "dynasty": "宋",
        "type": "诗",
        "rhythmic": "",
        "title": "题枯髅图",
        "preface": "",
        "paragraphs": [
            "形骸在此，其人何在。",
            "乃知一灵，不属皮袋。"
        ],
        "notes": "",
        "id": "7365eb3b901eb747b71a8c6945842b7e"
    },
    {
        "author": "冯楫",
        "dynasty": "宋",
        "type": "诗",
        "rhythmic": "",
        "title": "自咏",
        "preface": "",
        "paragraphs": [
            "公事之余喜坐禅，少曾将脇到床眠。",
            "虽然现出宰官相，长老之名四海传。"
        ],
        "notes": "",
        "id": "bcfbed9ab6f5e119289967f277097ab0"
    },
    {
        "author": "冯楫",
        "dynasty": "宋",
        "type": "诗",
        "rhythmic": "",
        "title": "施经偈",
        "preface": "",
        "paragraphs": [
            "我赋躭痂癖，有财贮空虚。",
            "不作子孙计，不为车马速。",
            "不充玩好用，不买声色娱。",
            "置锥无南亩，片瓦无屋庐。",
            "所得月俸给，唯将赎梵书。",
            "万里遣迎介，崎岖涉长途。",
            "奉安大刹中，开示诸迷徒。",
            "庶几披阅者，咸得入无余。",
            "古佛为半偈，尚乃舍生躯。",
            "我今以财施，痛楚不侵肤。",
            "以我较古佛，苦乐万倍殊。",
            "所以不惜财，非是禀性愚。",
            "借问借财人，终日较锱铢。",
            "无常忽地到，宁免生死无。"
        ],
        "notes": "",
        "id": "fb5eba46a1a55e2b71990fa5cdcc805c"
    },
    {
        "author": "冯楫",
        "dynasty": "宋",
        "type": "诗",
        "rhythmic": "",
        "title": "临终颂",
        "preface": "",
        "paragraphs": [
            "初三十一，中九下七。",
            "老人言尽，龟哥眼赤。"
        ],
        "notes": "",
        "id": "122267020e88ee2c85863bb7ae8def79"
    },
    {
        "author": "冯楫",
        "dynasty": "宋",
        "type": "诗",
        "rhythmic": "",
        "title": "劝谕赈济诗",
        "preface": "",
        "paragraphs": [
            "我朝未第日，乡间逢岁饥。",
            "两率闾里人，相共行赈济。",
            "饥民仅得食，免困饿而毙。",
            "及我登第后，被罪归田里。",
            "寻复拜召命，迤逦治行计。",
            "忽见道途间，小儿有遗弃。",
            "复自劝乡邦，割己用施惠。",
            "日饭八千人，八旬乃休止。",
            "于时已麦熟，粮食相接济。",
            "我始趋行朝，蒙恩长宗寺。",
            "初本不望报，人以为能事。",
            "利司具切奏，还官不容避。",
            "今年又少歉，我适帅泸水。",
            "无户备饭食，所济俱用米。",
            "聊舍三百斛，十中活一二。",
            "又以一千石，减价平行市。",
            "每石减十钱，庶几无涌贵。",
            "更有不熟处，资简潼川类。",
            "计用减价粜，所祈均获济。",
            "我非财有余，但愍民不易。",
            "一时所施行，乐为之识记。"
        ],
        "notes": "",
        "id": "cb4e89d2299de958dea04f73a6be7131"
    }
]