[
    {
        "author": "范晞文",
        "dynasty": "宋",
        "type": "诗",
        "rhythmic": "",
        "title": "题江湖伟观",
        "preface": "",
        "paragraphs": [
            "西湖何处可消愁，快上人间百尺楼。",
            "千里山川浮王气，百年形势壮皇州。",
            "逋仙宅近梅应古，坡老祠空竹自秋。",
            "立徧阑干无限意，六桥歌舞懒回头。"
        ],
        "notes": "",
        "id": "87425b2b539ce4b25edbf4318c755e52"
    },
    {
        "author": "范晞文",
        "dynasty": "宋",
        "type": "诗",
        "rhythmic": "",
        "title": "湖上",
        "preface": "",
        "paragraphs": [
            "湖边多少游湖者，半在断桥烟雨间。",
            "尽逐春风看歌舞，几人著眼到青山。"
        ],
        "notes": "",
        "id": "dfc3c6761e2237d13a95b0cb5461fe98"
    },
    {
        "author": "范晞文",
        "dynasty": "宋",
        "type": "诗",
        "rhythmic": "",
        "title": "燕山闻鹃",
        "preface": "",
        "paragraphs": [
            "燕山三月初三夜，听得啼鹃第一声。",
            "同是小楼孤烛下，主人熟睡客惊心。"
        ],
        "notes": "",
        "id": "986886fe86be2b6140049d500ba02412"
    }
]