[
    {
        "author": "傅宗教",
        "dynasty": "宋",
        "type": "诗",
        "rhythmic": "",
        "title": "秦君亭",
        "preface": "",
        "paragraphs": [
            "隠君在何许，遗迹此山阿。",
            "春风闭门处，回首空烟萝。"
        ],
        "notes": "",
        "id": "73e17655ba5f3b689de0dead8688e282"
    },
    {
        "author": "傅宗教",
        "dynasty": "宋",
        "type": "诗",
        "rhythmic": "",
        "title": "思古堂",
        "preface": "",
        "paragraphs": [
            "何人凿山腹，高堂跨崔嵬。",
            "悠悠百年事，滚滚随尘埃。",
            "弃置君莫问，且复共此杯。"
        ],
        "notes": "",
        "id": "ca2194569afacc83ffe60e9259b99d06"
    },
    {
        "author": "傅宗教",
        "dynasty": "宋",
        "type": "诗",
        "rhythmic": "",
        "title": "无名木",
        "preface": "",
        "paragraphs": [
            "峨峨九日峰，下有千年木。",
            "正异岁寒姿，命受兹也独。",
            "十围铁干古，百尺虬髯矗。",
            "不以姓名显，肯为封爵辱。",
            "畏名如畏虎，终焉托岩伏。",
            "何当大厦求，一枝亦自足。"
        ],
        "notes": "",
        "id": "63efb55f37a352baeed782830110d7b1"
    }
]