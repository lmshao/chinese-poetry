[
    {
        "author": "范质",
        "dynasty": "唐",
        "type": "诗",
        "rhythmic": "",
        "title": "诫儿姪八百字",
        "preface": "",
        "paragraphs": [
            "（昨得谢课书，希于京秩之中更与迁转。",
            "余以诸儿姪辈生长以来，未谙外事，艰难损益，懵然莫知，因抒古诗一章晓之。",
            "）去年初释褐，一命列蓬丘。",
            "（谓谢课。",
            "）青袍春草色，白纻弃如仇。",
            "适会龙飞庆，王泽天下流。",
            "尔得六品阶，无乃太为优。",
            "凡登进士第，四选升校讐。",
            "历官十五考，叙阶与尔俦。",
            "如何志未满，意欲陵（《纪事》「陵」作「凌」。",
            "）云游。",
            "若言品位卑，寄书来我求。",
            "省之再三叹，不觉泪盈眸。",
            "吾家本寒素，门地寡公侯。",
            "先子有令德，乐道尚忧游。",
            "生逢世多僻，委任信沉浮。",
            "仕宦不喜达，吏隐同庄周。",
            "积善有余庆，清白为贻谋。",
            "伊余奉家训，孜孜务进修。",
            "夙夜事勤肃，言行思悔尤。",
            "出门择交友，防慎畏薰莸。",
            "省躬常惧玷，恐掇庭闱羞。",
            "童年志于学，不堕（《纪事》「堕」作「惰」。",
            "）为箕裘。",
            "二十中甲科，頳尾化为虬。",
            "（二十三进士及第，今举全数。",
            "）三十入翰苑（时三十三，），步武向瀛州。",
            "四十登宰辅（年四十一），貂冠侍冕旒。",
            "备位行一纪，将何助帝猷。",
            "既非救旱雨，岂是济川舟。",
            "天子未遐弃，日益素餐忧。",
            "黄河润千里，草木皆浸渍。",
            "吾宗凡九人，继踵升官次。",
            "门内无白丁，森森朱绿紫。",
            "鹓行洎内职，亚尹州从事。",
            "府掾监省官，高低皆清美。",
            "悉田侥幸升，不因资考至。",
            "朝廷悬爵秩，命之曰公器。",
            "才者禄及身，功者赏于世。",
            "非才及非功。",
            "安得专（《纪事》「专」作「沾」。",
            "）厚利。",
            "寒衣内府帛，饥食太仓米。",
            "不蚕复不穑，未尝勤四体。",
            "虽然一家荣，岂塞众人议。",
            "颙颙十目窥，龊龊千人指。",
            "（曾参云：「十目所视。",
            "」古人云：「千人所指。",
            "」言可畏。",
            "）借问尔与吾，如何不自媿？",
            "戒尔学立身，莫若先孝悌。",
            "怡怡奉亲长，不敢生骄易。",
            "战战复兢兢，造次必于是。",
            "戒尔学干禄，莫若勤道艺。",
            "尝闻诸格言，学而优则仕。",
            "不患人不知，惟患学不至。",
            "戒尔远耻辱，恭则近乎礼。",
            "自卑而尊人，先彼而后己。",
            "《相鼠》与《茅鸱》，宜鉴诗人剌。",
            "（《毛诗》：「《相鼠》，刺无礼。",
            "」《左传》：「茅鸱」，刺不恭。",
            "）戒尔勿放旷，放旷非端士。",
            "周孔垂名教，齐梁尚清议。",
            "南朝称八达，千载秽青史。",
            "戒尔勿嗜酒，狂药非佳味。",
            "能移谨厚性。",
            "化为凶险（《纪事》「险」作「暴」。",
            "）类。",
            "古今倾败者，历历皆可记。",
            "戒尔勿多言，多言者众（《纪事》「者众」作「众所」。",
            "）忌。",
            "苟不慎枢机，灾危从此始。",
            "是非毁誉间，适足为身累。",
            "举世重交游，拟结金兰契。",
            "忿怨容易（《纪事》「容易」作「从是」。",
            "）生，风波当时起。",
            "所以公君子心，汪汪淡如水。",
            "举世好承奉，昂昂增意气。",
            "不知承奉者，以尔为玩戏。",
            "所以古人疾，籧篨与戚施。",
            "举世重任侠，（《史记》：「轻死重义曰侠。",
            "」）呼俗（《纪事》「呼俗」作「俗呼」。",
            "）为气义。",
            "（《纪事》「气义」作「义士」。",
            "）为人赴急难，往往陷刑死。",
            "所以马援书，殷勤戒诸子。",
            "（马援告儿孙书，甚非此事。",
            "）举世贱清素，奉身好华侈。",
            "肥马衣轻裘，扬扬过闾里。",
            "虽得巿童怜，还为识者鄙。",
            "我本羁旅臣，遭逢尧舜理。",
            "位重才不充，戚戚怀忧畏。",
            "深渊与薄冰，蹈之唯恐坠。",
            "尔曹非悯我，勿使著罪戾。",
            "闭门敛踪迹，缩首避名势。",
            "名势不久居，毕竟何足恃。",
            "物盛必有衰，有隆还有替。",
            "速成不坚牢，亟走多颠踬。",
            "灼灼园中花，早发还先萎。",
            "迟迟涧畔松，郁郁含晚翠。",
            "赋命有疾徐，青云难力致。",
            "寄语谢诸郎，躁进徒为耳。",
            "（见《宋文鉴》卷十四。",
            "以《宋诗纪事》校之。",
            "）（此诗疑作于入宋后。",
            "）（〖1〗《宋史》卷二四九《范质传》：「从子校书郎杲求奏迁秩，质作诗晓之。",
            "时人传诵，以为劝戒。",
            "」）。"
        ],
        "notes": "",
        "id": "9a88d216cf0b625c32a7c0f6d8df9465"
    },
    {
        "author": "范质",
        "dynasty": "唐",
        "type": "诗",
        "rhythmic": "",
        "title": "贺李昉除翰林学士（题拟）",
        "preface": "",
        "paragraphs": [
            "翰苑重求李谪仙，词锋颖利胜龙泉。",
            "朝趋建礼霞烘日，夜直承明月映天。",
            "圣主重知缘国士。",
            "相公多喜为同年。",
            "青春才子金门贵。",
            "蜀锦袍新夺日鲜。",
            "（周本淳校点本《诗话总龟》卷二七引《古今诗话》。",
            "此诗为周世宗征淮南间作。",
            "）。"
        ],
        "notes": "",
        "id": "bc2b333c66100476e8ea670f69087c93"
    },
    {
        "author": "范质",
        "dynasty": "唐",
        "type": "诗",
        "rhythmic": "",
        "title": "岳阳楼诗（题拟） 一",
        "preface": "",
        "paragraphs": [
            "烟容云态四溟蒙，州在波涛汹涌东。"
        ],
        "notes": "",
        "id": "dd6e79bf058575a72b0c2f16c69ba8a0"
    },
    {
        "author": "范质",
        "dynasty": "唐",
        "type": "诗",
        "rhythmic": "",
        "title": "岳阳楼诗（题拟） 二",
        "preface": "",
        "paragraphs": [
            "地收楚蜀西南水，天与江湖旦暮风。",
            "（按：以上两联属同一首诗。",
            "原诗应为七律。",
            "）。"
        ],
        "notes": "",
        "id": "75a56a810dde3c9f712ff20add006c65"
    },
    {
        "author": "范质",
        "dynasty": "唐",
        "type": "诗",
        "rhythmic": "",
        "title": "岳阳楼诗（题拟） 三",
        "preface": "",
        "paragraphs": [
            "可笑祖龙游不得，欲于何处访蓬莱。",
            "（见《舆地纪胜》卷六九《岳州》。",
            "）（按：范质入宋后，均在汴京。",
            "诗为其早年作。",
            "）。"
        ],
        "notes": "",
        "id": "9f2b6e16745e5c0fcea9a5d446e105de"
    }
]