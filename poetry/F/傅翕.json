[
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "四相诗 生相",
        "preface": "",
        "paragraphs": [
            "识托浮泡起，生从爱欲来。",
            "昔时曾长大，今日复婴孩。",
            "星眼随人转，朱唇向乳开。",
            "为迷真法性，还却受轮回。"
        ],
        "notes": "",
        "id": "18bcac9c7085b6d7e6405a5ca83bfc3a"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "老相",
        "preface": "",
        "paragraphs": [
            "览镜容颜改，登阶气力衰。",
            "咄哉今已老，趋拜礼还亏。",
            "身似临崖树，心如念水龟。",
            "尚犹躭有漏，不肯学无为。"
        ],
        "notes": "",
        "id": "df82f541667b4fc9b3fafea338b25504"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "病相",
        "preface": "",
        "paragraphs": [
            "忽染沈疴疾，因成卧病身。",
            "妻儿愁不语，朋友厌相亲。",
            "楚痛抽千脉，呻吟彻四邻。",
            "不知前路险，犹向恣贪嗔。",
            "。"
        ],
        "notes": "",
        "id": "09f437dae0c8b2d5641d01bfc02b5c12"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "死相",
        "preface": "",
        "paragraphs": [
            "精魄辞生路，游魂入死关。",
            "只闻千万去，不见一人还。",
            "宝马空嘶立，庭花永绝攀。",
            "早求无上道，应免四方山。"
        ],
        "notes": "",
        "id": "9bc7be02038776008ef8bad2d830bab7"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "颂 一",
        "preface": "",
        "paragraphs": [
            "遍参四大海，观寻五阴山。",
            "如来行道处，灵智甚清闲。",
            "实殿明珠曜，花座美玉鲜。",
            "心王明教法，敷扬般若莲。",
            "浄土菩提子，盖得天中天。"
        ],
        "notes": "",
        "id": "104093406d7e410ed5cfa586f9763bf0"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "颂 二",
        "preface": "",
        "paragraphs": [
            "观此色身中，心王般若空。",
            "圣智安居处，凡夫路不同。",
            "出入无门户，观寻不见踪。",
            "大体宽无际，小心尘不容。",
            "欲得登彼岸，高张智慧篷。"
        ],
        "notes": "",
        "id": "e650516a83bfdc9319dc14d002840e44"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "颂 三",
        "preface": "",
        "paragraphs": [
            "清净明珠戒，庄严佛道塲。",
            "身作如来相，心为般若王。",
            "愿早登莲座，口放大圆光。",
            "广照无边界，为佛作桥梁。",
            "开大毘尼藏，名传戒定香。"
        ],
        "notes": "",
        "id": "1b55ae79e03517394e3021a2b0279278"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "颂 四",
        "preface": "",
        "paragraphs": [
            "观达无生智，空中谁往来？永超三界狱，不染四魔胎。",
            "游戏莲华上，安居法性台。",
            "天上悉瞻仰，冥空赞善哉！有缘逢广化，般若妙门开。"
        ],
        "notes": "",
        "id": "54d42b3dfbae01fb77ba1778a1b402c8"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "颂 五",
        "preface": "",
        "paragraphs": [
            "夜夜抱佛眠，朝朝还共起。",
            "行住镇相随，坐卧同居止。",
            "分毫不相离，如身影相似。",
            "欲知佛何在，只这语声是。"
        ],
        "notes": "",
        "id": "80029cf686bce9db7458b65c746f76e1"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "颂 六",
        "preface": "",
        "paragraphs": [
            "寂是法王根，动是法王苗。",
            "湼槃既不远，常住亦非遥。",
            "回心名浄土，烦恼应时消。",
            "欲过三涂海，勤修六度桥。",
            "定当成正觉，喻若待来潮。",
            "。"
        ],
        "notes": "",
        "id": "6603b1804c121d0e5c2787283f61021b"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "颂 七",
        "preface": "",
        "paragraphs": [
            "伏藏不离体，珠在内身中。",
            "但向心边会，莫远外于空。"
        ],
        "notes": "",
        "id": "217b956cc76aed0dc1f139aee95c7c59"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "颂 八",
        "preface": "",
        "paragraphs": [
            "万类同真性，千般体一如。",
            "若人解此法，何用苦寻渠。",
            "四生同一体，六趣会归余。",
            "无明即是佛，烦恼不须除。"
        ],
        "notes": "",
        "id": "6595387761e29286c8cd045c76d4adbe"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "贪嗔痴 一",
        "preface": "",
        "paragraphs": [
            "不须贪，看取游鱼戏碧潭。",
            "只是爱他钩下饵，一条线向口中含。"
        ],
        "notes": "",
        "id": "eb0683dfa461e7ef02f33c56c2b281b1"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "贪嗔痴 二",
        "preface": "",
        "paragraphs": [
            "不须瞋，瞋则能招地狱因。",
            "但将定力降风火，便是端严紫磨身。"
        ],
        "notes": "",
        "id": "9b060249c0556958f4c6ad337ec6f562"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "贪嗔痴 三",
        "preface": "",
        "paragraphs": [
            "不须痴，痴被无明六贼欺。",
            "恶业自身心所造，愚迷披却畜生皮。"
        ],
        "notes": "",
        "id": "ced02b8e3cb6538b6d620ca61058c141"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "十劝 一",
        "preface": "",
        "paragraphs": [
            "劝君一，专心常念波罗密。",
            "勤修六度向菩提，五浊三涂自然出。"
        ],
        "notes": "",
        "id": "681007deb3fb4f948e125c2255c7055f"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "十劝 二",
        "preface": "",
        "paragraphs": [
            "劝君二，夫人处世莫求利。",
            "纵然求得𫏐时间，须臾不久归蒿里。"
        ],
        "notes": "",
        "id": "8a4bb2a9b1b029b2e43b0edd3babd092"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "十劝 三",
        "preface": "",
        "paragraphs": [
            "劝君三，人身难得大须慙。",
            "昼夜六时常念佛，勤修三宝向伽蓝。"
        ],
        "notes": "",
        "id": "10ca361be7dfe21ef21d18aae68b10e5"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "十劝 四",
        "preface": "",
        "paragraphs": [
            "劝君四，努力经营修善事。",
            "莫言少壮好光容，未委前程是何处。"
        ],
        "notes": "",
        "id": "77c87b8c6adfe7d6aefdadb398ffb2af"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "十劝 五",
        "preface": "",
        "paragraphs": [
            "劝君五，寻思地狱真成苦。",
            "眼前富贵逞容仪，须臾不久还归土。"
        ],
        "notes": "",
        "id": "1f530d8225a94e0b5b9775af8328b104"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "十劝 六",
        "preface": "",
        "paragraphs": [
            "劝君六，第一莫吃众生肉。",
            "若非菩萨化身来，便是生前亲眷属。"
        ],
        "notes": "",
        "id": "75bb6cd6abebf284b801c163fbd65115"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "十劝 七",
        "preface": "",
        "paragraphs": [
            "劝君七，万事无过须的实。",
            "朝三暮四不为人，此理安身终不吉。"
        ],
        "notes": "",
        "id": "2ec30b43f28f4bc666591d6c4dc1a0ec"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "十劝 八",
        "preface": "",
        "paragraphs": [
            "劝君八，吃肉之人真罗刹。",
            "今生若也杀他身，来生还被他人杀。",
            "。"
        ],
        "notes": "",
        "id": "f1290b6fa7da67ebe777526ec3c19476"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "十劝 九",
        "preface": "",
        "paragraphs": [
            "劝君九，天堂地狱分明有。",
            "莫将酒肉劝僧人，五百生中无脚手。"
        ],
        "notes": "",
        "id": "ca6026b5a3856326678f80008e2dea23"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "十劝 十",
        "preface": "",
        "paragraphs": [
            "劝君十，相劝修行须在急。",
            "一朝命尽入黄泉，父娘妻子徒劳泣。"
        ],
        "notes": "",
        "id": "151024c32f5db8087b65598e148524f9"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "颂二首 一",
        "preface": "",
        "paragraphs": [
            "空手把锄头，步行骑水牛。",
            "人从桥上过，桥流水不流。"
        ],
        "notes": "",
        "id": "b6c23ee6b03c2ea4d864afb92061e900"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "颂二首 二",
        "preface": "",
        "paragraphs": [
            "有物先天地，无形本寂寥。",
            "能为万象主，不逐四时雕。",
            "（延寿《心赋注》引此首）。"
        ],
        "notes": "",
        "id": "c2199df74fa010bb291b5e2389691a0f"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "还源诗十二章 一",
        "preface": "",
        "paragraphs": [
            "还源去，生死湼槃齐。",
            "由心不平等，法性有高低。"
        ],
        "notes": "",
        "id": "979a275170553c9f3ee4c689bf8b9941"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "还源诗十二章 二",
        "preface": "",
        "paragraphs": [
            "还源去，说易运心难。",
            "般若无形相，教君若为观。"
        ],
        "notes": "",
        "id": "7c3969697d2a99fe90a5e1e559e532bc"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "还源诗十二章 三",
        "preface": "",
        "paragraphs": [
            "还源去，欲求般若易。",
            "但息是非心，自然成大智。"
        ],
        "notes": "",
        "id": "0714bda2703c0db1803be688d4b46cef"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "还源诗十二章 四",
        "preface": "",
        "paragraphs": [
            "还溴去，触处可幽栖。",
            "湼槃生死是，烦恼即菩提。"
        ],
        "notes": "",
        "id": "84bf653c9c87388424ef36bb7548a8f4"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "还源诗十二章 五",
        "preface": "",
        "paragraphs": [
            "还源去，依理莫随情。",
            "法性无增减，妄说有亏盈。"
        ],
        "notes": "",
        "id": "718689918a38c1ece15d341c46d353cb"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "还源诗十二章 六",
        "preface": "",
        "paragraphs": [
            "还源去，何须更远寻。",
            "欲求真解脱，端坐自观心。"
        ],
        "notes": "",
        "id": "b3697a8a7f718e946509613e16d5c97f"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "还源诗十二章 七",
        "preface": "",
        "paragraphs": [
            "还源去，心性不思议。",
            "志小无为大，芥子纳须弥。"
        ],
        "notes": "",
        "id": "19b13a60e9c9e72e68a3b6a2c3296629"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "还源诗十二章 八",
        "preface": "",
        "paragraphs": [
            "还源去，解脱无边际。",
            "和光与物同，如空不染世。"
        ],
        "notes": "",
        "id": "3c25aa5646a541435989aea038315209"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "还源诗十二章 九",
        "preface": "",
        "paragraphs": [
            "还源去，何须次第求。",
            "法性无前后，一念一时修。",
            "（此首见《宗镜录》卷十四）。"
        ],
        "notes": "",
        "id": "1673637653aeb09e99b9e0629b20ec46"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "还源诗十二章 十",
        "preface": "",
        "paragraphs": [
            "还源去，心性不沈浮。",
            "安住三（《宗镜录》卷二七作「王」）三昧，万行悉圆收。",
            "。"
        ],
        "notes": "",
        "id": "1e7de0168195b5b95d6e253bf49005ec"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "还源诗十二章 十一",
        "preface": "",
        "paragraphs": [
            "还源去，生死本纷沦。",
            "横计虚为实，六情常自昏。"
        ],
        "notes": "",
        "id": "543e4ec56ead8d5896a534a1a803fe89"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "还源诗十二章 十二",
        "preface": "",
        "paragraphs": [
            "还源去，般若酒澄清。",
            "能治烦恼病，自饮劝众生。"
        ],
        "notes": "",
        "id": "409606f4aeec7e90d61ca623fe30b26c"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "浮沤歌",
        "preface": "",
        "paragraphs": [
            "君不见骤雨近着庭际流，水上随生无数沤。",
            "一滴初成一滴破，几回销尽几回浮。",
            "浮沤聚散无穷已，大小殊形色相似。",
            "有时忽起名浮沤，销尽还同本来水。",
            "浮沤自有还自无，象空象实总名虚。",
            "究竟还同幻化影，愚人唤作半边珠。",
            "此时感叹闲居士，一见浮沤悟生死。",
            "皇皇人世总名虚，𫏐借浮沤以相比。",
            "念念人间多盛衰，逝水东注永无期。"
        ],
        "notes": "",
        "id": "819c8ea53ba7c0907aa6faa98103d194"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "独自诗二十章 一",
        "preface": "",
        "paragraphs": [
            "独自山，茅茨草屋安。",
            "熊罴撩人戏，飞鸟共来飧。"
        ],
        "notes": "",
        "id": "2a21779ec364d8ca4ca0bfb437a11b9f"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "独自诗二十章 二",
        "preface": "",
        "paragraphs": [
            "独自居，何意此勤劬。",
            "翘心寻本性，节志服真如。"
        ],
        "notes": "",
        "id": "59b129671b0c1833e7db050b60b6580b"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "独自诗二十章 三",
        "preface": "",
        "paragraphs": [
            "独自眠，寂寞好思玄。",
            "休息攀缘境，不著有无边。"
        ],
        "notes": "",
        "id": "b46ca285b2bcd1161528881522a2b4ba"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "独自诗二十章 四",
        "preface": "",
        "paragraphs": [
            "独自坐，静思观无我。",
            "调直个身心，慈悲成萨埵。"
        ],
        "notes": "",
        "id": "9fe35b7cbe9096fe9567f36402bd2765"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "独自诗二十章 五",
        "preface": "",
        "paragraphs": [
            "独自处，本誓如应语。",
            "示道在经中，扣破无明主。"
        ],
        "notes": "",
        "id": "5b640fa8054f73ac2ddcb74098294a7d"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "独自诗二十章 六",
        "preface": "",
        "paragraphs": [
            "独自行，见色恰如盲。",
            "轻躯同类化，蠕动未曾惊。"
        ],
        "notes": "",
        "id": "269ca9621254846093e58070a8c1b673"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "独自诗二十章 七",
        "preface": "",
        "paragraphs": [
            "独自戏，问我心中有何为？",
            "若见无记在心中，急断令还般若义。"
        ],
        "notes": "",
        "id": "ef84c4d71ce0f46beb889168bb51bb65"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "独自诗二十章 八",
        "preface": "",
        "paragraphs": [
            "独自往，触处随缘皆妄想。",
            "妄想心内富驰求，即此驰求亦非往。",
            "。"
        ],
        "notes": "",
        "id": "3ffe5cae3fd78b77ede45672fe1c49f9"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "独自诗二十章 九",
        "preface": "",
        "paragraphs": [
            "独自归，登山度岭何所依。",
            "比至所依无定实，熟观此境竟何为。"
        ],
        "notes": "",
        "id": "92315ed0dd630b2b3ac5b62be76e87b9"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "独自诗二十章 十",
        "preface": "",
        "paragraphs": [
            "独自作，问我心中何所著？推检四运并无生，千端万绪何能缚？"
        ],
        "notes": "",
        "id": "e3779f1c2178ea99d8caa51365924fa5"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "独自诗二十章 十一",
        "preface": "",
        "paragraphs": [
            "独自语。问我心中何所取？",
            "照了巧说并皆空，咽喉唇舌谁为主。"
        ],
        "notes": "",
        "id": "53ea23b5ab09144f2e9c1a5414e5577f"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "独自诗二十章 十二",
        "preface": "",
        "paragraphs": [
            "独自精，其实离声名。",
            "三观一心融万品，荆蕀丛林何处生？"
        ],
        "notes": "",
        "id": "36524f8db5ab5aefdff0ecbd9167cd0d"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "独自诗二十章 十三",
        "preface": "",
        "paragraphs": [
            "独自美，迢迢弃朝市。",
            "追昔本愿证无生，不得无生终不止。"
        ],
        "notes": "",
        "id": "000d0ddb937d8b3662d56e7e1796b7aa"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "独自诗二十章 十四",
        "preface": "",
        "paragraphs": [
            "独自佳，禅味朝飧不同虾。",
            "弊此抟食如应与，假借五阴以为家。"
        ],
        "notes": "",
        "id": "2774016c9b7cfe843790b98c2b68fd6a"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "独自诗二十章 十五",
        "preface": "",
        "paragraphs": [
            "独自乐，但欲求无学。",
            "急断三界绳，得免泥犂恶。"
        ],
        "notes": "",
        "id": "c0fb68c96b8ce05f33cc037c9380b344"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "独自诗二十章 十六",
        "preface": "",
        "paragraphs": [
            "独自好，决求菩萨道。",
            "万行为众生，未取泥洹宝。"
        ],
        "notes": "",
        "id": "ba5f887842b92f5c2d2df23716fead60"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "独自诗二十章 十七",
        "preface": "",
        "paragraphs": [
            "独自欢，试取世缘看。",
            "捉此无常境，一理向心观。"
        ],
        "notes": "",
        "id": "a6a0522861ab48cb282f56c6a729e494"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "独自诗二十章 十八",
        "preface": "",
        "paragraphs": [
            "独自奇，正是学无为。",
            "回首多许念，运向湼槃池。"
        ],
        "notes": "",
        "id": "64a8b507e1be31f1b7aafb0104a093c4"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "独自诗二十章 十九",
        "preface": "",
        "paragraphs": [
            "独自足，愿心无限局。",
            "怨亲法界语圆真，始得应身化群育。"
        ],
        "notes": "",
        "id": "5fc153d6b6323be4a7e31f9969c725b3"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "独自诗二十章 二十",
        "preface": "",
        "paragraphs": [
            "独自宿，意里心储蓄。",
            "为作良友系衣珠，历劫弥生根会熟。"
        ],
        "notes": "",
        "id": "7170ab8356447055833285a742df480f"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "尔时大士语诸弟子昼夜思维观察自心生而不生灭而不灭止息攀缘人法相寂是为解脱乃作五章词曰 一",
        "preface": "",
        "paragraphs": [
            "一更始，心香遍界起。",
            "敬礼无上尊，心心已无已。"
        ],
        "notes": "",
        "id": "df110883107dc07912c4676587b34e4c"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "尔时大士语诸弟子昼夜思维观察自心生而不生灭而不灭止息攀缘人法相寂是为解脱乃作五章词曰 二",
        "preface": "",
        "paragraphs": [
            "二更至，跏趺静禅思。",
            "通达无彼我，真如一不二。"
        ],
        "notes": "",
        "id": "fac08e1053c04bd8c2d28274b53d28a6"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "尔时大士语诸弟子昼夜思维观察自心生而不生灭而不灭止息攀缘人法相寂是为解脱乃作五章词曰 三",
        "preface": "",
        "paragraphs": [
            "三更中，观法空不空。",
            "无起无生灭，体一真如同。"
        ],
        "notes": "",
        "id": "3075e500ac55e360fa8e080938c1b355"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "尔时大士语诸弟子昼夜思维观察自心生而不生灭而不灭止息攀缘人法相寂是为解脱乃作五章词曰 四",
        "preface": "",
        "paragraphs": [
            "四更前，观法缘无缘。",
            "真如四句绝，百非宁复煎。"
        ],
        "notes": "",
        "id": "05fd03d20a5f11c76e166f0f2e0876e9"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "尔时大士语诸弟子昼夜思维观察自心生而不生灭而不灭止息攀缘人法相寂是为解脱乃作五章词曰 五",
        "preface": "",
        "paragraphs": [
            "五更初，稽首礼如如。",
            "归依无新故，不实亦不虚。"
        ],
        "notes": "",
        "id": "609a41a59e7bbc1c92f5222eace2d4ff"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路难二十篇（幷序） 第一章明心非断常",
        "preface": "",
        "paragraphs": [
            "君不见自心非断亦非常，普在诸方不入方。",
            "亦复不依前后际，又复非圆非短长。",
            "湛然无生亦无灭，非白非黑非青黄。",
            "虽复念虑知诸法，而实不住念中央。",
            "众生入而无所入，虽取六境无所伤。",
            "智者分明了知此，是故号曰法中王。",
            "自悟知此非知法，因尔智慧等金刚。",
            "不藉外缘资内府，戒定慧品自闲防。",
            "安住普超三昧顶，忆想颠倒永消亡。",
            "觉诸烦恼真如相，称此空名为道塲。",
            "为众班宣演常教，如此妙义未曾彰。",
            "行路难，路难微妙甚难行。",
            "若以无知照知法，现前证得本无生。"
        ],
        "notes": "",
        "id": "5a4c34187a3a94eaa042e0d8314d7460"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路难二十篇（幷序） 第二章明真照无照",
        "preface": "",
        "paragraphs": [
            "君不见真照分明性无照，通鉴坦荡复无平。",
            "安住无明知明照，了达明照之无明。",
            "一心永断于诸行，始复勤行于不行。",
            "一心非心亦非一，无一无心行不生。",
            "识心即是无生法，非离生法有无生。",
            "若知诸缘性无起，随心颠倒任纵横。",
            "解了空心无隔碍，世间言论不庸争。",
            "若复苦欲争言论，方为贪痴之所盲。",
            "是故经说乐知见，五阴尘劳随复生。",
            "若能专心复本际，自得正道坦然平。",
            "性正心平无有正，假设平正引群生。",
            "行路难，路难常居五阴山。",
            "湼槃虚玄不为寂，虽有生死独清闲。"
        ],
        "notes": "",
        "id": "c586730db310ac77fbcb88a656ee817a"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路难二十篇（幷序） 第三章明心相实相",
        "preface": "",
        "paragraphs": [
            "君不见心相微细最奇精，非作非缘非色名。",
            "虽复恬然非有相，若凡若圣己之灵。",
            "此灵无形而常应，虽复常应实无形。",
            "心性无来亦无去，缘虑流转实无停。",
            "正觉此之（《宗镜录》卷二九作「觉此」）真常觉，方便鹿苑制尊经。",
            "为度妄想诸邪见，令知寂灭得安宁。",
            "广说菩提与诸行，而此二法即音声。",
            "了达音声处非处，三毒烦恼不亏盈。",
            "又达五阴皆空寂，正慧无生制六情。",
            "于兹六情随念灭，即是真了湼槃城。",
            "行路难，路难无往复无还。",
            "贪嗔不在于内外，亦复的不在中间。"
        ],
        "notes": "",
        "id": "6c4800c02c0ead77eba643cb18b7a3f4"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路难二十篇（幷序） 第四章明无相虚融",
        "preface": "",
        "paragraphs": [
            "君不见决定法中无决定，虚妄颠倒是菩提。",
            "若心分别菩提法，分别菩提还复迷。",
            "若了此迷无分别，迷与分别即菩提。",
            "分别菩提非一异，恒一同体不相离。",
            "安住性空真实性，空性无空亦不齐。",
            "同体大悲含一切，故知真性不乖迷。",
            "只此昏迷即无性，亦复不论齐不齐。",
            "若舍尘劳更无法，喻若莲花生淤泥。",
            "如来法身无别处，普通三界苦泥犁。",
            "三界泥犁本非有，微妙谁复得见蹊？",
            "行路难，路难本自是泥洹。"
        ],
        "notes": "",
        "id": "a92d75556f7166aaf7ac581ac0659687"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路难二十篇（幷序） 第五章明凡圣非一非二",
        "preface": "",
        "paragraphs": [
            "君不见烦恼茫然非是一，虽复非一亦非多。",
            "若能照知其本际，即是真身卢舍那。",
            "入于微尘亦无碍，无碍体寂遍娑婆。",
            "凡圣两途非二处，生死涅槃常共和。",
            "虽复强立名和字，只个爱痴真佛陀。",
            "般若深空智非智，以无心意制众魔。",
            "余既诚心学此术，聊抽拙抱作斯歌。",
            "行路难，路难心性实极宽。",
            "贪欲本来常寂灭，智者于此可盘桓。"
        ],
        "notes": "",
        "id": "007fdaf0fca3ae489144db16786023ba"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路难二十篇（幷序） 第六章明心性无染",
        "preface": "",
        "paragraphs": [
            "君不见智人求心不求佛，诸法寂灭即贪淫。",
            "爱欲贪淫从心起，我亦征心于无心。",
            "若也求心复不得，自然无处起贪淫。",
            "贪淫无起亦无灭，颠倒非浅亦非深。",
            "又亦不得非贪欲，无得不得妙难寻。",
            "三毒性中恒如此，具足常同坚固林。",
            "余事贪淫为佛事，更无三毒横相侵。",
            "若求出离还沉没，分别出没还复沈。",
            "诸佛善得于三毒，众生虚妄不能任。",
            "我亦勤修三毒性，更不愿求诸佛心。",
            "行路难，路难心中本无物。",
            "无物即是净菩提，无见心中常见佛。"
        ],
        "notes": "",
        "id": "707657044b5eaec3bf5836e098c2987b"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路难二十篇（幷序） 第七章明般若无诤",
        "preface": "",
        "paragraphs": [
            "君不见般若真源本常净，生死根际自虚微。",
            "即此生死真般若，离斯外觅反相违。",
            "心若分别于生死，诸苦毒难竟相追。",
            "今若事之为功匠，虚妄颠倒不能归。",
            "而此但假空言语，净秽两边俱不依。",
            "无心舍离于生死，涅槃无心即生死，生死无心般若晖。",
            "般若无心明照用，无照无用断言辞。",
            "亦复不欲有诸见，即是法王无上医。",
            "善解于此无心药，三有诸病尽能治。",
            "行路难，路难遣之而复遣。",
            "识此遣性本来空，无心终是摩诃衍。"
        ],
        "notes": "",
        "id": "bd3bf348c464b6895ca9bdb7ce42b2f0"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路难二十篇（幷序） 第八章明本际不可得",
        "preface": "",
        "paragraphs": [
            "君不见本际之中无复本，无本真际无人知。",
            "若人无知了斯际，清净妙不为奇。",
            "知与无知常自尔，苦乐等同于大悲。",
            "三界众生乃迷骛，于其实录是无为。",
            "亦复无此无为法，强自生心是苦疲。",
            "苦疲皆空如炎响，生平不住不分离。",
            "能知此心无隔碍，生死虚妄不能羁。",
            "而此一心皆悉具，八万四千诸律仪。",
            "亦复不堕过人法，崄巇绝危而不危。",
            "一切法中无有法，世人遑遽欲何为？",
            "行路难，路难心中无可看。",
            "昔日谓言诸佛远，今知贪嗔是涅槃。"
        ],
        "notes": "",
        "id": "4ba86ae2390acb78b37b41c7f4a4059d"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路难二十篇（幷序） 第九章明无断烦恼",
        "preface": "",
        "paragraphs": [
            "君不见文殊妙德非为远，三障三毒即二空。",
            "五分法身缠五阴，六人无知为六通。",
            "四倒四果何曾异，八邪八正体还同。",
            "七觉菩提性无别，七识流浪会真宗。",
            "一切烦恼皆空寂，诸佛法藏在心胸。",
            "恒将法忍相随逐，只自差舛不相逢。",
            "诸佛如来住何所，并在贪淫爱欲中。",
            "今劝断贪淫爱欲，但是方便化童蒙。",
            "贪欲本相真清净，假说空名名亦空。",
            "行路难，路难心中非是心。",
            "寄语真修无念士，慎勿分别毁贪淫。"
        ],
        "notes": "",
        "id": "30dfc9f2daaf2a36cc1fd57b0bc16386"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路难二十篇（幷序） 第十章明寂灭无心常行精进",
        "preface": "",
        "paragraphs": [
            "君不见寂灭性中无寂灭，真实觉中无觉和。",
            "亦复无有无知觉，清虚寂寞离方规。",
            "法性自尔无因致，忆想颠倒性无为。",
            "正使飘流遍三界，于其心中实不移。",
            "无去无来亦无住，善达无住亦无亏。",
            "诸佛世雄非尊大，三毒四倒亦非卑。",
            "却寻缘心无所得，无缘心中缘复弥。",
            "若欲速去无上道，无知三毒性能资。",
            "三毒生于三解脱，七识还生七觉支。",
            "倒心去来无有实，去来无急亦无迟。",
            "觉诸烦恼观前境，但自惩心而却推。",
            "心本无根何有本，六尘五欲不能拘。",
            "行路难，路难微妙甚希奇。",
            "昔日殷勤勇精进，不知精进背无为。"
        ],
        "notes": "",
        "id": "d7b75adeb91076ba883a704e6f819763"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路难二十篇（幷序） 第十一章明法身体用自在",
        "preface": "",
        "paragraphs": [
            "君不角大士自观身中法，身是如来净法身。",
            "虚空往还最迅速，独脱自在不由人。",
            "出入毛孔而无碍，爱取尘时不染尘。",
            "现处凡情等诸圣，离斯求道更无真。",
            "建立诸法而无法，即是真如无上真。",
            "亿劫本有而非故，于今现觉亦非新。",
            "成就大我而无我，具足大人无有人。",
            "圣体无明不可说，为复方便名心神。",
            "即此心是真常法，亦是涅槃之上珍。",
            "愿诸学人同此悟，各自守门而禁津。",
            "行路难，路难名异理无分。",
            "若能了于无生死，便得除消生死云。",
            "。"
        ],
        "notes": "",
        "id": "c1783ea2dce9c50e8dc5debc9d47a192"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路难二十篇（幷序） 第十二章明金刚解脱",
        "preface": "",
        "paragraphs": [
            "君不见金刚语句非真实，万象森罗同一无。",
            "而此空无为佛母，复是真如无上珠。",
            "世人不知求此宝，贫穷怱怱六趣奴。",
            "不事身中法身佛，冗冗向外礼浮图。",
            "乍看而欲似精进，检责身中皆并麄。",
            "用个麄心逞言语，不了真源由是愚。",
            "随情忆想而分别，五阴六贼竞来诛。",
            "不肯寻求无上道，但知虚妄取名誉。",
            "口虽唱善还生恶，空言真实反成虚。",
            "余今反虚持作实，亦不证实入无余。",
            "行路难，路难举世皆虚妄。",
            "十缠五阴性无知，愚人于中自生障。"
        ],
        "notes": "",
        "id": "22c0f25bd5157763c30474254e054b1a"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路难二十篇（幷序） 第十三章明寂静无照无得",
        "preface": "",
        "paragraphs": [
            "君不见诸法但假空施设，寂静无门为法门。",
            "一切法中心为主，余今不复得心源。",
            "究检心源既不得，岂知诸法并无根。",
            "用此无根心照境，照之分明弥复惛。",
            "即此惛心还自照，正照之理未曾存。",
            "照之与境俱差异，是故智士不能论。",
            "世人往往强分别，无中照见乱精魂。",
            "若能智照亡非照，分别智照复还奔。",
            "诸法本尔谁人作，寂静无寂亦无喧。",
            "故知众生颠倒想，还是众生无上尊。",
            "行路难，路难舍痴而非痴。",
            "飞禽走兽我能伏，只个心贼独难治。"
        ],
        "notes": "",
        "id": "2f74c8ab2feb7ae5e4a5d711f69e0450"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路难二十篇（幷序） 第十四章明三空无性",
        "preface": "",
        "paragraphs": [
            "君不见诸佛圣人心无碍，为通道化说三无。",
            "虽说三无实无说，心为万境所由居。",
            "正使颠倒造五逆，随情所作并归如。",
            "抱檏澄神念无念，亦不分别灭无余。",
            "所以安心不择处，了知真俗体非殊。",
            "息虑心空不舍事，名理言行不相扶。",
            "不依六尘心摇动，真如无作顺空虚。",
            "无去无来常不住，心神竭尽亦非无。",
            "不坏于身随一相，不断贪淫而不居。",
            "若谓无差还自缚，言其体异转伤躯。",
            "犹如梦幻无真实，本来非有若为除。",
            "行路难，路难顿尔难料理。",
            "凡夫妄见有差殊，真实凝心无彼此。"
        ],
        "notes": "",
        "id": "f023ed6c65c3bf5f2e0a6ef233a9b28d"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路难二十篇（幷序） 第十五章明空有不违",
        "preface": "",
        "paragraphs": [
            "君不见邪见非边不离边，颠倒分别亦非缘。",
            "自心非心念非念，常来常去实无迁。",
            "犹若金刚难沮坏，诸佛用此作金坚。",
            "世人称誉涅槃妙，余道生死最深玄。",
            "即是无生之上忍，又是摩诃无碍禅。",
            "正士由心于是定，不为八风之所牵。",
            "天乐之在无心恋，小小财色岂能缠。",
            "随逢苦乐心无变，永别忆想忘忧煎。",
            "虚心无人无我所，任性浮沈如似颠。",
            "实照常法知无定，知法无性号为贤。",
            "行路难，路难非空亦非有。",
            "有无双遗两俱存，俱存无遗亦无受。"
        ],
        "notes": "",
        "id": "e135eeaf2e88f35aba688eaf71590d09"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路难二十篇（幷序） 第十六章明魔怨",
        "preface": "",
        "paragraphs": [
            "君不见大道寂寞叵思寻，通融万象尽皆深。",
            "一切恬然无起灭，颠倒分别并从心。",
            "智者求心无处所，茫然绝相离贪活。",
            "了了分明何所见，犹如病眼覩空针。",
            "若人体知颠倒想，不为妄苦所浦沈。",
            "世间诸法如阳焰，行者慎莫致怨嫌。",
            "恒以空心而照，无上佛道亦能任。",
            "行路难，路难微妙实无双。",
            "若识六情空非有，众魔结贼自然降。"
        ],
        "notes": "",
        "id": "0dca65e97eb76af71a7e7133a33ac1f6"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路难二十篇（幷序） 第十七章明法性平等",
        "preface": "",
        "paragraphs": [
            "君不见法性无知不可说，有漏无漏幷虚通。",
            "虽复乖差作诸地，寻其本际尽皆同。",
            "亦复无同可同法，亦不以空持作宗。",
            "若欲知斯殊妙道，但自穷搜五阴丛。",
            "如实无来亦无去，亦不的在六情中。",
            "即是无原真法界，湛然常存无始终。",
            "行路难，路难苦乐何未央。",
            "时往西方无量寿，或复托化现东方。"
        ],
        "notes": "",
        "id": "66099dfd09c60c9ada5ee44258268aed"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路难二十篇（幷序） 第十八章明不思议佛母",
        "preface": "",
        "paragraphs": [
            "君不见爱欲贪淫诸佛母，诸佛世尊贪欲儿。",
            "从来菩提为我匠，今使我为众匠师。",
            "昔日千端外求佛，佛在衣中今始知。",
            "无量痴心本是道，三毒四倒不思议。",
            "虚妄行慈愍众苦，不知众苦是慈悲。",
            "嗔恚无明最微妙，世间智者不能思。",
            "昔日辛勤学知见，不知知见自无知。",
            "四趣三涂悉非有，三障三脱不分离。",
            "行路难，路难无有俱并忘。",
            "了知烦恼无生相，即是如来坐道塲。"
        ],
        "notes": "",
        "id": "672e5bb1128825bee99d87ed515ab776"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路难二十篇（幷序） 第十九章明无觉精进",
        "preface": "",
        "paragraphs": [
            "君不见正心修行诸佛子，以见非心故不忧。",
            "知心非心意非意，八风伤逼岂怀愁。",
            "随风东西无我所，独脱逍遥不系舟。",
            "设使住时终非住，走遍十方而不流。",
            "不见我时于无我，善哉设性任沈浮。",
            "世间妄想无真实，吾于此中何所求？",
            "只用非心觉非学，亦复正修于不修。",
            "若人不知如此处，不应称名作比丘。",
            "为个痴心作奴仆，爱结缠之不自由。",
            "而此更增诸苦恼，永劫长涂三界囚。",
            "生死相连弥复甚，盼不能得永长休。",
            "行路难，路难无令过诸念。",
            "无念之念乃为真，真念无真还自炎。"
        ],
        "notes": "",
        "id": "8f5bb625e2f1c83984001b7d0c1f4c5f"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路难二十篇（幷序） 第二十章明菩提微妙",
        "preface": "",
        "paragraphs": [
            "君不见无上菩提最为近，四大五阴皆深奥。",
            "其实清净妙难知，不悟此心真卒暴。",
            "和合性中无有实，是故称为诸法要。",
            "于中无妄亦无真，只用无为作微妙。",
            "寻其体寂不应言，假为众生立名号。",
            "若知名号即非名，解了众生知佛教。",
            "觉知无因之正因，当得无因无果报。",
            "善达贪爱得无生，无名去来无动摇。",
            "不见圣果异凡情，分别圣凡还复倒。",
            "若人无愿齐无修，必定当为世间导。",
            "行路难，路难非秽亦非净。",
            "是非双泯复还存，泯存叵测见真性。"
        ],
        "notes": "",
        "id": "92130cf35d4fcd5fa322852abcbe6c05"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路易十五首 一",
        "preface": "",
        "paragraphs": [
            "佛生具一体，生佛本地同。",
            "触目皆如此，无心自性中。",
            "行路易，路易不修行。",
            "有无心永息，只个是无生。"
        ],
        "notes": "",
        "id": "7cb3990f59377bc015ffad6b11ba3955"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路易十五首 二",
        "preface": "",
        "paragraphs": [
            "众生是佛祖，佛是众生翁。",
            "三宝不相离，菩提皆共同。",
            "行路易，路易真无作。",
            "持经不动口，坐禅终日卧。"
        ],
        "notes": "",
        "id": "c36f7f4b065a7c375836c628100ee94d"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路易十五首 三",
        "preface": "",
        "paragraphs": [
            "无生无处所，无处是无生。",
            "若觅无生处，无生无处生。",
            "行路易，路易坦然平。",
            "无心真解脱，自性任纵横。"
        ],
        "notes": "",
        "id": "c508ef68ca1f43d7040dc90f263d43da"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路易十五首 四",
        "preface": "",
        "paragraphs": [
            "菩提无处所，无处是菩提。",
            "若觅菩提处，终身累劫迷。",
            "行路易，路易真不虚。",
            "善恶无分别，此则是真如。"
        ],
        "notes": "",
        "id": "7320c7250e682d599f708f95198c9c2e"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路易十五首 五",
        "preface": "",
        "paragraphs": [
            "有无皆解脱，累息在无生。",
            "菩提是颠倒，生死最为精。",
            "行路易，路易人莫疑。",
            "解我如此语，修道不须师。"
        ],
        "notes": "",
        "id": "91ab5ac31650ca5ddcb69256c4aaa09a"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路易十五首 六",
        "preface": "",
        "paragraphs": [
            "东山水上浮，西山行不住。",
            "北斗下阎浮，是真解脱处。",
            "行路易，路易人不识。",
            "半夜日头明，不悟真疲剧（《宗镜录》卷六作「极」）。"
        ],
        "notes": "",
        "id": "7faf2a84f1f5f7e6c882e9a3a4dca3d2"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路易十五首 七",
        "preface": "",
        "paragraphs": [
            "猛风不动树，打鼓不闻声。",
            "日出树无影，牛从水上行。",
            "行路易，路易真可怜。",
            "修道解此意，长伸两脚眠。",
            "。"
        ],
        "notes": "",
        "id": "8c99d5d685d8412cc766a7043aed2634"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路易十五首 八",
        "preface": "",
        "paragraphs": [
            "佛心与众生，是三终不移。",
            "虚空合真理，人我在无为。",
            "行路易，路易真难测。",
            "寄语行路人，大应须努力。"
        ],
        "notes": "",
        "id": "797d64a92db98c9a407560fadd4ee60a"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路易十五首 九",
        "preface": "",
        "paragraphs": [
            "人道行路难，我道行路易。",
            "入山十二年，长伸两脚睡。",
            "行路易，路易莫思量。",
            "刹那心不二，终日是天堂。"
        ],
        "notes": "",
        "id": "d43af3bf2624aa537cef349d5b447b0f"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路易十五首 十",
        "preface": "",
        "paragraphs": [
            "须弥芥子父，芥子须弥爷。",
            "山海平坦地，烧冰将煮茶。",
            "行路易，路易真寂寞。",
            "菩提在心中，世人元不觉。"
        ],
        "notes": "",
        "id": "d323a313274024d35892cfeb93d5f31f"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路易十五首 十一",
        "preface": "",
        "paragraphs": [
            "有无来去心永息，内外中间心总无。",
            "欲觅如来真佛处，但看石牛生象儿。",
            "行路易，路易须及早。",
            "不用学多闻，无言真是道。"
        ],
        "notes": "",
        "id": "e37f427c307dc7b747610e274d6a793f"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路易十五首 十二",
        "preface": "",
        "paragraphs": [
            "无明是无作，无作是无心。",
            "若见无心处，杨花水底沈。",
            "行路易，路易真无得。",
            "讲说千般论，不如少时默。"
        ],
        "notes": "",
        "id": "9e85e9806dc6bd4984ea759f45493d8b"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路易十五首 十三",
        "preface": "",
        "paragraphs": [
            "无情正是道，木石尽真如。",
            "达时遍处是，不悟永乖疎。",
            "行路易，路易真可乐。",
            "刹那登正觉，不用披三教。"
        ],
        "notes": "",
        "id": "1ba803076c8fd28eefbc19ce8936cc20"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路易十五首 十四",
        "preface": "",
        "paragraphs": [
            "无心真无事，无事少人知。",
            "无为无处所。",
            "无处是无为。",
            "行路易，路易人莫惊。",
            "无有无为事，空有无为名。"
        ],
        "notes": "",
        "id": "1e76401885f8bee363230a7c7ca9f867"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "行路易十五首 十五",
        "preface": "",
        "paragraphs": [
            "无我无人真出家，何须剃发染袈裟。",
            "欲识逍遥真解脱，但看水牛生象牙。",
            "行路易，路易君谛听。",
            "无觉无菩提，无垢亦无净。"
        ],
        "notes": "",
        "id": "15fe7d0540d5e38cf4f33a6c831b448e"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "率题六章 第一章叹伫归珠至今获",
        "preface": "",
        "paragraphs": [
            "携明是今日，感应在明阳。",
            "想思深洞尽，企子实难当。",
            "朝忆生眷恋，夕望动心伤。",
            "若期灵树下，度脱不相忘。",
            "忍见孤憔悴，惧愿普趋蹡。",
            "双飞白日顶，出气紫云光。",
            "神龙左右梵，散花来芬芳。",
            "菲菲常乐境，蔼蔼升金堂。"
        ],
        "notes": "",
        "id": "e25be9f4d08e08517e5dc590f6fc1dc2"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "率题六章 第二章叹高遂背元志",
        "preface": "",
        "paragraphs": [
            "近背天宫乐，念苦暂羁斯。",
            "舒散金来抱，流缁布交知。",
            "唯仰相随善，依令使忘疲。",
            "同登八位境，共乐宝莲池。",
            "肉身变金体，妙果遂众奇。"
        ],
        "notes": "",
        "id": "fbae4f6e0a121b86a7f9fa4fe0cd396e"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "率题六章 第三章劝修无上道",
        "preface": "",
        "paragraphs": [
            "改缁素容转，体净得金兰。",
            "从修无上道，常乐自然完。",
            "拂拭明珠莹，光发遍界看。"
        ],
        "notes": "",
        "id": "34cd3babb3047655d4979cd5ddb51ea3"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "率题六章 第四章叹世人不厌苦任自缠婴",
        "preface": "",
        "paragraphs": [
            "肯入七宝车，宁归地狱所。",
            "刀山已伤形，剑树方应处。",
            "日更痛难当，年年无暂弭。",
            "流泄三涂中，憔悴玉容毁。",
            "不听余今训，尔时仙步阻。"
        ],
        "notes": "",
        "id": "772a8847f86542594125f4f43dd58bcc"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "率题六章 第五章劝请仁贤背苦就乐",
        "preface": "",
        "paragraphs": [
            "愿子从为善，名价身为呈。",
            "诸天散花下，飞梵来相迎。",
            "同升珍宝殿，处处皆光明。",
            "共居常乐境，齐悦证无生。"
        ],
        "notes": "",
        "id": "e400d705cbcd6c0405fd4a140ce98bf0"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "率题六章 第六章劝同趣至真解因缘缚",
        "preface": "",
        "paragraphs": [
            "唯愿趣真道，研虑荡众缘。",
            "累尽超妙国，逍遥无畏天。"
        ],
        "notes": "",
        "id": "894fe64250104794db53b3fc42f9999e"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "有沙门问大士那不出家答曰不敢住家不敢出家尔时又为东乡侯率题二章略说理要云",
        "preface": "",
        "paragraphs": [
            "脱中如不如，缚中莫如相。",
            "乃会三菩提，如如等无上。",
            "法相并无双，恒乖未曾各。",
            "沈浮随不随，摇漾泊无泊。"
        ],
        "notes": "",
        "id": "08f3710b9106c33f51faf2ea68683bfe"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "劝谕诗三首 一",
        "preface": "",
        "paragraphs": [
            "持戒如天日，能明本有躯。",
            "照见家中宝，兼闻额上珠。",
            "直超三有海，径到萨云衢。",
            "并会等无等，齐证拘无拘。"
        ],
        "notes": "",
        "id": "b5cbf66b81bd549191ba1609179602f0"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "劝谕诗三首 二",
        "preface": "",
        "paragraphs": [
            "破戒如船浛，没溺大江海。",
            "临穷方唤佛，志操不能改。",
            "命如风中灯，迅灭宁相待。",
            "身死罪犹存，牵向司鼻门。",
            "千苦俱时至，万痛切神魂。",
            "独婴烧煑炙，困剧事难论。"
        ],
        "notes": "",
        "id": "f56a47ad8fa2aba9240e936538d0c0a8"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "劝谕诗三首 三",
        "preface": "",
        "paragraphs": [
            "修空截三有，精进作医王。",
            "共弘调御法，甘雨注无方。",
            "泽润群生等，慧解悉芬芳。",
            "普会三菩室，齐证真如房。"
        ],
        "notes": "",
        "id": "7327c1b3ee142c508d6b589c7e743a58"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "率题两章 一",
        "preface": "",
        "paragraphs": [
            "罢世还本源，离有绝名相。",
            "栖神不二境，体一上无上。"
        ],
        "notes": "",
        "id": "fe773ad2b73c79f71dd1f846d7370851"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "率题两章 二",
        "preface": "",
        "paragraphs": [
            "性狎无彼此，心由不去归。",
            "逍遥空寂苑，悦竟境忘依。",
            "（以上均见《傅大士语录》〖复日大学图书馆藏清佚名校本〗卷三）。"
        ],
        "notes": "",
        "id": "aa461e91dbee3f3def12c66600a785e9"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "三谏歌",
        "preface": "",
        "paragraphs": [
            "舍世荣，舍世荣华道理长。",
            "努力殷勤学三谏，谏我身心还本乡。",
            "谏意意根莫令起，谏口口根莫说彰。",
            "谏手手根莫鞭杖，三谏三王王自香。",
            "（此间似脱一句）虚空自得到仙堂。",
            "仙堂不近亦不远，徘徊只是众中央。",
            "若欲行住仙堂里，不用匍匐在他乡。",
            "若欲求念弥陀佛，东西南北是西方。",
            "西方弥陀触处是，面前背后七重行。",
            "或黄或赤或红白，或大或小或短长。",
            "天盖正是弥陀屋，木孔木穿弥陀房。",
            "天上空中弥陀路，草木正是弥陀乡。",
            "日夜前后嘈嘈閙，正是弥陀口放光。",
            "若欲礼拜弥陀佛，不用思想强干忙。",
            "若不诳人是礼拜，若不求人是道场。",
            "努力自使三功作，殷勤肆力种衣粮。",
            "山河是家无尽藏，草木是人常满仓。",
            "泥水是人常满库，藤萝是人无底囊。",
            "多作功夫自成就，自行手脚熟严装。",
            "若欲往生安乐国，只是个物是西方。",
            "（见《宗镜录》卷二九）。"
        ],
        "notes": "",
        "id": "76ba3c1f551bcfc624280976a846f5f6"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "歌",
        "preface": "",
        "paragraphs": [
            "诸佛村乡在世界，四海三田遍满生。",
            "佛共众生同一体，众生是佛之假名。",
            "若欲见佛看三郡，田宅园林处处停。",
            "或飞虚空中扰扰，或掷山水口轰轰。",
            "或结群朋往来去，或复孤单而独行。",
            "或使白日东西走，或使暗夜巡五更。",
            "或乌或赤而复白，或紫或黑而黄青。",
            "或大或小而新养，或老或少旧时生。",
            "或身腰上有灯火，或羽翼上有琴筝。",
            "或游虚空乱上下，或在草石乱纵横。",
            "或无言行自出宅，或入土抗暂寄生。",
            "或攅木孔为乡贯，或遍草木或窠城。",
            "或转罗网为树巷，或卧土石作阶厅。",
            "诸佛菩萨家如是，只个名为舍卫城。",
            "（同前）。"
        ],
        "notes": "",
        "id": "e64d45d3ee969ebf70a5140e41c6b7d1"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "颂 一",
        "preface": "",
        "paragraphs": [
            "佛亦不离心，心亦不离佛。",
            "心寂即涅槃，心能即有物。",
            "物则变成魔，无物即见佛。",
            "若能如是用，十八从何出？",
            "（同前卷十九）。"
        ],
        "notes": "",
        "id": "cf0c05c577f1e4a8524923b4014aba2c"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "颂 二",
        "preface": "",
        "paragraphs": [
            "能知此心无隔碍，生死虚妄不能覊。",
            "而此一心皆悉具，八万四千诸律仪。",
            "（同前卷二九）。"
        ],
        "notes": "",
        "id": "7149165767f309751105660707ec5b5e"
    },
    {
        "author": "傅翕",
        "dynasty": "唐",
        "type": "诗",
        "rhythmic": "",
        "title": "颂 三",
        "preface": "",
        "paragraphs": [
            "凡地修圣道，果地习凡因。",
            "恒行无所践，常度无度人。"
        ],
        "notes": "",
        "id": "4196e91f6400c7d933546258c9b46aee"
    }
]