[
    {
        "author": "傅梦得",
        "dynasty": "宋",
        "type": "诗",
        "rhythmic": "",
        "title": "白髪",
        "preface": "",
        "paragraphs": [
            "勋业未能成，青铜照眼明。",
            "星霜惊入鬓，天地觉无情。",
            "才近半百岁，渐生三两茎。",
            "儿童劝休镊，浪得老成名。"
        ],
        "notes": "",
        "id": "dc118d8def8781150d781cda84cf3262"
    },
    {
        "author": "傅梦得",
        "dynasty": "宋",
        "type": "诗",
        "rhythmic": "",
        "title": "赠澄鉴",
        "preface": "",
        "paragraphs": [
            "一见便忘形，生涯画作屏。",
            "心和秋水澈，眼带古铜青。",
            "客里江湖阔，人间笔砚灵。",
            "他年重会面，我亦鬓星星。"
        ],
        "notes": "",
        "id": "df87a1a5a7efdbd91756b6f0b4f60293"
    },
    {
        "author": "傅梦得",
        "dynasty": "宋",
        "type": "诗",
        "rhythmic": "",
        "title": "皂镜册",
        "preface": "",
        "paragraphs": [
            "依然一册巧装成，故纸为胎越样轻。",
            "四畔黑云都罩尽，中间只有月长明。"
        ],
        "notes": "",
        "id": "e2e68cb89fdf5ff040f89d7280baeaf1"
    },
    {
        "author": "傅梦得",
        "dynasty": "宋",
        "type": "诗",
        "rhythmic": "",
        "title": "伍林舟中",
        "preface": "",
        "paragraphs": [
            "人生踪迹抵浮萍，客里行藏分外轻。",
            "酒力禁持风半日，橹梢摇动月三更。",
            "暂携琴剑随身去，且得溪山入眼清。",
            "著脚水乡吟思苦，未知谁得与诗盟。"
        ],
        "notes": "",
        "id": "236147120c412ee782b23703034a6e87"
    },
    {
        "author": "傅梦得",
        "dynasty": "宋",
        "type": "诗",
        "rhythmic": "",
        "title": "江湖伟观",
        "preface": "",
        "paragraphs": [
            "倚徧阑干指顾间，吟身恨不早生翰。",
            "几多风月闲中占，一望江湖眼界宽。",
            "胥浪掀天秋际阔，逋梅得月夜深寒。",
            "有时听得渔歌晚，惊起沙鸥雪一团。"
        ],
        "notes": "",
        "id": "c55a639eed4761a115f3a89bc625c08e"
    },
    {
        "author": "傅梦得",
        "dynasty": "宋",
        "type": "诗",
        "rhythmic": "",
        "title": "逈居县",
        "preface": "",
        "paragraphs": [
            "经过太怱怱，山行去路通。",
            "客衣沾晓露，县陌带春风。",
            "沽酒从村市，骑牛任老翁。",
            "相逢有吟者，约我醉城中。"
        ],
        "notes": "",
        "id": "e1fadee4cf384059e7cb5b386762fde7"
    },
    {
        "author": "傅梦得",
        "dynasty": "宋",
        "type": "诗",
        "rhythmic": "",
        "title": "钱塘",
        "preface": "",
        "paragraphs": [
            "苍茫空阔海云开，浙水东西隔岸隈。",
            "我到龙山呼渡晚，谁从渔浦趁潮回。",
            "蓦惊塞雁声嘹呖，静看沙鸥独往来。",
            "山外中原皆在望，英雄谁肯便心灰。"
        ],
        "notes": "",
        "id": "5c26674f532e717422ad9bd68fd0f214"
    },
    {
        "author": "傅梦得",
        "dynasty": "宋",
        "type": "诗",
        "rhythmic": "",
        "title": "许村",
        "preface": "",
        "paragraphs": [
            "信步水之滨，闲中着此身。",
            "萧条僧寺近，来往客舟频。",
            "村酒难成醉，山花亦有春。",
            "人生要行乐，何苦恋京尘。"
        ],
        "notes": "",
        "id": "e4b7737077e28dc58502cd60aaaa0d10"
    },
    {
        "author": "傅梦得",
        "dynasty": "宋",
        "type": "诗",
        "rhythmic": "",
        "title": "元友山",
        "preface": "",
        "paragraphs": [
            "清梦绕骚坛，相逢一笑间。",
            "江湖无此友，声价重于山。",
            "吟就髭犹撚，文穷鬓欲斑。",
            "移家离城市，世事不相关。"
        ],
        "notes": "",
        "id": "8a5180d1b47526cde4ff7fe7807bc49c"
    },
    {
        "author": "傅梦得",
        "dynasty": "宋",
        "type": "诗",
        "rhythmic": "",
        "title": "水乐洞",
        "preface": "",
        "paragraphs": [
            "踏破芒鞋客倦归，暮云深处夕阳西。",
            "身如晚鹤无拘束，向此亭中独自栖。"
        ],
        "notes": "",
        "id": "0a212e1f9fb09272dd2bf42379053e8e"
    },
    {
        "author": "傅梦得",
        "dynasty": "宋",
        "type": "诗",
        "rhythmic": "",
        "title": "江湖",
        "preface": "",
        "paragraphs": [
            "落魄江湖上，人疑是谪仙。",
            "四时逢酒醉，长日拥书眠。",
            "点鬓惟添雪，知心只有天。",
            "林泉难久困，未整钓鱼船。"
        ],
        "notes": "",
        "id": "1aa725d0c8267c694e4c872a7bd408f3"
    },
    {
        "author": "傅梦得",
        "dynasty": "宋",
        "type": "诗",
        "rhythmic": "",
        "title": "垂虹桥",
        "preface": "",
        "paragraphs": [
            "一舸西风到水乡，半痕残月浸沧浪。",
            "湖中有影浑如画，天下无桥似此长。",
            "题品垂虹多古作，去来征雁带秋霜。",
            "三高千古英灵在，经过祠前菊正黄。"
        ],
        "notes": "",
        "id": "8c010aeac2038a5c9da89b560fcfc25d"
    },
    {
        "author": "傅梦得",
        "dynasty": "宋",
        "type": "诗",
        "rhythmic": "",
        "title": "后土祠琼花",
        "preface": "",
        "paragraphs": [
            "朱阑遮护石为台，只说扬州地可栽。",
            "若与八仙同日语，因何九蘂有香来。",
            "此花堪咏奚须辩，自旧曾移不肯开。",
            "得得无双亭上望，临祠酹酒叶为杯。"
        ],
        "notes": "",
        "id": "732a7f72d4c3ee02f1957e22062dc320"
    },
    {
        "author": "傅梦得",
        "dynasty": "宋",
        "type": "诗",
        "rhythmic": "",
        "title": "斋中",
        "preface": "",
        "paragraphs": [
            "惟有闲中日最长，薰风拂拂透修廊。",
            "半窗槐影侵书叶，一曲蝉声送夕阳。",
            "强把茶瓯醒困眼，久无诗债抖枯肠。",
            "何妨自取离骚读，且向斋炉𦶟晚香。"
        ],
        "notes": "",
        "id": "edfb15bb8a4f69e118b6c63fe2bbff67"
    },
    {
        "author": "傅梦得",
        "dynasty": "宋",
        "type": "诗",
        "rhythmic": "",
        "title": "多景楼",
        "preface": "",
        "paragraphs": [
            "自来京口足清游，天下闻名只此楼。",
            "山结人愁成北固，江和客泪向东流。",
            "痕留很石传千古，望断中原知几州。",
            "有景虽多非可乐，明朝准拟渡瓜洲。"
        ],
        "notes": "",
        "id": "6b01f6fa0ac5301cca5453085a85fa94"
    },
    {
        "author": "傅梦得",
        "dynasty": "宋",
        "type": "诗",
        "rhythmic": "",
        "title": "冲天楼",
        "preface": "",
        "paragraphs": [
            "人生行乐是便宜，惯入深林细品题。",
            "有石两行如壁立，登楼一望觉天低。",
            "亭前秋意惊松露，山外湖光拍柳堤。",
            "此景欲吟吟不尽，夜深分付野猿啼。"
        ],
        "notes": "",
        "id": "d11462c51dea1e9b6639b24116b283c2"
    },
    {
        "author": "傅梦得",
        "dynasty": "宋",
        "type": "诗",
        "rhythmic": "",
        "title": "扬州竹西楼",
        "preface": "",
        "paragraphs": [
            "自从骑鹤到，船泊画桥堤。",
            "新酒斟花露，高楼傍竹西。",
            "拭盘将蟹擘，拂壁把诗题。",
            "早过瓜洲渡，秋深怕马嘶。"
        ],
        "notes": "",
        "id": "270bac19dd57d431d597c2eca85326a1"
    },
    {
        "author": "傅梦得",
        "dynasty": "宋",
        "type": "诗",
        "rhythmic": "",
        "title": "四山任鼓院",
        "preface": "",
        "paragraphs": [
            "曾向西风把别杯，知君黄色上眉催。",
            "浙江莫道音书隔，一日潮声两度来。"
        ],
        "notes": "",
        "id": "d6410560dc8b20f14e84dba7499e8a25"
    },
    {
        "author": "傅梦得",
        "dynasty": "宋",
        "type": "诗",
        "rhythmic": "",
        "title": "郑松窗",
        "preface": "",
        "paragraphs": [
            "相逢交未深，一笑便生春。",
            "松作四时友，窗无半点尘。",
            "诗囊为活计，廛隠着吟身。",
            "似此知音者，江湖能几人。"
        ],
        "notes": "",
        "id": "d019fe4807c5f70c6808830437329d7c"
    },
    {
        "author": "傅梦得",
        "dynasty": "宋",
        "type": "诗",
        "rhythmic": "",
        "title": "过兰亭",
        "preface": "",
        "paragraphs": [
            "右军堂下过，尚有读书坛。",
            "水曲觞何在，池荒墨未干。",
            "人多寻古迹，我亦渡寒滩。",
            "要把兰亭记，摩挲醉眼看。"
        ],
        "notes": "",
        "id": "fe111e5cccec15fe3a7e9bd80512f007"
    },
    {
        "author": "傅梦得",
        "dynasty": "宋",
        "type": "诗",
        "rhythmic": "",
        "title": "宿镇江丹阳馆",
        "preface": "",
        "paragraphs": [
            "暂泊喜天晴，丹阳住晚程。",
            "半窗留月色，隔岸送钟声。",
            "江绕金山寺，云生铁瓮城。",
            "片帆催早发，莫待暗潮平。"
        ],
        "notes": "",
        "id": "9a6705a05e6afa4c06adaa526eddda14"
    },
    {
        "author": "傅梦得",
        "dynasty": "宋",
        "type": "诗",
        "rhythmic": "",
        "title": "德清永兴寺",
        "preface": "",
        "paragraphs": [
            "苍寒松竹满，此地称僧居。",
            "寺僻啼林鸟，廊空响木鱼。",
            "煮茶烧树叶，带雨翦园蔬。",
            "待了功名债，重来买地锄。"
        ],
        "notes": "",
        "id": "2c87bf8c1de494a561a6a3c6f97e5d82"
    },
    {
        "author": "傅梦得",
        "dynasty": "宋",
        "type": "诗",
        "rhythmic": "",
        "title": "德清太善寺",
        "preface": "",
        "paragraphs": [
            "西风吹客过唐栖，袖拂尘埃读断碑。",
            "适意遶廊询古迹，老僧引看建炎诗。"
        ],
        "notes": "",
        "id": "60051a202554aaa1711c789ecc2642ef"
    },
    {
        "author": "傅梦得",
        "dynasty": "宋",
        "type": "诗",
        "rhythmic": "",
        "title": "金山寺",
        "preface": "",
        "paragraphs": [
            "昨夜宿江口，客衣风已飘。",
            "两峰参塔顶，一寺裹山腰。",
            "水拍瓜洲渡，烟生扬子桥。",
            "寻花并问柳，端的在明朝。"
        ],
        "notes": "",
        "id": "e6da11abbe5a652a23fef0b02d28461e"
    },
    {
        "author": "傅梦得",
        "dynasty": "宋",
        "type": "诗",
        "rhythmic": "",
        "title": "平江承天寺",
        "preface": "",
        "paragraphs": [
            "古刹号承天，规模阔万间。",
            "寺中重有寺，山外更无山。",
            "供佛香犹在，寻僧客亦闲。",
            "渡淮难久驻，此去别阊关。"
        ],
        "notes": "",
        "id": "889f9acd2cb97a0aefbd2898304fac43"
    },
    {
        "author": "傅梦得",
        "dynasty": "宋",
        "type": "诗",
        "rhythmic": "",
        "title": "题吴寺",
        "preface": "",
        "paragraphs": [
            "不到吴坟久，重来又七春。",
            "山峦如旧识，猿鹤复相亲。",
            "往事皆成梦，清游不厌频。",
            "倦行难唤酒，信步出湖滨。"
        ],
        "notes": "",
        "id": "79be18d15d523baa096db55f8d0da1c7"
    },
    {
        "author": "傅梦得",
        "dynasty": "宋",
        "type": "诗",
        "rhythmic": "",
        "title": "读夷齐传",
        "preface": "",
        "paragraphs": [
            "要使清风激懦顽，饿夫宁死首阳山。",
            "当年若食周家粟，未必名垂万古间。"
        ],
        "notes": "",
        "id": "642897c973a760ee9d1546a94a41052f"
    }
]