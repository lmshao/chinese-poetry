[
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "信相院慧灯",
        "preface": "",
        "paragraphs": [
            "行乐到萧寺，像殿何煌煌。",
            "僧年过九十，细话灯焰长。",
            "方忆髫龀时，初离父母乡。",
            "是时循旧迹，昼夜不暂忘。",
            "自事膏火来，日就与月将。",
            "始卒未尝暗，眉发皆如霜。",
            "御风设绛纱，求福兼异香。",
            "寒村会织女，借余坐如匡。",
            "陋巷苦志士，凿壁偷隣光。",
            "太息日已暮，百结忡心肠。",
            "类此事亿万，聊书成短章。"
        ],
        "notes": "",
        "id": "dcf91e12bde136a77e7c1f9267b8a43f"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "送程端明再镇成都",
        "preface": "",
        "paragraphs": [
            "成都一都会，千里带坤维。",
            "自昔公坐啸，至今人去思。",
            "朝廷慎东注，方面要安绥。",
            "遂尔重藩屏，因之职殿帷。",
            "龙光出剑匣，讴颂走江湄。",
            "晓雪离都驭，春风入境旗。",
            "壶浆故父老，竹成旧童儿。",
            "叠足相欢跃，同心仰福禧。",
            "邦人顾若此，邑子更何其。",
            "会讲中和化，重为乐职诗。"
        ],
        "notes": "",
        "id": "7b41963587cce770994dc237e72e26b5"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "游昭觉寺",
        "preface": "",
        "paragraphs": [
            "炎蒸无处避，此地忽如寒。",
            "松砌行无际，石房禅自安。",
            "鸳鸯秋沼涨，蝙蝠晚庭宽。",
            "登眺见田舍，衡茅半不完。"
        ],
        "notes": "",
        "id": "6443509cd47f759f6ee74c90cad3b3dd"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "浄众寺新禅院",
        "preface": "",
        "paragraphs": [
            "金寺西郊外，一来烦恼摅。",
            "凡逢似仙境，鲜不属僧居。",
            "岸绿见翘鹭，溪清无隐鱼。",
            "残阳已周览，欲去几踌躇。"
        ],
        "notes": "",
        "id": "72cc086f7adf2dddd32fdf3fa768e569"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "武侯庙柏",
        "preface": "",
        "paragraphs": [
            "满叶是清霜，培根无沃土。",
            "耻作秦皇松，宁为冯异树。",
            "英灵自有风，荫蔚长如雨。",
            "可怜青青姿，不知人事古。"
        ],
        "notes": "",
        "id": "a52a909d7c0d2560c6c70b6fa72e3dda"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "留题张少愚屋壁",
        "preface": "",
        "paragraphs": [
            "高隐郫城下，平地仍径还。",
            "门开值冠盖，帘卷为江山。",
            "沛雨人间待，浮云天外闲。",
            "泥封诏不起，明夕奉慈颜。"
        ],
        "notes": "",
        "id": "0e998b941d62c322fa68fae522f81b99"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "送罗胜卿同年提举玉局观",
        "preface": "",
        "paragraphs": [
            "匹马西归去，知君得意偏。",
            "人情重乡里，官职更神仙。",
            "晓后无衙喏，旬头有俸钱。",
            "何须驾白鹤，辛苦上青天。"
        ],
        "notes": "",
        "id": "5998e5b69d60756bf60a3743a87b636f"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "送罗郎中登管勾玉局观",
        "preface": "",
        "paragraphs": [
            "五门门里观，松桧日萧疎。",
            "道话忘心境，仙歌作步虚。",
            "坛场高突兀，廊庑四纡余。",
            "世事多纷扰，君心定了如。"
        ],
        "notes": "",
        "id": "882260f690af35a9d2731cafc98509ac"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "韩太丞同守成都次韵  其一",
        "preface": "",
        "paragraphs": [
            "盛府佳招贵，严宸雅寄深。",
            "舆题仲举坐，阙挂子牟心。",
            "汉竹分新契，潘花过旧阴。",
            "当年百里骥，方此试骎骎。"
        ],
        "notes": "",
        "id": "defd8403cab6cdde58286b8bd53c6d65"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "韩太丞同守成都次韵  其二",
        "preface": "",
        "paragraphs": [
            "近境连桑陌，先游盛竹林。",
            "并将怀旧意，持作惠时心。",
            "藻思春生笔，清机月满襟。",
            "成风锦江曲，迥上玉山岑。"
        ],
        "notes": "",
        "id": "1c78eef3d9bc65101a53c4427b03772b"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "韩太丞同守成都次韵  其三",
        "preface": "",
        "paragraphs": [
            "春色草将深，春寒柳未阴。",
            "青天指行栈，渌水荡离襟。",
            "后乘何为托，前旌喻此心。",
            "南枝倦飞翼，凭为寄归音。"
        ],
        "notes": "",
        "id": "c9cd89d5e5c2ca1f4163859bd9383e75"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "仲远龙图见邀学射之游先寄五十六言",
        "preface": "",
        "paragraphs": [
            "几年魂梦寄西州，春晚归逢学射游。",
            "十里香风尘不动，半山晴日雨初收。",
            "指㧑武弁呈飞骑，次第红粧数胜筹。",
            "夹道绮罗瞻望处，管弦旌旆拥遨头。"
        ],
        "notes": "",
        "id": "1f569271eb942cc7c09f3c2ee6900585"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "和阎寺丞海云寺",
        "preface": "",
        "paragraphs": [
            "春日金田驩且哗，始因民俗好纷奢。",
            "管弦齐奏喧闻野，莺燕高飞不在花。",
            "雕槛凭时见城郭，回廊行处有烟霞。",
            "方塘灵石从来信，不独当年太守夸。"
        ],
        "notes": "",
        "id": "682d029a3e171de3b52f8a8f7d4d4ee7"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "登崇圣阁",
        "preface": "",
        "paragraphs": [
            "金地环回半锦城，累年斤斧不停声。",
            "远村民舍烟未起，满寺僧筵钟尽鸣。",
            "栏槛高低资眺览，市廛言笑尚分明。",
            "阿房昔日徒虚语，壮丽应亏此画楹。"
        ],
        "notes": "",
        "id": "c7d0a7162ef946f6782755018b29a1c5"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "和提刑海棠",
        "preface": "",
        "paragraphs": [
            "不知真宰是谁专，生得韶光此树偏。",
            "吟笔偶遗工部意，赋词今识翰林权。",
            "风翻翠幕晨香入，霞照危墙夕影连。",
            "移植上园如得地，芳名应在紫薇先。"
        ],
        "notes": "",
        "id": "8972fd6686191da18dfa9d4bd227740c"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "和成都吴仲庶见寄来韵  其一",
        "preface": "",
        "paragraphs": [
            "岁华今缓昔如流，旧日樊笼可自由。",
            "官事了时无尽极，人生安处且闲休。",
            "愚忠皎皎丹心老，归思绵绵两鬓秋。",
            "纵使海棠时节过，急行须及浣花游。"
        ],
        "notes": "",
        "id": "3b64ff533fdfe8d8f1930214d3448f71"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "和成都吴仲庶见寄来韵  其二",
        "preface": "",
        "paragraphs": [
            "濯锦江深惠泽流，西人都未究踪由。",
            "耕畴拥耒春还动，织户鸣机夜不休。",
            "讲德定应劳四子，富民须合用千秋。",
            "凤凰台上需贤久，却恐龟城作𫏐游。"
        ],
        "notes": "",
        "id": "03fec2ae4bee4da1e13425570d36b2a0"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "和成都吴仲庶见寄来韵  其三",
        "preface": "",
        "paragraphs": [
            "山横双劔水双流，栖北巢南去未由。",
            "三尺素琴弹浩浩，一炉丹药咏休休。",
            "白岩霜重红梨晓，银砾烟深紫芋秋。",
            "每夜梦魂归处路，只应明月见神游。"
        ],
        "notes": "",
        "id": "12c34d491da35628a775a81a0f4a31ac"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "题曹山人墅居",
        "preface": "",
        "paragraphs": [
            "桥外浣花溪水通，山人高隐在其中。",
            "一江丝竹喧天沸，争及松篁半日风。"
        ],
        "notes": "",
        "id": "b0df8785ea7da3b1fe9d373d7591a6d7"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "鸡鸣台",
        "preface": "",
        "paragraphs": [
            "古人惟恃众心城，何事秦皇苦好兵。",
            "本设函关禁奸诈，不知半夜有鸡鸣。"
        ],
        "notes": "",
        "id": "ecdc10148ebc1bb0f67a8e6091c585f3"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "上岩",
        "preface": "",
        "paragraphs": [
            "岩雨晴犹滴，溪泉直复迂。",
            "倾崖目眩转，乱石步崎岖。"
        ],
        "notes": "",
        "id": "39e0584fd9fce93b8e6eb785022219c6"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "成都观牡丹",
        "preface": "",
        "paragraphs": [
            "自古成都胜，开花不似今。",
            "径围三尺大，颜色几重深。",
            "未放香喷雪，仍藏蕊散金。",
            "要知空色论，聊见主人心。"
        ],
        "notes": "",
        "id": "268fb868b97edd6f8b184334115c1104"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "题静照堂",
        "preface": "",
        "paragraphs": [
            "堂构虚闲处，师心静照中。",
            "当门自流水，满院占清风。",
            "趺坐通禅观，高谈说性空。",
            "那知人世上，日月有樊笼。"
        ],
        "notes": "",
        "id": "497d20d5eb18697a8ae0c3e701c59509"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "次张寺丞园",
        "preface": "",
        "paragraphs": [
            "园林再到身犹健，官职全抛梦乍醒。",
            "惟有南山与君眼，相逢不改旧时青。"
        ],
        "notes": "",
        "id": "9e634823ac16835f1554327c915c41d0"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "冯允南远贶佳作有舜律远相通之句因次韵寄之",
        "preface": "",
        "paragraphs": [
            "盛旦真明圣，平生伏至公。",
            "遭逢不世出，复露与天同。",
            "谅直诚多勉，谋猷媿罔功。",
            "后王明若日，夷夏庆同风。",
            "喜气中兼外，欢谣北至东。",
            "敢图严密禁，擢处太清宫。",
            "峻拔山形大，高明地望雄。",
            "起居无忘古，坐卧只思忠。",
            "论乐嗟沦废，求音扣寂空。",
            "大和非隐伏，至理自穹崇。",
            "暧昧幽还显，尊卑降复隆。",
            "使人思舞凤，如弋慕飞鸿。",
            "世事安清谧，人心处正中。",
            "至醇当直诣，精义故旁通。",
            "本自关瑶律，还须抚素桐。",
            "天材由圣作，物理要人穷。",
            "往古为经始，来今是考终。",
            "云为极微妙，襟抱贮冲融。",
            "敛聚阴阳气，窥观造化工。",
            "因君说乐事，诗咏照光虹。"
        ],
        "notes": "",
        "id": "035cc91db0e580182c4d45dfab9575e9"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "奉和冯允南二首  其一",
        "preface": "",
        "paragraphs": [
            "小马轻舆蜀道难，身披裘褐顶峨冠。",
            "已从林下幽人往，犹作朝中旧德看。",
            "渔钓喜欢新得侣，道途瞻顾尚呼官。",
            "多惭乡友贻清唱，天外鸾音与凤翰。"
        ],
        "notes": "",
        "id": "ea6cc92dd4aa36f15cb183951b117607"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "奉和冯允南二首  其二",
        "preface": "",
        "paragraphs": [
            "常望乡山忆翠微，此来时节更春晖。",
            "林间怨鹤久招隐，花外啼鹃仍劝归。",
            "云似随人飞缥缥，雨如先道洒霏霏。",
            "回思仕宦平生事，六十三年始悟非。"
        ],
        "notes": "",
        "id": "ea4e8df97f5dd04a6ed637f1440556c4"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "送祖龙学择之赴陜府酌饮赠别次欧阳永叔韵",
        "preface": "",
        "paragraphs": [
            "史君分陜惜别难，缓听长吟速行酒。",
            "荆山北面黄河南，千里封疆为己有。",
            "往来无穷西复东，衮衮轮蹄利名走。",
            "甘棠虽云勿翦伐，未必从前不伤手。",
            "当时遗爱安在哉，赖有声诗传不朽。",
            "择之寸刃如新硎，历年何啻十有九。",
            "胸中蕴蓄富术业，此行直欲古人偶。",
            "近世只知厨传为，不顾虚名似箕斗。",
            "寄言道路如采诗，但问樵夫与田叟。"
        ],
        "notes": "",
        "id": "bb89bca977b465c2e962999c9ae66c4c"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "秋怀答司马君实",
        "preface": "",
        "paragraphs": [
            "畴昔共登仕，尔来三十秋。",
            "常睎丝绳直，窃耻鸱夷柔。",
            "蹄涔学巨海，螘垤依崇丘。",
            "行之不自疑，亲寡憎怨稠。",
            "于今不亟去，沦胥恐同流。",
            "努力买良田，远追沮溺游。"
        ],
        "notes": "",
        "id": "1bc5403beebcd86eeafe8ebf84bee64e"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "李才元寄示蜀中花图",
        "preface": "",
        "paragraphs": [
            "牡丹名品众，特地盛于今。",
            "西子含羞甚，东君著意深。",
            "障行施烂锦，屋贮用黄金。",
            "妾婢群花卉，那能不妬心。"
        ],
        "notes": "",
        "id": "d2cedee4c08f8eb37828af4cd9835c83"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "望湖台",
        "preface": "",
        "paragraphs": [
            "台上望城下，迢遥知几寻。",
            "湖光隐隐见，多碍柳烟深。"
        ],
        "notes": "",
        "id": "523a74c41b0248379fdf3857b845ea56"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "万艘潭",
        "preface": "",
        "paragraphs": [
            "私船官运鬭纵横，殖货交通绕近城。",
            "灯火夜凉人未散，古潭宜复万艘名。"
        ],
        "notes": "",
        "id": "e07305c6354d55a5684b7bcf1e467ae2"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "金莲泉",
        "preface": "",
        "paragraphs": [
            "道侣殷勤凿石渠，金莲泉脉入灵都。",
            "暗穿竹径仍清冷，为我烹茶敌酪奴。"
        ],
        "notes": "",
        "id": "9d8b310904889d0a802b4fed42f77c50"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "奉和君实早朝书事",
        "preface": "",
        "paragraphs": [
            "日气晓先赤，天形秋转高。",
            "风轻金辔勒，霜重毳衣袍。",
            "匹马精神倦，前驺意思豪。",
            "近来君在告，连直几番鼇。"
        ],
        "notes": "",
        "id": "d5d1e67271deedb69a456693f4591f6e"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "闻蝉",
        "preface": "",
        "paragraphs": [
            "山中气候别，二月已闻蝉。",
            "乍到清凉景，翻疑暑伏天。",
            "此身多暇日，何事更惊年。",
            "杂溜淙淙响，相和胜管弦。"
        ],
        "notes": "",
        "id": "9c269a4652582464df9b2f682bf76104"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "宿憩鹤寺",
        "preface": "",
        "paragraphs": [
            "憩鹤山间憩竹舆，宛然身世住空虚。",
            "地仙纵与天仙别，明月清风也不疏。"
        ],
        "notes": "",
        "id": "4029327b9b33a31b4e36f22a377cce3a"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "和司马君实游喷玉潭",
        "preface": "",
        "paragraphs": [
            "畏风垂首立，临水侧身行。",
            "更拂悬崖壁，援毫写姓名。",
            "一道来何处，千寻正面前。",
            "时时玉麈下，纷泊鬓毛间。"
        ],
        "notes": "",
        "id": "eb3c2a107c302660fe3345081ea0d602"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "游喷玉潭",
        "preface": "",
        "paragraphs": [
            "大风吹沙高翳天，万木簸荡鸣空山。",
            "夜来奥热今斗寒，下舆乱石崎岖间。",
            "急著冒絮衣纯棉，两边荆棘难跻攀。",
            "行到君实所诧处，却坐拂拭尘土颜。",
            "千尺瀑布才涓涓，深潭寂寞神龙跧。",
            "此来好事慎勿传，乞得性命成生还。"
        ],
        "notes": "",
        "id": "c9294d6b77b684bd484cab3c97ee5ea9"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "寿安",
        "preface": "",
        "paragraphs": [
            "锦屏山下锦江人，西去东来自在身。",
            "正是春天好时节，枉遭风起作埃尘。"
        ],
        "notes": "",
        "id": "631ac0b3611c8cb9ef03026c52a50d1f"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "和君实喷玉潭",
        "preface": "",
        "paragraphs": [
            "夜月光华照洁清，春云容与覆峥嵘。",
            "都城咫尺无人到，却使庐山浪得名。"
        ],
        "notes": "",
        "id": "5b863bd27e80f8ad93f5197c58e6e3c2"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "和君实叠石溪",
        "preface": "",
        "paragraphs": [
            "到处窥泉窦，逢人问草名。",
            "簪裳已无累，猜鸟不须惊。",
            "对景有诗癖，酌泉无酒狂。",
            "山间少尘土，云际足春阳。"
        ],
        "notes": "",
        "id": "60df102f082e1cf7a9c9939c7c2d447d"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "叠石溪",
        "preface": "",
        "paragraphs": [
            "昨旦愁风色，今朝喜日华。",
            "从容下官道，迤逦见人家。",
            "盛服缘崖看，焚香满路遮。",
            "樵柯成市井，陶穴乃生涯。",
            "春石声相应，沉泥处或漥。",
            "累墙甆隐辚，开径石槎牙。",
            "柴积高于阜，钓槃疾甚车。",
            "自非秦世避，谁道舜风遐。",
            "拄杖逢山斗，回舆值水斜。",
            "远林行翠凤，幽隧转青蛇。",
            "泉眼思搴藻，云头望采花。",
            "仰身书叠壁，平坐挹飞霞。",
            "有景殊难纪，兹游信可夸。",
            "君如别业就，后会固无差。"
        ],
        "notes": "",
        "id": "192716795f33d25816178c11ad10e903"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "镇卜居许下虽未有涯先作五十六言奉寄子华相公持国端明玉汝待制",
        "preface": "",
        "paragraphs": [
            "四十年来作往还，如今那怪鬓毛斑。",
            "凫居雁户得安处，鹤怨猿惊羞故山。",
            "静乐顾子难独享，公忙何日见君闲。",
            "相将嵩少深深处，更共眠云紫翠间。"
        ],
        "notes": "",
        "id": "b13373a09bd02e78f866ac098b706def"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "和君实喜雨三首  其一",
        "preface": "",
        "paragraphs": [
            "夜中间点滴，晓后见沉阴。",
            "正惧一时旱，何妨三日霖。",
            "著花开稍晚，入麦润还深。",
            "想象离栏处，高张烂锦衾。"
        ],
        "notes": "",
        "id": "b45e850db09609bd4c41eedea5e2448d"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "和君实喜雨三首  其二",
        "preface": "",
        "paragraphs": [
            "图馆春无赖，田家岁有收。",
            "那能垤鹳咏，还似土龙求。",
            "木荫疏成密，云容去复留。",
            "已然为恶客，泥泞亦须游。"
        ],
        "notes": "",
        "id": "d1b2405b115d696d84dd4cf89f2d9bfe"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "和君实喜雨三首  其三",
        "preface": "",
        "paragraphs": [
            "一春忧旱熯，田里欲蹉跎。",
            "正合为霖望，翻成击壤歌。",
            "风缘帘隙至，云压舍簷过。",
            "大尹今朝喜，应同野老多。"
        ],
        "notes": "",
        "id": "7542c99c60000d4de9df6e7189f6e197"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "西湖泛舟辄用前韵寄呈君实",
        "preface": "",
        "paragraphs": [
            "画船容与到桥还，举袂依然洛酒斑。",
            "湖上晓光涵潩水，坐中晴色见嵩山。",
            "心缘念别如多事，身为移居似不闲。",
            "叠石石淙虽两处，福昌阳翟正中间。"
        ],
        "notes": "",
        "id": "397cf1060019216f5cb4224b786a19c1"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "和君实新买叠石溪庄",
        "preface": "",
        "paragraphs": [
            "画处始知蛇足剩，管中那识豹文斑。",
            "从来有道须康世，未省升平却住山。",
            "学富名高难自晦，眼昏心悸始能闲。",
            "计君叠山溪边景，不得从容岁月闲。"
        ],
        "notes": "",
        "id": "2bda684c554edff113ce07730269f281"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "赠僧中海渊还阆",
        "preface": "",
        "paragraphs": [
            "旧乡山水遶禅扃，日日山光与水声。",
            "归去定贪山水乐，不教魂梦到神京。"
        ],
        "notes": "",
        "id": "2c26f40773eda56d888ba99233b95380"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "送张职方守筠州",
        "preface": "",
        "paragraphs": [
            "南国一麾守，知公安此行。",
            "家山虽万里，子舍只邻城。",
            "驿问中宵至，风谣接畛声。",
            "定应持课最，同命到天京。"
        ],
        "notes": "",
        "id": "03e3cbb0b73b7068a9a88eafa9724ddb"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "吏隐堂",
        "preface": "",
        "paragraphs": [
            "花阴柳榻常欹枕，月色侵门不下关。",
            "因讽君诗想佳景，夜凉依约梦魂间。"
        ],
        "notes": "",
        "id": "6e6f2e40fc9d48f5f30c5af30a5792de"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "翠幕瑶梯百尺楼，楼前星斗自悠悠。",
            "天家仙会能多少，未到平明已别愁。"
        ],
        "notes": "",
        "id": "fc5d428d6cbeb5287e7657541fe1ec98"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "再至史局",
        "preface": "",
        "paragraphs": [
            "史局逾年别，重来已涕零。",
            "朱书未绝笔，又欲汗新青。"
        ],
        "notes": "",
        "id": "5e7aff570ea76ae5ad4bc7662218f760"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "黄葵",
        "preface": "",
        "paragraphs": [
            "开时闲淡敛时愁，兰菊应容预胜流。",
            "剩欲持杯相领略，一庭风露不禁秋。"
        ],
        "notes": "",
        "id": "533520798e9e959fa707d0eb21b3e465"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "送司封刘孝祥知资州",
        "preface": "",
        "paragraphs": [
            "醮坛山下路，消息拟春风。",
            "遥知底处人，欢喜得西公。",
            "绣衣还西州，锦账空南宫。",
            "使君五马行，岂减御史骢。"
        ],
        "notes": "",
        "id": "c24811819adc8f7c4d3f4254533381eb"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "剑门关",
        "preface": "",
        "paragraphs": [
            "云间双剑峰，壁立望西东。",
            "天地本无外，江山还自通。"
        ],
        "notes": "",
        "id": "b4ca4276b0e14b2c050ad524d30e3e2a"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "七夕二首  其一",
        "preface": "",
        "paragraphs": [
            "可怜风信重秋期，红锦花香极所思。",
            "乞巧楼中成底事，平明祗得玩蛛丝。"
        ],
        "notes": "",
        "id": "1e402b179ea524c726cad5d255a9b342"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "七夕二首  其二",
        "preface": "",
        "paragraphs": [
            "少年从此夕，渐老何所为。",
            "与子思故乡，置酒同赋诗。",
            "坐来霜露淡，夜久星斗稀。",
            "王宫直北里，天外横歌期。"
        ],
        "notes": "",
        "id": "403b597d2a0e83a57d5a61eaa68c2b29"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "题招提院静照堂",
        "preface": "",
        "paragraphs": [
            "牛斗光芒下，江山形胜中。",
            "招提万法本，静照一堂空。",
            "花木含春意，门庭语古风。",
            "支郎丐诗什，愧匪二南工。"
        ],
        "notes": "",
        "id": "b3b7fa435c97b0a39f545c0fb7c06cf9"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "寄绵竹致政杨郎中",
        "preface": "",
        "paragraphs": [
            "竹里幽泉荷盖池，主人投绂自相宜。",
            "水风吹面难成醉，山月当头易得诗。",
            "漠漠稻畦翻虎掌，深深花坞结蜂脾。",
            "年来想像清高处，羞愧浮云满鬓丝。"
        ],
        "notes": "",
        "id": "bd015451f9bc168698b41adc163f6572"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "端居",
        "preface": "",
        "paragraphs": [
            "落花时节掩关初，清绝江城旧酒徒。",
            "满屋烟霞春睡足，一谿风雨夜灯孤。",
            "易中有象闲消息，身外无求免叹吁。",
            "多谢岩僧频见访，欲回临水又踟蹰。"
        ],
        "notes": "",
        "id": "84ed94c055eed2cc2fc3b9e2c912aadf"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "过友人墅居",
        "preface": "",
        "paragraphs": [
            "翠树重重碧草齐，一丘真趣此衡楼。",
            "地盘山影春难老，门掩江声梦自迷。",
            "闲结柳条思远道，静书花叶寄春题。",
            "人间乐事无时足，便倚兰干到日西。"
        ],
        "notes": "",
        "id": "1d86ec767cc8e1c7f2defd0ada53b4dd"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "寓大邑游仙寺",
        "preface": "",
        "paragraphs": [
            "炎蒸无处避，此地忽如寒。",
            "松砌行无际，石旁禅自安。",
            "鸳鸯秋沼涨，蝙蝠晚庭宽。",
            "登眺见田舍，衡茅半不完。"
        ],
        "notes": "",
        "id": "6443509cd47f759f6ee74c90cad3b3dd"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "送文与可通判邛州",
        "preface": "",
        "paragraphs": [
            "半刺为官美，临邛自古名。",
            "何言缇轼宠，要侍版舆行。",
            "仙籍新年贵，宾僚旧日荣。",
            "壶桨故父老，应在半途迎。"
        ],
        "notes": "",
        "id": "034bc4c9be36cfdd7423a291afbfcdc0"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "和王都尉",
        "preface": "",
        "paragraphs": [
            "惯乘霄汉鹤，翻说淤泥莲。",
            "可惜玉台处，等闲闲几年。"
        ],
        "notes": "",
        "id": "3935b467e49078d3c5056a5a1b1c31f0"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "诗四首  其一",
        "preface": "",
        "paragraphs": [
            "风定雪新晴，尘埃眼豁明。",
            "青山似相识，终日伴行人。"
        ],
        "notes": "",
        "id": "890ab699bf4859b53df658fb0d47ba4f"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "诗四首  其二",
        "preface": "",
        "paragraphs": [
            "南来十日尽山行，北去前驱野稍平。",
            "边日照人如月色，野风吹草似泉声。"
        ],
        "notes": "",
        "id": "dcb16c3984394d9d7f19cb0f720590e6"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "诗四首  其三",
        "preface": "",
        "paragraphs": [
            "鸣笳悲咽愁须绝，猎骑盘旋画不成。",
            "待与故人闲说此，几时归得到天京。"
        ],
        "notes": "",
        "id": "75b1692ef61bb320ca7e51f0d11fb031"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "诗四首  其四",
        "preface": "",
        "paragraphs": [
            "马足知人意，骎骎不少留。",
            "路回山斗转，沙漫水平流。",
            "雪底青春动，林梢赤气浮。",
            "故园花发早，待得到家否。"
        ],
        "notes": "",
        "id": "e01fbf02fb03781c2aa485e9cd5175f9"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "倏忽平为险，分明假夺真。"
        ],
        "notes": "",
        "id": "bd8ea7d542c6295336e292846446d435"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "洞壑独嵌空，壁溜珠玉溅。"
        ],
        "notes": "",
        "id": "010f23cf136e04204791aaa696bc99c9"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "半天开佛阁，平地见人家。"
        ],
        "notes": "",
        "id": "776ce61b034aa34aa8039a8a465a83fc"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "想像通恍惚，大木涵天风。"
        ],
        "notes": "",
        "id": "ba463d83aef9154ae977784ffff15819"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "云霞揖神仙，烟火认城郭。"
        ],
        "notes": "",
        "id": "ffe566d9c434c7f6fcd11ed1c06e4a62"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "先生已何处，依旧白云飞。"
        ],
        "notes": "",
        "id": "26c042766e2e2674ab8f584f62c9f748"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "西山瞰大江，迤逦龙鳞湿。"
        ],
        "notes": "",
        "id": "cfa9004f264d21a68db73e987315d0ff"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "回头恋翠峰，云与烟相袭。"
        ],
        "notes": "",
        "id": "65ca90f24b91ab0c8627eace33c73038"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "众山四面合，二水南北流。"
        ],
        "notes": "",
        "id": "08b7fbb21f232dbf62aab5d54d6e9e62"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "句  其一〇",
        "preface": "",
        "paragraphs": [
            "移家尚恐青山浅，隐几惟知白日长。"
        ],
        "notes": "",
        "id": "d1ee179e266128a84ea3c918edac876b"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "不学乡人夸驷马，未饶吾祖泛扁舟。"
        ],
        "notes": "",
        "id": "279d5501d932ffe13fb21cae1ec3064f"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "生平欲报国，所得是知人。"
        ],
        "notes": "",
        "id": "e9e5d0f37f5dbce8b1d56476d6308c6e"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "案前曾立二贤良。"
        ],
        "notes": "",
        "id": "3d6ed0abdb48532932865dcf4e43adf6"
    },
    {
        "author": "范镇",
        "dynasty": "宋",
        "type": "诗",
        "rhythmic": "",
        "title": "句  其一四",
        "preface": "",
        "paragraphs": [
            "淡墨题名第一人，孤生何幸继前尘。"
        ],
        "notes": "",
        "id": "cc2508ce1ed729c9e96273bcdca2f01d"
    }
]