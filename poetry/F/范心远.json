[
    {
        "author": "范心远",
        "dynasty": "宋",
        "type": "诗",
        "rhythmic": "",
        "title": "常庵题",
        "preface": "",
        "paragraphs": [
            "路入清溪第二湾，东风犹自逗余寒。",
            "白云粘地扫不去，黄叶恋枝吹未干。",
            "沙上湿痕谁涉水，天边长啸独凭阑。",
            "道人酒意无𬪩薄，饮尽携琴月下弹。"
        ],
        "notes": "",
        "id": "92ef297f49df3f54233d32055843ce4d"
    },
    {
        "author": "范心远",
        "dynasty": "宋",
        "type": "诗",
        "rhythmic": "",
        "title": "题云溪庵",
        "preface": "",
        "paragraphs": [
            "云溪高隠卧烟霞，默饮阳晶与月华。",
            "雾敛丹台生瑞草，云收灵腑结琼葩。",
            "青龙吐火烹金茗，白虎跑泉溉玉芽。",
            "龙虎媾交功九转，刀圭一粒捧丹砂。"
        ],
        "notes": "",
        "id": "1f2aa2e922b59811cd2cf6b51e516819"
    }
]