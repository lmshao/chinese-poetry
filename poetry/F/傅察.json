[
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "用廉夫韵招诸友登清微亭",
        "preface": "",
        "paragraphs": [
            "束带缚吏事，发狂中愤兴。",
            "世情多面朋，噂沓恶背憎。",
            "缅怀数君子，皎皎莹壶冰。",
            "披云见颜色，洗翠露锋棱。",
            "忘形到坦率，髙论破炎蒸。",
            "蔼然嘉誉在，顾我独无称。",
            "文场屡交镝，师老畏侵凌。",
            "况复时雨过，绿苗覆千塍。",
            "便当共临眺，此兴那可胜。",
            "孤亭枕席佳，下有寒潭澄。",
            "仰看霞绮散，坐待月华升。",
            "嘲咏纵欢谑，明朝期再登。"
        ],
        "notes": "",
        "id": "f7e01c995bac80cef6cef8c2960bd0c5"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "廉夫有会当归去来之句复次前韵",
        "preface": "",
        "paragraphs": [
            "少小尚奇伟，长年病莫兴。",
            "折腰仕五斗，讵敢论好憎。",
            "居然畏罪罟，局如履春冰。",
            "每怀鹰隼翮，鞲上看锋棱。",
            "追随缙绅后，糠籺杂肴烝。",
            "泮宫天下士，借甚得儒称。",
            "巍巍众峰上，跛足岂易凌。",
            "朝廷重荐延，拔茅余空塍。",
            "公孙富经术，非子谁能胜。",
            "坐见万顷波，甖缶汲逾澄。",
            "沛然下膏泽，蓊若朝云升。",
            "勿云叹留滞，青史他年登。"
        ],
        "notes": "",
        "id": "f43008d32b79d8ff50ab2d03691f9e19"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "次韵廉夫登清微亭二首  其一",
        "preface": "",
        "paragraphs": [
            "蜗舍不容膝，烦歊局寝兴。",
            "岂惟倦束带，𫄨绤犹云憎。",
            "清微跨城角，窣兀疑凝冰。",
            "深池暮黯黯，远岫朝棱棱。",
            "往岁与申子，宾朋日云蒸。",
            "遂令栋宇陋，顾盻流名称。",
            "先生今诗伯，气欲青云凌。",
            "锵然出佳句，椒兰布畦塍。",
            "邀我避暑游，意重愧难胜。",
            "何当酌沆瀣，神明自清澄。",
            "嗟彼浮名者，此亭岂易升。",
            "踟蹰恐后时，摄衣请先登。"
        ],
        "notes": "",
        "id": "7abb5fd6cdbee15eafb70659e2fe06ae"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "次韵廉夫登清微亭二首  其二",
        "preface": "",
        "paragraphs": [
            "大火气方炽，新金伏未兴。",
            "茅屋苦卑陋，蕴毒空自憎。",
            "流汗常被体，涤烦屡饮冰。",
            "那堪青蝇辈，鼓趐作威棱。",
            "薰风烁炎日，沸鼎助薪蒸。",
            "每思谋爽垲，地隘旧无称。",
            "高亭枕城隈，粉堞势腾凌。",
            "清水绕其足，茂林瞰田塍。",
            "此间有异趣，跻攀弗能胜。",
            "佳招适我愿，坐觉神魂澄。",
            "何当卜邻舍，与子朝夕升。",
            "飘然忘世累，长啸效孙登。"
        ],
        "notes": "",
        "id": "a235f93d29ff0ceb262edfd20253f4ff"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "次韵祝廉夫登南楼",
        "preface": "",
        "paragraphs": [
            "膏雨润四野，草木苏中干。",
            "驾言共临眺，凌云陟层盘。",
            "华宇荫曦日，溽暑随风阑。",
            "清谈无俗好，茶果有余欢。",
            "拨置簿领烦，憇此簟席安。",
            "悠然得佳趣，可以寄簪冠。",
            "耳目去局促，心体自广胖。",
            "何如敛手版，触热事上官。",
            "晚来纤霭霁，矫首欣遐观。",
            "一鸟没天外，千林杳云端。",
            "西山有爽气，浅绿浮巑岏。",
            "翻疑图画里，未觉云梦宽。",
            "萧萧林间蝉，已如咽暮寒。",
            "直恐霜露至，归欤可忘餐。"
        ],
        "notes": "",
        "id": "237fc36eed25f578ac4f27d55e2c3df6"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "同七兄寄二李",
        "preface": "",
        "paragraphs": [
            "昔我在淇水，二陆皆少年。",
            "伯也气轩昻，丹鹤唳青田。",
            "季方文章士，摛华桃李妍。",
            "力学乃未已，有如火始然。",
            "相见一倾盖，便诵胶漆坚。",
            "笑语玉麈折，登临蜡屐穿。",
            "时时出秀句，洒若沈疴痊。",
            "尔来逾十岁，自当冠貂蝉。",
            "胡为茅屋下，寂寞尚草玄。",
            "方今明堂构，收拾栋与椽。",
            "安得刷羽翮，吹嘘送上天。",
            "此志傥不遂，何用空言传。",
            "不如李翰林，沉醉自称仙。",
            "不如陶彭泽，归来谢尘缘。",
            "但解琴中趣，何妨瓮傍眠。",
            "富贵草头露，名誉空中烟。",
            "子意竟何如，余心方寂然。",
            "愿求真实语，莫作猾头禅。"
        ],
        "notes": "",
        "id": "cbd8930be8949579245f771a5a58c0d9"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "夏日登清微亭",
        "preface": "",
        "paragraphs": [
            "永日留烦暑，斯楼得屡登。",
            "向来知异境，高处若无凭。",
            "远岫生云直，轻风蹙浪层。",
            "试承金掌露，更接玉壶冰。",
            "抵掌宾朋盛，题诗气象增。",
            "望穷遗憾在，我欲醉时升。"
        ],
        "notes": "",
        "id": "2e449e8c0ec5181e28f59fb7b2d90d87"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "清微亭分韵得空字",
        "preface": "",
        "paragraphs": [
            "缥缈千层外，萦纡一径通。",
            "飞甍明落日，巨栋挂斜虹。",
            "赏眺资公退，招邀得调同。",
            "九天开浩荡，万象入牢笼。",
            "水色连晴碧，云容借晚空。",
            "清乘庾公兴，快挹楚王风。",
            "弁侧金罍倒，楼昏画角终。",
            "明朝车马客，陡觉厌尘红。"
        ],
        "notes": "",
        "id": "0e393dce8be3189a1b924890de58d313"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "大暑同蒋明亚叟熙载夜登清微亭",
        "preface": "",
        "paragraphs": [
            "土润伏新金，阳歊困亭午。",
            "曦御驻征骖，朱光彻厚土。",
            "鸟雀噪阶除，蛙蚓鸣草莽。",
            "簿领抗尘容，茅簷庇环堵。",
            "蜂虿乱绳床，蚊蟁隐雷鼓。",
            "椶拂徒尔为，青蝇敢予侮。",
            "避喧空百虑，对食但三吐。",
            "举箑未摇风，挥汗已成雨。",
            "那能整冠巾，谁复对宾主。",
            "岂惟眩生花，坐觉气如缕。",
            "南方有高楼，兀然蔽华宇。",
            "抠衣倦跻攀，策杖愁伛偻。",
            "俄顷叩云端，飘萧开洞府。",
            "新凉飒尔来，旧暑脱然愈。",
            "清池涌波澜，疏星穿牖户。",
            "夜气袭冰霜，月明粲珪组。",
            "乌鹊倦还飞，游鱼清可数。",
            "珍菓走金盘，清谈挥玉麈。",
            "群籁正嚣嚣，幽梦方栩栩。",
            "何当食琼浆，一夕生毛羽。"
        ],
        "notes": "",
        "id": "df1f41f56f6a38fa874fdd2ca2130743"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "夜登清微亭云阴掩翳东北有雨少顷月出皎然复次前韵",
        "preface": "",
        "paragraphs": [
            "融融暑未阑，悄悄夜方午。",
            "命驾聊叩门，寻幽得兹土。",
            "俯瞩但苍茫，前瞻何卤莽。",
            "万籁正虚无，群生各安堵。",
            "蝉啸作笙箫，蛙鸣当钟鼓。",
            "凫舄正参差，诙谐惧狎侮。",
            "岂惟冠盖倾，已觉肝胆吐。",
            "坐久隐奔雷，天邉垂密雨。",
            "疏木列宾朋，众峰自臣主。",
            "萤火落明星，炉烟袅青缕。",
            "那能胜酒杯，所欣瞻德宇。",
            "高歌屡激昻，失喜或俛偻。",
            "萧飒濯尘襟，清虚湛灵府。",
            "快如仙爪爬，洒若头风愈。",
            "须臾出金盘，照曜开玉户。",
            "映浪杂琼瑰，穿帘间璧组。",
            "斯游岂前谋，后会难逆数。",
            "欢余岸纶巾，语约挥松麈。",
            "可能伴鸡栖，亦复随蝶栩。",
            "广寒会可升，试为刷翎羽。"
        ],
        "notes": "",
        "id": "b2268ec0f4c40d81d4316a1c14d4af1c"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "次晁之道韵",
        "preface": "",
        "paragraphs": [
            "翰林诗百篇，发兴自斗酒。",
            "同游八仙中，七者颜已厚。",
            "迩来数百年，斯人那复有。",
            "风流城东晁，四海蔚称首。",
            "之子乃其豪，异代得密友。",
            "满腹贮诗书，妙意寓醪酎。",
            "政使誉日新，位卑未为丑。",
            "亭亭涧底松，不如园中柳。",
            "芝菌冠众芳，其出木枯朽。",
            "叫阍问大钧，得致君侧否。"
        ],
        "notes": "",
        "id": "6631c738563736a3e0bff25443880633"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "送承祖赴定州幕府",
        "preface": "",
        "paragraphs": [
            "中山控北陲，强弩号百万。",
            "单于衔国恩，方且事逃遁。",
            "谋帅得真儒，不烦一戟顿。",
            "风流本江左，亹亹有余论。",
            "幕府极妙选，参谋不容逊。",
            "借甚丞相孙，凌云气豪健。",
            "所怀社稷计，尝愿窃有献。",
            "蹭蹬三十年，羁旅颇自困。",
            "因人作远游，实亦乖素愿。",
            "谈笑青油幕，聊复可排闷。",
            "嗟余谬从学，尘根苦迟钝。",
            "一官联事久，矜式每自劝。",
            "但觉有不如，未见有进寸。",
            "公亦不吾厌，叩撃愧烦溷。",
            "念当为远别，怅然亦多恨。",
            "时方苦炎蒸，行矣期强饭。"
        ],
        "notes": "",
        "id": "ad166c1e29accf12f8fdbe12e96c4dbf"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "伯时往河东戏与廉夫分韵道相思之意三首  其一",
        "preface": "",
        "paragraphs": [
            "日月剧跳丸，暂别亦已久。",
            "青山缭层巅，道里阻且右。",
            "今晨登南楼，会此同志友。",
            "思公聊北望，𥩟立但搔首。",
            "秋风八月天，霁色明朝牖。",
            "轩车何时来，迟尔一杯酒。"
        ],
        "notes": "",
        "id": "3c9d351256cb0409efa6d13c5682a3b6"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "伯时往河东戏与廉夫分韵道相思之意三首  其二",
        "preface": "",
        "paragraphs": [
            "朝氛霁西山，晚日明髣髴。",
            "摇怜太行上，陟𪩘眩可畏。",
            "王侯眇小夫，中盘凌云气。",
            "端如车公贤，谈笑出真味。",
            "胡为久崎岖，使我重歔欷。",
            "王事有程期，来归惧其未。"
        ],
        "notes": "",
        "id": "2e111c81e5579ece3940f7750968a01e"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "伯时往河东戏与廉夫分韵道相思之意三首  其三",
        "preface": "",
        "paragraphs": [
            "之子何磊落，本是青云才。",
            "委翅蓬蒿下，黧面垂䯱䰄。",
            "卜邻与我游，肝胆向人开。",
            "酒酣遗世累，谑浪绝嫌猜。",
            "西风换烦燠，四野无纤埃。",
            "方当共临眺，公兮胡不来。"
        ],
        "notes": "",
        "id": "73b42adde012e10ea2ce939d1b878ab4"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "题毛彦谟容膝轩",
        "preface": "",
        "paragraphs": [
            "夫子负异才，端若会稽笴。",
            "平生怀刚肠，于世少许可。",
            "文词类激昻，议论耻媕婀。",
            "高名三十年，坐此常坎坷。",
            "同时英俊流，往往步青琐。",
            "归来乐箪瓢，琳宫得安坐。",
            "小轩仅容膝，陋巷生堀堁。",
            "唯余豪侠气，屡折每不挫。",
            "却眡利名场，终身系缰锁。",
            "生虽华屋居，死或翳蓬颗。",
            "固知宇宙间，所有终非我。",
            "但当清吾心，余事等幺麽。"
        ],
        "notes": "",
        "id": "71879599d7bd1ee215258bb9cf1a6c65"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "次七兄韵",
        "preface": "",
        "paragraphs": [
            "蜗舍席为门，清风无所扇。",
            "闲视才半寻，起行空百转。",
            "对食不下喉，流汗常被面。",
            "矧复凫鹜行，摘尾抱大卷。",
            "余方有公事，汝辈宜罢遣。",
            "赖此伯仲贤，纵谈逞雄辨。",
            "时时杂博奕，岂不贤游燕。",
            "呼奴取其来，据榻聊一战。",
            "初如两军交，整阵咸伺便。",
            "俄顷锋刃集，解纷在一箭。",
            "或喜而抚掌，或骇而色变。",
            "或傍睨而审，或当局而眩。",
            "剥剥伐木声，离离众星现。",
            "胜负既已分，反奁若收电。",
            "却寻文字观，触物本无恋。",
            "觅句屡吟哦，诵诗乍游衍。",
            "百谪勿相闻，从渠书我殿。"
        ],
        "notes": "",
        "id": "f1f59335b97e1edfa3ccee4f765fbd93"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "晚登清微亭次祝教授韵",
        "preface": "",
        "paragraphs": [
            "雉堞亭亭倚翠微，髙楼袅袅弄清晖。",
            "共邀嘉客扶笻杖，骤喜凉风振羽衣。",
            "过雨山川颜色好，投林鸟雀噪声稀。",
            "月摇翠浪明珠碎，云满金波破镜飞。",
            "雄辨琅琅如落屑，新诗句句似连玑。",
            "自怜性僻躭幽寂，却恨匆匆便赋归。"
        ],
        "notes": "",
        "id": "3589b185ddbaee55fdc89c6fe756e57f"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "送朱熙载改官还乡",
        "preface": "",
        "paragraphs": [
            "陶唐名臣有朱虎，揖逊夔夷尊文祖。",
            "后来杰出汉云孙，折槛当时谁敢侮。",
            "煌煌圣代见斯人，凛凛遗风振千古。",
            "乘牛不数鲁家侠，衣锦何妨买臣窭。",
            "十年牢落困胶庠，五斗栖迟尚环堵。",
            "唯余豪气自不除，倾盖向人肝胆吐。",
            "忽然结束事征鞍，轩轩气色浮眉宇。",
            "谓余倚门亲久待，况复枫宸拜明主。",
            "朝廷公卿重荐延，骞腾一鹗生毛羽。",
            "高义如君世所稀，早据要路思禆补。"
        ],
        "notes": "",
        "id": "137642d60c58f690b0360b3d47108ef2"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "芝堂",
        "preface": "",
        "paragraphs": [
            "弘度负土忘晨夕，空肠未忍进一溢。",
            "伯会隆冬不衣帛，野火燎原天雨泽。",
            "当时庐侧产灵芝，盛事至今光史册。",
            "王家兄弟皆英豪，藉藉声华若连璧。",
            "高文奥学乃余事，一门躬行如万石。",
            "孝思他日彻苍旻，血泪垂頥洒枯柏。",
            "谁云草木但有生，始信幽明本无隔。",
            "煌煌三秀发坤祥，小大高低紫与白。",
            "搢绅骇叹绝前闻，老稚提携溢阡陌。",
            "争言图写献修门，坐见恩荣来络绎。",
            "公独掩耳更悲啼，吾忍货名于窀穸。",
            "岂如采摘付儿童，大胜籯金满千镒。",
            "方今孝治轶唐虞，八行求贤常侧席。",
            "公虽韫匵畏人知，定有新诗振奇迹。"
        ],
        "notes": "",
        "id": "4feb4c9b5670137d956e5331efb9817b"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "雪九首  其一",
        "preface": "",
        "paragraphs": [
            "都城一日雪，庭户浩已盈。",
            "呼儿试轻扫，留伴小窗明。"
        ],
        "notes": "",
        "id": "d03f65730597afc0354680f5a8c5f2e8"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "雪九首  其二",
        "preface": "",
        "paragraphs": [
            "天公亦戏人，奇幻惊倐忽。",
            "朝来簷霤间，一一缀明月。"
        ],
        "notes": "",
        "id": "97bbbb594cbe08a2bb13a40f17203b9a"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "雪九首  其三",
        "preface": "",
        "paragraphs": [
            "晚风扫连氛，客被憎夜峭。",
            "明朝赴看烛，更把昆山照。"
        ],
        "notes": "",
        "id": "3ac446c42543f551b5a2d43d1d196c13"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "雪九首  其四",
        "preface": "",
        "paragraphs": [
            "高堂连夜赏，蛾眉映珠栊。",
            "谁怜闭门客，衣穿履亦空。"
        ],
        "notes": "",
        "id": "acf246bc9c94f71c891715df3939a513"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "雪九首  其五",
        "preface": "",
        "paragraphs": [
            "黑云埋日车，厚雪镇坤轴。",
            "行路勿匆匆，包藏恐深谷。"
        ],
        "notes": "",
        "id": "1509f03772ed15c7f9fc73f099ee0ea0"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "雪九首  其六",
        "preface": "",
        "paragraphs": [
            "忽惊陋巷间，踏作琼瑶迹。",
            "坐闻郢中歌，妙句压元白。"
        ],
        "notes": "",
        "id": "ef037d09e5ca1fc1a85734d241080db8"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "雪九首  其七",
        "preface": "",
        "paragraphs": [
            "春雷忽隐隐，春雪复纷纷。",
            "农夫戒及泽，荷锸已成云。"
        ],
        "notes": "",
        "id": "4f73dd809fbe54e69c91d824a9e84490"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "雪九首  其八",
        "preface": "",
        "paragraphs": [
            "撒盐乍可拟，刻楮竟难成。",
            "妍词覻天巧，应复召邹生。"
        ],
        "notes": "",
        "id": "0bf07e4850cefb51cb607f8c49da5e4a"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "雪九首  其九",
        "preface": "",
        "paragraphs": [
            "盈尺兆嘉祥，三登贺时泰。",
            "我虽无寸田，一饭犹足赖。"
        ],
        "notes": "",
        "id": "b022ca6c3d4b0d854235ffb4de6dcca0"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "次韵杜无逸西园独坐九绝句  其一",
        "preface": "",
        "paragraphs": [
            "南浦送微波，西山来远绿。",
            "日暮独盘旋，慨然抚孤竹。"
        ],
        "notes": "",
        "id": "37c7f661b3310606e5cd806ed66f343a"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "次韵杜无逸西园独坐九绝句  其二",
        "preface": "",
        "paragraphs": [
            "前辈不可见，古道邈难寻。",
            "何时赤松子，相与归山阴。"
        ],
        "notes": "",
        "id": "7fc5b6d226a09f0bd1be8292caad0e53"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "次韵杜无逸西园独坐九绝句  其三",
        "preface": "",
        "paragraphs": [
            "折腰为五斗，我已愧渊明。",
            "共赴东林约，怅然怀友生。"
        ],
        "notes": "",
        "id": "6584d740fa14b836742b6ea038ccf943"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "次韵杜无逸西园独坐九绝句  其四",
        "preface": "",
        "paragraphs": [
            "虚斋篆炉烟，兀然得禅寂。",
            "虽有锦绣肠，画饼安可食。"
        ],
        "notes": "",
        "id": "675e27b1fb34ebb5f8a028ed268c3881"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "次韵杜无逸西园独坐九绝句  其五",
        "preface": "",
        "paragraphs": [
            "亭亭涧底松，干凌雪霜孤。",
            "既无鸾凤翔，鸟雀来喧呼。"
        ],
        "notes": "",
        "id": "3db011ecb300a83ada1326a466b156b4"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "次韵杜无逸西园独坐九绝句  其六",
        "preface": "",
        "paragraphs": [
            "一世竞荣利，纷若空中花。",
            "蚤作田园计，人生会有涯。"
        ],
        "notes": "",
        "id": "6a441e02fc53484fdd54647e6906d4c9"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "次韵杜无逸西园独坐九绝句  其七",
        "preface": "",
        "paragraphs": [
            "身游阛阓间，心在孤云杪。",
            "譬如登太山，颇觉天下小。"
        ],
        "notes": "",
        "id": "d0e0b0f9d4b0a2c77ffceb7a1a3f62b9"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "次韵杜无逸西园独坐九绝句  其八",
        "preface": "",
        "paragraphs": [
            "外慕亦无已，反身良有余。",
            "乘流如可游，韫匵岂藏诸。"
        ],
        "notes": "",
        "id": "783d43882e99bdba920fb002d844bc2a"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "次韵杜无逸西园独坐九绝句  其九",
        "preface": "",
        "paragraphs": [
            "圣德覆天下，欢然万物春。",
            "北窗微笑傲，似是羲皇人。"
        ],
        "notes": "",
        "id": "e172eee1b0c00d4990ceeec0150899a3"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "题张季良适性斋",
        "preface": "",
        "paragraphs": [
            "扬雄家无甔石储，闭门作赋拟相如。",
            "邺侯插架多异书，牙籖万卷呑石渠。",
            "吾友张子斯人徒，嗜好酸咸与众殊。",
            "被褐怀宝老不癯，收拾万卷以自娱。",
            "但愿生为蠧书鱼，咀嚼英华味道腴。",
            "挥毫落纸惊群儒，佳处往往凌子。",
            "网罗秦汉包唐虞，上下千载归指呼。",
            "自言此乐世所无，不羡潭潭卿相居。",
            "方今清庙收璠玙，肯使沧海遗明珠。",
            "髙名他日播天衢，行看旌帛来庭除。"
        ],
        "notes": "",
        "id": "2c742e5bb12a0194865bcc8c5c84e018"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "伯仲时德升用均父韵送德父守葘川邀余同赋",
        "preface": "",
        "paragraphs": [
            "妙龄擢秀如黄童，借甚词林振古风。",
            "澜翻千载常在口，磊落万卷独蟠胸。",
            "不将龟筮论从逆，独向诗书有高识。",
            "琳宫乞得十年闲，可但新诗胜畴昔。",
            "一麾自诡治东莱，洗眼看公手重拭。",
            "疲氓按堵身暂休，黠吏垂头声不出。",
            "人言功效真卓尔，归近高堂浑含喜。",
            "喜公才气更难量，致君要著岩廊里。",
            "秋云漠漠向空飞，飒飒凉风生桂枝。",
            "马蹄又踏东川去，盘水洋洋可乐饥。",
            "我今作吏愧无补，梦寐林泉那得归。",
            "会袖手版付丞相，却扫庭闱戏彩衣。",
            "卜邻仅许依仁里，与子艰难共生死。",
            "钓竿伴我访沧溟，沮洳定无三尺鲤。"
        ],
        "notes": "",
        "id": "49ca57b1535b85fb1505033a2ad8330b"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "送傅倅",
        "preface": "",
        "paragraphs": [
            "洺之水兮，其流舒舒。",
            "公之来兮，朱服熊车。",
            "士元展骥，仲举题舆。",
            "公之来兮，民斯乐胥。",
            "洺之水兮，其流洋洋。",
            "公之化兮，春雨秋阳。",
            "袴襦颂洽，禾黍岁穣。",
            "公之化兮，民斯悦康。",
            "洺之水兮，其流弥弥。",
            "公之去兮，旌旗旖旎。",
            "父老攀辕，缙绅方轨。",
            "公之去兮，瞻望徙倚。",
            "洺之水兮，其流泄泄。",
            "公之德兮，此邦所愒。",
            "吏遵其画，人怀其惠。",
            "公之德兮，久而勿替。",
            "洺之水兮，其流活活。",
            "公之名兮，兹其弥达。",
            "翔于朝宁，骞于省闼。",
            "公之名兮，莫我敢遏。"
        ],
        "notes": "",
        "id": "ba3b42d0bd0f91e5213ed8f83bc9bf8d"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "赠朱令中泮宫二首  其一",
        "preface": "",
        "paragraphs": [
            "折桂陪英彦，弹冠接宷僚。",
            "志连秦璧固，论鄙楚师恌。",
            "逸骥终难絷，翔鸾讵可邀。",
            "缅怀岩下士，犹得梦中宵。"
        ],
        "notes": "",
        "id": "7d5e5245ef0230e91f641d58f20b4c08"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "赠朱令中泮宫二首  其二",
        "preface": "",
        "paragraphs": [
            "异时师盛德，此地喜同僚。",
            "大璧完无玷，和钟小不恌。",
            "尊罍倾笑语，车马费招邀。",
            "莫使光阴度，从今便卜宵。"
        ],
        "notes": "",
        "id": "db0a4a0aeca412d7476afd6d10e6baac"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "余父子妻孥各在一方欲归未得因感成诗",
        "preface": "",
        "paragraphs": [
            "皎皎明河汉，悠悠度女牛。",
            "奔驰空岁月，南北尙淹留。",
            "所愿各千里，此身兼百忧。",
            "如何有羽翼，来往亦遨游。"
        ],
        "notes": "",
        "id": "31d215f97779709973af4a936718240e"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "思归",
        "preface": "",
        "paragraphs": [
            "旧国日已远，东秦安在哉。",
            "水云波浩荡，林日影摧颓。",
            "野色撩诗兴，秋风动旅怀。",
            "繋舟还信步，不觉咏归来。"
        ],
        "notes": "",
        "id": "cde7d54c7c2dfcddd0c620b1d87b3197"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "阻风次衡元度韵",
        "preface": "",
        "paragraphs": [
            "水柳缆孤舟，飘飘万里秋。",
            "远风来不断，髙浪去还收。",
            "菰苇萧疏折，烟云惨淡浮。",
            "赖知师德在，舟子亦多愁。"
        ],
        "notes": "",
        "id": "80350eab619527f9f01c3a93c825e080"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "逍摇堂五咏  其一",
        "preface": "",
        "paragraphs": [
            "欲识逍摇乐，都忘利与名。",
            "讨论唯百氏，来往有诸卿。",
            "静觉羊肠险，闲看蜗角争。",
            "超然穷妙理，知不愧荘生。"
        ],
        "notes": "",
        "id": "c0848bd4f49bb311d9dc9dc88e0a423f"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "逍摇堂五咏  其二",
        "preface": "",
        "paragraphs": [
            "堂上春风至，欣欣草木情。",
            "鸦鸣藏柳暗，蝶舞映花明。",
            "暖日迟迟景，轻雷隐隐声。",
            "客来何所有，采蕨试新烹。"
        ],
        "notes": "",
        "id": "e5d2cfab31b135a9abe3b46da4e393e9"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "逍摇堂五咏  其三",
        "preface": "",
        "paragraphs": [
            "堂上薰风至，阳曦午更骄。",
            "玩阴欣叶密，引饮快冰消。",
            "乳燕飞还堕，鸣蝉咽复调。",
            "清谈能却暑，应不费招邀。"
        ],
        "notes": "",
        "id": "b331cc5e89cbc423e1fefa908546e12a"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "逍摇堂五咏  其四",
        "preface": "",
        "paragraphs": [
            "堂上西风至，郊原岁事成。",
            "雨余虹影落，云霁露华清。",
            "唧唧蛩鸣夜，飘飘雁度晴。",
            "登临多物色，笔落竞纵横。"
        ],
        "notes": "",
        "id": "f32ad8aa620f9ea6bfcecd07aefdec49"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "逍摇堂五咏  其五",
        "preface": "",
        "paragraphs": [
            "堂上寒风至，萧条静物华。",
            "映窗唯有竹，倚槛更无花。",
            "碧瓦霜初重，铜壶日易斜。",
            "罇罍延夜永，不觉已朝霞。"
        ],
        "notes": "",
        "id": "d0e799d0e3fbeb1644601848cedf465f"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "吏隐亭会集",
        "preface": "",
        "paragraphs": [
            "招携共到习家池，云水为裳芰制衣。",
            "鱼戏轻舡浮枕簟，鸥随落日下汀矶。",
            "岸巾已得杯中趣，横吹如从天外飞。",
            "野性每来应未厌，骊驹宁复赋言归。"
        ],
        "notes": "",
        "id": "451590863420a5cabff494f7628e9d1d"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "尉治吏隐亭二首  其一",
        "preface": "",
        "paragraphs": [
            "公余吏隐剏新亭，野阔云低叠素屏。",
            "风动荷香翻偃盖，日摇波影散疏星。",
            "望穷南亩千重绿，坐久西山数点青。",
            "更待晚凉蝉乱噪，与君散策试同听。"
        ],
        "notes": "",
        "id": "b100c86d66882717bc1ce3395ab9f26d"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "尉治吏隐亭二首  其二",
        "preface": "",
        "paragraphs": [
            "一番新雨洗华亭，四面晴天倚翠屏。",
            "并秀采莲舒嫩脸，孤飞白鹭带残星。",
            "披襟骤觉登仙乐，倚槛犹疑倒影青。",
            "横笛晚来声更好，龙吟泓下亦时听。"
        ],
        "notes": "",
        "id": "ebaec77c7febad74e23cb260809e1fd0"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "十五伯以诗见赠因次韵为谢",
        "preface": "",
        "paragraphs": [
            "萧然颜巷复谁堪，竟日潜心到五三。",
            "载酒未妨从靖节，围棋端不羡羊昙。",
            "逢人倾倒群儿笑，落笔纵横四座惭。",
            "旧学青箱知未替，更将新律付诸男。"
        ],
        "notes": "",
        "id": "77a071962a64ba19c63cfd0d29a5df2a"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "次韵申泮宫直宿早秋四首  其一",
        "preface": "",
        "paragraphs": [
            "新秋爽气溢长空，弦诵低昻月映栊。",
            "济济青衿成鲁变，洋洋泮水咏洙风。",
            "群儒篆刻空章句，百氏纷纭赖折中。",
            "何日拔才空冀北，如今高誉满山东。"
        ],
        "notes": "",
        "id": "52588eb13ab3e2b13c190b24a94c1f75"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "次韵申泮宫直宿早秋四首  其二",
        "preface": "",
        "paragraphs": [
            "皎皎清波满四空，疏林散影弄朦胧。",
            "援毫欲赋阳台梦，振袂欣乘玉宇风。",
            "已觉素秋来席上，却疑仙景落壶中。",
            "凌云未许攀仙桂，卧看冰轮没汉东。"
        ],
        "notes": "",
        "id": "fe14cbdc30aedd34ac3a5660b1d0ade9"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "次韵申泮宫直宿早秋四首  其三",
        "preface": "",
        "paragraphs": [
            "一方明月落长空，万里余辉鏁玉栊。",
            "蝉韵啾啾来远木，槐云袅袅弄清风。",
            "共邀载酒陶彭泽，走访谈经戴侍中。",
            "景物萧然无限思，靓粧应许过墙东。"
        ],
        "notes": "",
        "id": "03402e12285879f85db9a954470caf46"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "次韵申泮宫直宿早秋四首  其四",
        "preface": "",
        "paragraphs": [
            "泮宫深闭绛帷空，摇想佳人照绮栊。",
            "闲倚画屏怜永夜，懒摇纨扇引凉风。",
            "直疑令史归天上，犹想阳台入梦中。",
            "展转觉来无一事，日摇槐影桂窗东。"
        ],
        "notes": "",
        "id": "886c64963378b686bf48cabc7970bda7"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "又次申教授直宿三首  其一",
        "preface": "",
        "paragraphs": [
            "皎皎虚堂带月清，金风入律露华明。",
            "潘郎寓直生秋兴，韩子长歌忆短檠。",
            "惊鹊遶枝巢未稳，幽虫寻砌隐余声。",
            "却嫌诗思撩归梦，数尽髙城长短更。"
        ],
        "notes": "",
        "id": "663559fa28500a407944053857e7a184"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "又次申教授直宿三首  其二",
        "preface": "",
        "paragraphs": [
            "扰扰浮名绊此身，相逢樽酒眼还明。",
            "君如俊鹘方抟翮，我似弯弓不受檠。",
            "弱植幸容依玉树，新诗尝喜掷金声。",
            "他时会致青云上，莫厌卑栖岁屡更。"
        ],
        "notes": "",
        "id": "438cbdad4b7c43d65e6db3d2fb3e29a7"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "又次申教授直宿三首  其三",
        "preface": "",
        "paragraphs": [
            "秋堂襆被有余清，骤喜秋光泼眼明。",
            "帘外月华筛碎玉，床头萤火当长檠。",
            "直嫌唧唧秋虫响，且听琅琅弦诵声。",
            "善教尙烦留滞席，朝恩未许便归更。"
        ],
        "notes": "",
        "id": "5153dfa321c9bdc36bd1bbd4f8f50d09"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "同工曹至临洛道中禾黍蔚然喜而作呈朱令",
        "preface": "",
        "paragraphs": [
            "甘雨初匀岁事时，冥冥造物本无私。",
            "绿云卷地薰风细，翠浪翻天晓露滋。",
            "已见郊原深没马，预欣场圃积如坻。",
            "从来令尹忧民切，短句聊凭一解頥。"
        ],
        "notes": "",
        "id": "a09aec4cb890facbcebbb42ec7b58996"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "方量牧地次韵工曹王亚叟",
        "preface": "",
        "paragraphs": [
            "朝廷庶事备成康，郡邑承风底事忙。",
            "要使幅员无旷土，始知冀北有留良。",
            "疏狂似我徒劳耳，术业如君讵易量。",
            "奔走幸容陪笑语，每观醉墨屡琳琅。"
        ],
        "notes": "",
        "id": "7d2dc377111e7d3b7a3595088ebc47c4"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "杜无逸留别次韵三首  其一",
        "preface": "",
        "paragraphs": [
            "薰蒸和气浃丰年，羸老欣闻诏令宣。",
            "疾恶如雠知劲节，清言有味乐推贤。",
            "却嫌松菊荒三径，故乞丝纶下九天。",
            "欲识邦人思厚德，四郊草木亦依然。"
        ],
        "notes": "",
        "id": "62b549a4a5fc559ae55a9fc4644cb554"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "杜无逸留别次韵三首  其二",
        "preface": "",
        "paragraphs": [
            "汪汪万顷浸清波，千里旁渐惠泽多。",
            "化比宋均方渡虎，瑞同黄霸自生禾。",
            "盘根治剧观游刃，破胆投奸去宿疴。",
            "已有讴吟喧井邑，更传佳句似阴何。"
        ],
        "notes": "",
        "id": "75bcba31f22d94aab886a78579f75473"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "杜无逸留别次韵三首  其三",
        "preface": "",
        "paragraphs": [
            "一官塞北似飘蓬，邂逅威严霁弱翁。",
            "它日若陪林下客，亦能把钓待秋风。"
        ],
        "notes": "",
        "id": "0836d4c0553f7c6e38d2903ce0569823"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "无逸用前韵见谢复次韵三首  其一",
        "preface": "",
        "paragraphs": [
            "藉藉声名自妙年，优优惠化咏来宣。",
            "宁夸衣锦光前牒，便拟挥金继昔贤。",
            "秀句屡同歌白雪，髙标犹幸视青天。",
            "自惭不得陪驺御，空想余风尚凛然。"
        ],
        "notes": "",
        "id": "3767fbc5ba96ac7bbdb3e439aeea8a6c"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "无逸用前韵见谢复次韵三首  其二",
        "preface": "",
        "paragraphs": [
            "一麾聊复散余波，才比淮阴益办多。",
            "千里宣威憺夏日，三年种德敛秋禾。",
            "如纶忽听颁新渥，勿药还欣已旧疴。",
            "却恐九重思治行，蒲轮它日竟如何。"
        ],
        "notes": "",
        "id": "441a0725348b35f4149098c3aab352f8"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "无逸用前韵见谢复次韵三首  其三",
        "preface": "",
        "paragraphs": [
            "鹏飞初不碍蒿蓬，自拟归休慕仲翁。",
            "况有仙姿标洞府，泠然御寇已乘风。"
        ],
        "notes": "",
        "id": "9585f20b6066eeb23dd3213618910983"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "和鲍守次韵林德祖十四首  其一",
        "preface": "",
        "paragraphs": [
            "南宫三日仕非轻，湖海归来一草亭。",
            "誉袭芝兰方冉冉，节髙松柏独青青。",
            "仁风已播袁宏扇，素尚行须毛玠屏。",
            "岂待朞年归报政，人占此地有台星。"
        ],
        "notes": "",
        "id": "24ef815cacefaebee71e8781c3839bea"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "和鲍守次韵林德祖十四首  其二",
        "preface": "",
        "paragraphs": [
            "荘周蝴蝶梦魂轻，盘谷家山有旧亭。",
            "下笔未能工嫓白，折腰何敢望纡青。",
            "思鱼此日空弹铗，误墨他年点画屏。",
            "寂寞草玄绳户闭，犹堪归伴少微星。"
        ],
        "notes": "",
        "id": "e5b47fad8276eff97af78b928ca480ee"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "和鲍守次韵林德祖十四首  其三",
        "preface": "",
        "paragraphs": [
            "五月黄尘去传轻，褰裳几处宿邮亭。",
            "共知向日输心赤，莫叹微霜点鬓青。",
            "每傍重霄求宝剑，欲令新木作枯屏。",
            "流传賸有风骚句，摇想群公若会星。"
        ],
        "notes": "",
        "id": "385cbf60cbeb138d7e5d4d396e425a32"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "和鲍守次韵林德祖十四首  其四",
        "preface": "",
        "paragraphs": [
            "恩分千里赏犹轻，好建精思李柏亭。",
            "日映冰壶融皎洁，风临玉树发葱青。",
            "高名竞慕蒲葵扇，雅操宁施刻镂屏。",
            "梦得惠连春草句，虚传李白是金星。"
        ],
        "notes": "",
        "id": "c7d879791c1c932556402cab5fe9ab41"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "和鲍守次韵林德祖十四首  其五",
        "preface": "",
        "paragraphs": [
            "气盖千人一羽轻，九霄丹鹤唳华亭。",
            "姓名已入金瓯覆，留滞休嗟银印青。",
            "彩笔掞天摛丽藻，高标插地见长屏。",
            "盐梅他日从人望，商说何功比列星。"
        ],
        "notes": "",
        "id": "5495145b452ed2a69dd104125ab70e0b"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "和鲍守次韵林德祖十四首  其六",
        "preface": "",
        "paragraphs": [
            "圣代勤民岂外轻，声名今已播边亭。",
            "风摇铃阁终晨静，雨鏁棠阴满地青。",
            "赐表殊功宜冕服，荣分从吏亦缇屏。",
            "如公学问留闲郡，东壁何人应二星。"
        ],
        "notes": "",
        "id": "10f2fe1ea5ca26dbed38e34b3253cfac"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "和鲍守次韵林德祖十四首  其七",
        "preface": "",
        "paragraphs": [
            "十年尘土坐才轻，五斗犹堪佐县亭。",
            "鼎贵敢歆新绶紫，固穷唯有旧毡青。",
            "已甘终作轮囷木，未忍翻同屈曲屏。",
            "犹喜膺门被容接，常瞻郎位蔚然星。"
        ],
        "notes": "",
        "id": "b72c732d8fa522285e42a8853af6c6c8"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "和鲍守次韵林德祖十四首  其八",
        "preface": "",
        "paragraphs": [
            "银钩落纸彩毫轻，醉写新诗入禁亭。",
            "学擅儒宗穷壸奥，文摛墨妙炳丹青。",
            "亲承零露如金掌，密蔽冲风似宝屏。",
            "雅意未须嗟出守，宵衣方念庻民星。"
        ],
        "notes": "",
        "id": "6f21916aa734b127ab68bc64c7fb6037"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "和鲍守次韵林德祖十四首  其九",
        "preface": "",
        "paragraphs": [
            "九万鹏程举翮轻，蚤年高誉满江亭。",
            "曾分兰省趋墀赤，行从荷囊拜琐青。",
            "雅度最宜锵玉佩，精忠不用绿沉屏。",
            "欲令行部襜帷去，要使人争识景星。"
        ],
        "notes": "",
        "id": "f44738037da27836df4acf29d6bb5e1b"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "和鲍守次韵林德祖十四首  其一〇",
        "preface": "",
        "paragraphs": [
            "久嗟留滞压丛轻，桃李无言向野亭。",
            "展骥始应流汗赤，登龙早见出蓝青。",
            "三余共对贤人酒，四野欣瞻别驾屏。",
            "何日蒲轮趋加节，便看两两映魁星。"
        ],
        "notes": "",
        "id": "661875c4b3e067a7c8cd0cbea39c7e45"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "和鲍守次韵林德祖十四首  其一一",
        "preface": "",
        "paragraphs": [
            "半刺同流寄未轻，勤劳每念离乡亭。",
            "髙怀不羡貂蝉贵，丽句还酬玉案青。",
            "字买千金休择笔，才兼三绝好书屏。",
            "独惭后学波澜狭，明月舒空映小星。"
        ],
        "notes": "",
        "id": "88ed7d475f3cb8bae8f16798397cab30"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "和鲍守次韵林德祖十四首  其一二",
        "preface": "",
        "paragraphs": [
            "淮阴当日少年轻，官舍浑如寄旅亭。",
            "十载凄凉甘组绿，三冬讽诵伴灯青。",
            "才非徐孺惭悬榻，谄异陈咸岂触屏。",
            "独幸亲逢陶谢手，每观一字并华星。"
        ],
        "notes": "",
        "id": "94c1cb60de623e5d9fdb7eb6cccdc44d"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "和鲍守次韵林德祖十四首  其一三",
        "preface": "",
        "paragraphs": [
            "佐县三年敢意轻，掾曹还许暂平亭。",
            "齿延屡醉争扶白，嗣响非工愧取青。",
            "自此浮鸥容海浪，幸同驯鹿傍车屏。",
            "从今已恐终更去，怅望参商是别星。"
        ],
        "notes": "",
        "id": "baf634124334519d4eff8aab1ca4a9c4"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "和鲍守次韵林德祖十四首  其一四",
        "preface": "",
        "paragraphs": [
            "使轺问俗画轮轻，五马张筵驻驿亭。",
            "他日恩荣封诏紫，伫看蹇谔伏蒲青。",
            "才能并赐龙文剑，勋业同分云母屏。",
            "太史已书贤者聚，荀陈此地仰华星。"
        ],
        "notes": "",
        "id": "014335855654679f083721c8c56c5571"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "七月二十五登舟",
        "preface": "",
        "paragraphs": [
            "暂来征骑出阇𬮱，却棹扁舟下小津。",
            "飒飒西风如送客，萧萧晚雨欲留人。",
            "一年踪迹无停日，千里羁游又远亲。",
            "为问篙师从此去，定知几日到东秦。"
        ],
        "notes": "",
        "id": "8124d884368e99b8df6002345a9b59a0"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "野宿",
        "preface": "",
        "paragraphs": [
            "溯水秋风扬短棹，穿林落日系孤舟。",
            "心清乍喜离嚣俗，野旷翻疑动旅愁。",
            "归雁高飞云杳杳，幽虫夜语草悠悠。",
            "此间景物君知否，即是潇湘一片秋。"
        ],
        "notes": "",
        "id": "20aa5784184568632315f75239e1e933"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "晚发",
        "preface": "",
        "paragraphs": [
            "理棹频看溪水分，岸移不觉转孤村。",
            "渔翁醉卧滩沙穏，樵子行歌岸草昏。",
            "白鹭成行低欲落，清蝉无数断还闻。",
            "自将野色幷秋色，都付诗魂与醉魂。"
        ],
        "notes": "",
        "id": "6e0155412bcb3dbb95569298257913a7"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "过泺次衡元度韵",
        "preface": "",
        "paragraphs": [
            "山云漠漠水溟溟，千里拏舟似叶轻。",
            "乍喜晚光偏照耀，却嫌秋色太分明。",
            "疑人鸥鸟看来熟，𣨼客荷花望处平。",
            "佳景直须乘兴入，蚤催风伯送吾行。"
        ],
        "notes": "",
        "id": "0bf37a21b7b08b7f6a9f10de17eb7c48"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "再阻风次衡元度韵",
        "preface": "",
        "paragraphs": [
            "阻风三日不舂粮，浪逆篙横未到庄。",
            "碧水赖知饶夜月，青山已复下残阳。",
            "每吟秋兴空多泪，欲赋西征细作行。",
            "行止定非臧氏力，艰难险阻自须尝。"
        ],
        "notes": "",
        "id": "0282affc710ab2209fadea6d6bf0d3b5"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "次韵烹茶四首  其一",
        "preface": "",
        "paragraphs": [
            "移种疑从紫府仙，世间凡草护芊眠。",
            "味高石蜜甘居下，效捷灵芝愧在前。",
            "玉𩊓并标官焙印，月团犹带御炉烟。",
            "年来海宇皆知愧，却笑神农未解煎。"
        ],
        "notes": "",
        "id": "494fbc7a2b32365fdb2bce554259a9ef"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "次韵烹茶四首  其二",
        "preface": "",
        "paragraphs": [
            "吏隐从人号懒仙，一瓯常及日高眠。",
            "要令万卷浇胸次，便觉三山到眼前。",
            "客至不须樽有酒，家贫肯厌突无烟。",
            "清泉近在南山麓，珍味殊胜渭水煎。"
        ],
        "notes": "",
        "id": "07961e48928a89ec1ffc8355b8ad76ee"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "次韵烹茶四首  其三",
        "preface": "",
        "paragraphs": [
            "不但蠲烦起醉仙，能令古莽失多眠。",
            "春风乍拂千岩上，晓雨初沾百草前。",
            "绛缕缝囊包紫璧，玉尘凝盌照清烟。",
            "今人嗤点前人拙，未肯须依古法煎。"
        ],
        "notes": "",
        "id": "fca84dba197d7450ba8779546086606b"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "次韵烹茶四首  其四",
        "preface": "",
        "paragraphs": [
            "仰望群公若会仙，贪论茗饮未安眠。",
            "冥搜往往游尘外，得句时时在枕前。",
            "夜漏讴吟清彻骨，晴窗挥染净无烟。",
            "中秋风月佳辰近，应把云腴对竹煎。"
        ],
        "notes": "",
        "id": "433cb51a068ac6ddf85cf4dca5064b0f"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "槐堂二首  其一",
        "preface": "",
        "paragraphs": [
            "殷勤当日植文槐，志在经纶世岂知。",
            "古柏空传武侯庙，甘裳争诵召公诗。",
            "颓颜共惜成陈迹，厦屋初欣敞旧规。",
            "岂但一时追盛事，髙名从此看双垂。"
        ],
        "notes": "",
        "id": "85444e8b7110a6ef2d4973f8fc3b58d6"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "槐堂二首  其二",
        "preface": "",
        "paragraphs": [
            "鬰鬰庭柯已百年，相传勿翦岂徒然。",
            "曾栖鸾凤枝条耸，直傍云霄雨露偏。",
            "彩制乍惊增昔构，佳名还喜契台躔。",
            "故知异日思遗爱，争指新堂说二贤。"
        ],
        "notes": "",
        "id": "d61f62c732e4a2c1dce66f61e2abeacf"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "李良宠示牡丹长句谨赋三首  其一",
        "preface": "",
        "paragraphs": [
            "一见奇葩泼眼明，两川风物寄争新。",
            "十家京洛供长日，万朵东秦照暮春。",
            "谛视尚疑倾国女，醉吟犹付谪仙人。",
            "定知不是无情物，为有真香暗度频。"
        ],
        "notes": "",
        "id": "95acb8ac63bbd713332744845e0e062b"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "李良宠示牡丹长句谨赋三首  其二",
        "preface": "",
        "paragraphs": [
            "紫檀刻蘂香初吐，红粉匀葩色正新。",
            "孤艳最宜微带雨，众芳谁复与争春。",
            "无端应恨风惊叶，不醉却宜花笑人。",
            "从此径须连夜赏，遶阑百匝未为频。"
        ],
        "notes": "",
        "id": "7d6c445eab43c740f8545d75293db528"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "李良宠示牡丹长句谨赋三首  其三",
        "preface": "",
        "paragraphs": [
            "如酥小雨压芳尘，曲槛重来花更新。",
            "莫怪东风钟异美，独将仙种殿余春。",
            "愧非阿母池邉客，喜见阳台梦里人。",
            "犹恨此生输蛱蝶，偷香抱蕊往来频。"
        ],
        "notes": "",
        "id": "4eac768f07ab5e84c9e55d9a2e7a7029"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "题毛彦谟容膝轩",
        "preface": "",
        "paragraphs": [
            "莼菜鲈鱼意未疏，归来端为忆吾庐。",
            "纵谈衮衮皆忘倦，豪气飘飘尚不除。",
            "赖有一经如长孺，休嫌四壁似相如。",
            "小窗宴坐无余事，门外频听长者车。"
        ],
        "notes": "",
        "id": "b77951d50be6ab5ce74a2334fd617248"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "次毛彦谟韵",
        "preface": "",
        "paragraphs": [
            "平生贵异不谋身，率道恂恂范伯孙。",
            "巷有青衿来问道，家无赤脚可应门。",
            "抗章曾叩苍龙阙，谠议终开白兽罇。",
            "见说晚闻多妙教，悠悠浮世更堪论。"
        ],
        "notes": "",
        "id": "f82f1aaeba4fcb847a5246635a25f190"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "南溪会集二首  其一",
        "preface": "",
        "paragraphs": [
            "传闻公退集群英，共惜残春到野亭。",
            "髙柳半天成翠幄，摇峰插地作长屏。",
            "应怜旷寂嚣尘绝，更觉萧疏物象泠。",
            "顾我阻陪车马客，空吟河畔草青青。"
        ],
        "notes": "",
        "id": "04ef42149cbd914b37ca79ab101b22e2"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "南溪会集二首  其二",
        "preface": "",
        "paragraphs": [
            "淡荡春溪带晚城，胜游此地继兰亭。",
            "风摇波面琉璃簟，雨洗山光翡翠屏。",
            "举酒莫辞归酩酊，垂纶聊复向清泠。",
            "曾须踏月重追赏，要看林烟共罩青。"
        ],
        "notes": "",
        "id": "cac36d9ba881069810fd1866096dc168"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "次韵任伯仲均父诗和唐英之什",
        "preface": "",
        "paragraphs": [
            "数子声华久绝尘，更将诗律闘清新。",
            "烂如晓日铺红锦，穆若薰风泛绿苹。",
            "王谢由来多大手，何刘那得比斯人。",
            "从今海内传流徧，在处常应护鬼神。"
        ],
        "notes": "",
        "id": "d6fd3c1b19bf6ad6e731076e58190642"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "九日次韵邢子友",
        "preface": "",
        "paragraphs": [
            "侧身西望涕沾翰，黄菊丹茰又满阑。",
            "徧插定应怜我远，从游谁复尽亲欢。",
            "年过骑省悲秋易，贫似司空乞酒难。",
            "何日故园鸣雁侣，醉归松竹挂衣冠。"
        ],
        "notes": "",
        "id": "979279cc4bf58f564a97042132190eec"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "赠毛彦谟二首  其一",
        "preface": "",
        "paragraphs": [
            "相逢晚岁莫情疏，径欲连墙卜并居。",
            "苦学羡君诗有味，固穷怜我食无余。",
            "从容杯酒频挥麈，斗薮尘埃喜振裾。",
            "闻道谈言过辅嗣，故应回首万浮虚。"
        ],
        "notes": "",
        "id": "6a6505634b0c6b10f3bd946b16898354"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "赠毛彦谟二首  其二",
        "preface": "",
        "paragraphs": [
            "叹息朝廷记忆疏，未闻平子赋闲居。",
            "穷经岂但论糟粕，乐道宁能逐腐余。",
            "已觉烟霞亲几杖，不教尘土污簪裾。",
            "客来强起谈名理，寂寞茅斋尽日虚。"
        ],
        "notes": "",
        "id": "8204325a472bf6d763f5501cb3042da6"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "马上作",
        "preface": "",
        "paragraphs": [
            "心逐轻波去，身随匹马归。",
            "据鞍挥泪尽，回首一依依。"
        ],
        "notes": "",
        "id": "a0472ff76c30c284aa12632d0b49414d"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "梦觉",
        "preface": "",
        "paragraphs": [
            "日永不可过，夜凉愁更多。",
            "蝉声嘶晚月，孤枕梦如何。"
        ],
        "notes": "",
        "id": "23c1235c685ce253d9d53b71a696f3ba"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "思家",
        "preface": "",
        "paragraphs": [
            "一别遽如许，归期可奈何。",
            "无心恋明月，有泪寄流波。"
        ],
        "notes": "",
        "id": "9c962bfef31e467d1fad8386569cd53a"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "七月十一日夜凉风骤至即事书怀三绝句  其一",
        "preface": "",
        "paragraphs": [
            "凉飚此夕何佳哉，万里朱炎去不来。",
            "吹入离人多少恨，却将魂梦到阳台。"
        ],
        "notes": "",
        "id": "62b42310a7fdbe95a30701a32dc5e631"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "七月十一日夜凉风骤至即事书怀三绝句  其二",
        "preface": "",
        "paragraphs": [
            "萧萧初觉澹云轻，飒飒如闻转树声。",
            "收拾光辉浑在眼，应知骑省赋初成。"
        ],
        "notes": "",
        "id": "e82047517ad92722c79a8cc854eb4c70"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "七月十一日夜凉风骤至即事书怀三绝句  其三",
        "preface": "",
        "paragraphs": [
            "窗外时闻一叶落，槐阴惊起几蝉鸣。",
            "秋风定是多情物，解作离肠欲断声。"
        ],
        "notes": "",
        "id": "d686d54cc459a2309915e3ccedfe5de0"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "七月十六夜对月",
        "preface": "",
        "paragraphs": [
            "云卷天高鸟鹊飞，满庭槐影转风枝。",
            "可怜秋色谁分付，正是安仁作赋时。"
        ],
        "notes": "",
        "id": "20e8f7aa08b62cb729beee2062201b4a"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "牡丹三首  其一",
        "preface": "",
        "paragraphs": [
            "侍中宅畔千余朵，兴庆池边四五枝。",
            "何似城南王处士，满园无数鬬新奇。"
        ],
        "notes": "",
        "id": "2c0f7cf92cb52c198d2786e5bcbf8721"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "牡丹三首  其二",
        "preface": "",
        "paragraphs": [
            "无奈狂风日日催，东君欲去复徘徊。",
            "应缘众卉羞相并，故遣妖姿最后开。"
        ],
        "notes": "",
        "id": "25cff41f69613df72993ceb84e4ab742"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "牡丹三首  其三",
        "preface": "",
        "paragraphs": [
            "半醉西施晕晓粧，天香一夜染衣裳。",
            "踌蹰欲画无穷意，笔法何人继赵昌。"
        ],
        "notes": "",
        "id": "791c2993e254c99386c81a0593a0505c"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "闻有游蔡氏园看牡丹诗戏作一绝呈季长",
        "preface": "",
        "paragraphs": [
            "车骑雍容驻道傍，小园寻胜见花王。",
            "应知异日传佳句，处处人称黄四娘。"
        ],
        "notes": "",
        "id": "ba235a35321db156fe8f686394718e57"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "海棠二首  其一",
        "preface": "",
        "paragraphs": [
            "恰恰清明昨夜过，海棠幽独占春多。",
            "杜陵不是无心赋，才薄难工奈若何。"
        ],
        "notes": "",
        "id": "9d65a138e2ac828c060dbe34cf39f663"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "海棠二首  其二",
        "preface": "",
        "paragraphs": [
            "欲识东君用意工，故将残叶衬轻红。",
            "可怜雨洗胭脂湿，只怕风吹翠幄空。"
        ],
        "notes": "",
        "id": "fde2f7e971d044f74444555c4e2e8bca"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "天宁节前筵口号",
        "preface": "",
        "paragraphs": [
            "天扶宝运世兴王，庆陋猗兰入画堂。",
            "千载后观周礼乐，万邦摇奉舜衣裳。",
            "北门骄子常输賮，南极老人方效祥。",
            "试向红云瞻魏阙，侍臣应上万年觞。"
        ],
        "notes": "",
        "id": "8655f0760153ddce0af43236e151d4a1"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "天宁节后筵口号",
        "preface": "",
        "paragraphs": [
            "流虹启圣际千年，湛露洪恩下九天。",
            "腾踏欢声来击壤，氤氲瑞色散非烟。",
            "已赓圣代中和颂，更草前贤封禅篇。",
            "四海岂知蒙帝力，春台此日倍熙然。"
        ],
        "notes": "",
        "id": "39f7ea4043a1385e94c17735fb36ea11"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "天宁节马前口号",
        "preface": "",
        "paragraphs": [
            "千秋从昔庆嘉名，四海而今贺太平。",
            "十里旌旗明晓色，万家弦管被新声。",
            "五云已逐阳乌现，百兽方随仪鳯鸣。",
            "更喜簪绅趋燕衎，南山祝圣愿同倾。"
        ],
        "notes": "",
        "id": "4ac834d94ce8cbeaccc32e5effc8fd29"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "送杜守口号",
        "preface": "",
        "paragraphs": [
            "九重丹诏锡恩荣，袅袅秋风卷旆旌。",
            "借甚搢绅争颂德，烂然衣锦得徐行。",
            "一钱选受群翁送，三径归来万事轻。",
            "宣室异时思贾傅，蒲轮应复召枚生。"
        ],
        "notes": "",
        "id": "809956e5b38c45579dfd8b8fba8e3935"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "虞宪按乐致语",
        "preface": "",
        "paragraphs": [
            "熙然伏运庆当千，初见箫韶被管弦。",
            "况际轺车临乐国，更张绮席会群仙。",
            "欢声已逐铿锵奏，和气方随律吕宣。",
            "何日九重颁召节，好从鹓鹭听钧天。"
        ],
        "notes": "",
        "id": "380ff818f0ba1b4901bbdbc36f772a44"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "傅倅请杜守乐语",
        "preface": "",
        "paragraphs": [
            "清时乐事昔难逢，曦御初移昼景融。",
            "麦秀两岐翻翠浪，槐阴四面舞轻风。",
            "挥余玉尘谈无倦，醉倒金罍酒屡空。",
            "髣髴已闻颁鳯诏，朝来喜气满城中。"
        ],
        "notes": "",
        "id": "4c1cc19b81904995716f118004a8fcf8"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "毛彦谟以其弟彦周出殡见索挽词谨赋一首",
        "preface": "",
        "paragraphs": [
            "十年乡校叹蹉跎，一日皇恩尽网罗。",
            "别去谓宜登上第，归来还复遇沉疴。",
            "秋风但结原鸰恨，晓露空闻蒿里歌。",
            "荣愿未酬身已殁，平生稽古竟如何。"
        ],
        "notes": "",
        "id": "1911323d3da8961b4801aa8814ab22ca"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "挽词二首  其一",
        "preface": "",
        "paragraphs": [
            "仙李遗风远，髙门积庆长。",
            "及身仪禁路，有子耀岩廊。",
            "不及千钟乐，应留八叶昌。",
            "凄凉封蜜印，髣髴映金章。"
        ],
        "notes": "",
        "id": "bd5e7b91a60fbd444b601af976562fc7"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "挽词二首  其二",
        "preface": "",
        "paragraphs": [
            "故里尊疏傅，群公庆孟侯。",
            "方歆五福备，遽隔九原幽。",
            "叹息人何赎，褒荣礼独优。",
            "翻疑脱仙骨，名字照丹丘。"
        ],
        "notes": "",
        "id": "983d9d3e14b9866594e44fb65d8b6abf"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "又挽词三首  其一",
        "preface": "",
        "paragraphs": [
            "萧叶蟠根大，于门结驷新。",
            "鹓行尊几杖，鹤骨离风尘。",
            "追挽倾朝绂，褒荣动帝宸。",
            "惟应两河道，犹想锦衣春。"
        ],
        "notes": "",
        "id": "4caf01343a80255be67f38b961a4e207"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "又挽词三首  其二",
        "preface": "",
        "paragraphs": [
            "遗子一经足，成家五福幷。",
            "千钟欣禄养，万石仰荣名。",
            "日射铭旌字，风传衮铎声。",
            "摇知开吉地，不假问三生。"
        ],
        "notes": "",
        "id": "c23b74b57dc201c12f5769ac5b38ad13"
    },
    {
        "author": "傅察",
        "dynasty": "宋",
        "type": "诗",
        "rhythmic": "",
        "title": "又挽词三首  其三",
        "preface": "",
        "paragraphs": [
            "榆社聆风远，兰阶托契深。",
            "兴宗知有自，处贵独无心。",
            "陇柏晞朝露，庭槐长夏阴。",
            "如公更何恨，顾我尚沾襟。"
        ],
        "notes": "",
        "id": "cb0e126c04caedddf906d41ed114b166"
    }
]