[
    {
        "author": "冯道",
        "dynasty": "唐",
        "type": "诗",
        "rhythmic": "",
        "title": "天道",
        "preface": "",
        "paragraphs": [
            "穷达皆由命，何劳发叹声。",
            "但知行好事，莫要问前程。",
            "冬去冰须泮，春来草自生。",
            "请君观此理，天道甚分明。"
        ],
        "notes": "",
        "id": "39ebbf6ae791b7e31d45f810ec01731e"
    },
    {
        "author": "冯道",
        "dynasty": "唐",
        "type": "诗",
        "rhythmic": "",
        "title": "偶作",
        "preface": "",
        "paragraphs": [
            "莫为危时便怆神，前程往往有期因。",
            "须知海岳归明主，未必乾坤陷吉人。",
            "道德几时曾去世，舟车何处不通津？",
            "但教方寸无诸恶，狼虎丛中也立身。"
        ],
        "notes": "",
        "id": "0a383307a61b0875359dbe6e3b1282b1"
    },
    {
        "author": "冯道",
        "dynasty": "唐",
        "type": "诗",
        "rhythmic": "",
        "title": "北使还京作",
        "preface": "",
        "paragraphs": [
            "去年今日奉皇华，只为朝廷不为家。",
            "殿上一杯天子泣，门前双节国人嗟。",
            "龙荒冬往时时雪，兔苑春归处处花。",
            "上下一行如骨肉，几人身死掩风沙。"
        ],
        "notes": "",
        "id": "35be72ffbd705213a9f67e86cefba136"
    },
    {
        "author": "冯道",
        "dynasty": "唐",
        "type": "诗",
        "rhythmic": "",
        "title": "赠窦十",
        "preface": "",
        "paragraphs": [
            "燕山窦十郎，教子有义方。",
            "灵椿一株老，丹桂五枝芳。"
        ],
        "notes": "",
        "id": "3ea560b0b93f3c677ea52943d8b172ca"
    },
    {
        "author": "冯道",
        "dynasty": "唐",
        "type": "诗",
        "rhythmic": "",
        "title": "放鱼书所钥户",
        "preface": "",
        "paragraphs": [
            "高却垣墙钥却门，监丞从此罢垂纶。",
            "池中鱼鳖应相贺，从此方知有主人。"
        ],
        "notes": "",
        "id": "10286866221b19047b0676c1572965dc"
    },
    {
        "author": "冯道",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "朝披四袄专藏手，夜覆三衾怕露头。",
            "牛头偏得赐，象笏更容持。",
            "已落地花方遣埽，未经霜草莫教锄。",
            "视草北来唐学士，拥旄西去汉将军。"
        ],
        "notes": "",
        "id": "2c9a92c254dbf485e95e088ebd75b73f"
    },
    {
        "author": "冯道",
        "dynasty": "唐",
        "type": "诗",
        "rhythmic": "",
        "title": "舌",
        "preface": "",
        "paragraphs": [
            "口是祸之门，舌是斩身刀。",
            "闭口深藏舌，安身处处牢。",
            "（《古今图书集成·人事典》一四《口部》）（见宋胡穉《增广笺注简斋诗集》卷四《寄新息家叔》注引。",
            "《群书通要丙集》卷一引前二句。",
            "《喻世明言》卷三十八引此诗，不云作者。",
            "）。"
        ],
        "notes": "",
        "id": "b8ec8c53991612327af54336b6eae1fd"
    },
    {
        "author": "冯道",
        "dynasty": "唐",
        "type": "诗",
        "rhythmic": "",
        "title": "平日自咏（题拟）",
        "preface": "",
        "paragraphs": [
            "公事之余喜坐禅，少曾将胁到床眠。",
            "虽然现出宰官相，长老之名天下传。",
            "（见宋金盈之八卷本《醉翁谈录》卷六。",
            "）（〖1〗《醉翁谈录》：「近代冯相于中书退朝之暇，未始不以坐禅为念。",
            "故天下万口一词，遂以冯长老之名归之，况冯相平日自有诗曰〖略〗。",
            "」）。"
        ],
        "notes": "",
        "id": "bcfbed9ab6f5e119289967f277097ab0"
    },
    {
        "author": "冯道",
        "dynasty": "唐",
        "type": "诗",
        "rhythmic": "",
        "title": "使虏诗",
        "preface": "",
        "paragraphs": [
            "曾叨腊月牛头赐。",
            "（见宋程大昌《演繁露》卷十三《牛鱼》。",
            "）。"
        ],
        "notes": "",
        "id": "56d125744b5ce5fa905f9d70bd576972"
    }
]