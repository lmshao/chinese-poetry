[
    {
        "author": "范仁仲",
        "dynasty": "宋",
        "type": "诗",
        "rhythmic": "",
        "title": "题梅山  其一",
        "preface": "",
        "paragraphs": [
            "袖凛摧奸剑拂霜，奈何不报疏三章。",
            "南昌一尉孤忠日，西汉诸王百沸汤。",
            "便觅赤松为伴去，何求青史把名扬。",
            "想疑九转丹成后，愤吐精衷诉玉皇。"
        ],
        "notes": "",
        "id": "f2449d6e4347a79a3c4efd7ec9f3ebb0"
    },
    {
        "author": "范仁仲",
        "dynasty": "宋",
        "type": "诗",
        "rhythmic": "",
        "title": "题梅山  其二",
        "preface": "",
        "paragraphs": [
            "说到神仙事渺茫，寿春亘古此灵场。",
            "松边白隠千年鹤，岭外红拖几夕阳。",
            "霞驭月寒时弄影，斗坛风冷夜闻香。",
            "先生不必真人号，自与乾坤共久长。"
        ],
        "notes": "",
        "id": "3fa7b92cfd20152c026b25231d0835f0"
    }
]