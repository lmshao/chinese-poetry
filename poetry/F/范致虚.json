[
    {
        "author": "范致虚",
        "dynasty": "宋",
        "type": "诗",
        "rhythmic": "",
        "title": "散金歌",
        "preface": "",
        "paragraphs": [
            "北人半是南朝民，食禄南朝终为君。",
            "失意暂时辞汉主，彷徨不忍痛思亲。"
        ],
        "notes": "",
        "id": "b149212a64ae5cb3fd9c6b5b24eed191"
    },
    {
        "author": "范致虚",
        "dynasty": "宋",
        "type": "诗",
        "rhythmic": "",
        "title": "与运使桑景询",
        "preface": "",
        "paragraphs": [
            "参旗井钺出西秦，纠合诸侯付老臣。",
            "风引旆旌趋魏阙，雪晴宇宙灭天尘。",
            "寒威等却边人惧，炎运方隆庙略神。",
            "已见旄头坠天外，乞身当喜及今春。"
        ],
        "notes": "",
        "id": "e49de14e5fbd8619cfe31a3d53252bfc"
    },
    {
        "author": "范致虚",
        "dynasty": "宋",
        "type": "诗",
        "rhythmic": "",
        "title": "题保禄寺铁龙亭",
        "preface": "",
        "paragraphs": [
            "数载诗书居保禄，至今常是忆单溪。",
            "几偎石瓮凭栏在，静听山禽绕树啼。",
            "岩溜潺湲清入骨，林间红白闻行提。",
            "吟诗聊写遥相寄，为向铁龙亭上题。"
        ],
        "notes": "",
        "id": "c7e690e748d68e1c507e496c6fd40c36"
    },
    {
        "author": "范致虚",
        "dynasty": "宋",
        "type": "诗",
        "rhythmic": "",
        "title": "阳台山",
        "preface": "",
        "paragraphs": [
            "伤心独立阳台望，暮雨凄凉宋玉情。",
            "极目草深云梦泽，连天水阔汉阳城。",
            "当年楚国山犹在，千古襄王梦不成。",
            "往事悠悠魂已断，高唐今日有虚名。"
        ],
        "notes": "",
        "id": "0d41f4cdf3e0ddf19eca7b603aa5d26d"
    },
    {
        "author": "范致虚",
        "dynasty": "宋",
        "type": "诗",
        "rhythmic": "",
        "title": "和公城",
        "preface": "",
        "paragraphs": [
            "筑垒山前捍道冲，保全黎庶著仁功。",
            "寒鸦也解知恩泽，来往飞鸣古堑中。"
        ],
        "notes": "",
        "id": "776860c4b063b55626990744eb982273"
    },
    {
        "author": "范致虚",
        "dynasty": "宋",
        "type": "诗",
        "rhythmic": "",
        "title": "甑山城",
        "preface": "",
        "paragraphs": [
            "朱伺屯兵古战场，甑山城堞久凄凉。",
            "闲来搔手高冈上，万里碧天秋思长。"
        ],
        "notes": "",
        "id": "00d527a57ecf47b5e5eccc7a86000947"
    },
    {
        "author": "范致虚",
        "dynasty": "宋",
        "type": "诗",
        "rhythmic": "",
        "title": "雨晴登楼",
        "preface": "",
        "paragraphs": [
            "自从南北避胡尘，怀抱衰残不复新。",
            "万里家乡常入梦，一帘风雨最关春。",
            "红疏绿暗能伤客，江静山明却慰人。",
            "老去也知登览倦，闭门僵卧动经旬。"
        ],
        "notes": "",
        "id": "96591268a6d80b3f390e1e04b4455855"
    },
    {
        "author": "范致虚",
        "dynasty": "宋",
        "type": "诗",
        "rhythmic": "",
        "title": "泛松江",
        "preface": "",
        "paragraphs": [
            "黛泼峰峦安用染，镜澄湖面不须磨。",
            "已惊张翰鲈如玉，想见西施髻如螺。",
            "目断楼高知水阔，云开山尽见天多。",
            "吾家本是烟波主，好律渔翁一曲歌。"
        ],
        "notes": "",
        "id": "37892d22c0ef44065ce41a392060e9a4"
    },
    {
        "author": "范致虚",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "回首阳台汉川路，隔江烟雨暗渔蓑。"
        ],
        "notes": "",
        "id": "65f2267606f7559a49e18764677317ec"
    },
    {
        "author": "范致虚",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "潋滟郎官水，崔巍大别山。"
        ],
        "notes": "",
        "id": "bb05ba52912a3d8af50096e0ec23a3d2"
    }
]