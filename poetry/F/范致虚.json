[
    {
        "author": "范致虚",
        "dynasty": "宋",
        "type": "诗",
        "rhythmic": "",
        "title": "散金歌",
        "preface": "",
        "paragraphs": [
            "北人半是南朝民，食禄南朝终为君。",
            "失意暂时辞汉主，彷徨不忍痛思亲。"
        ],
        "notes": "",
        "id": "db6196a8c20e182304a8162547565d9a"
    },
    {
        "author": "范致虚",
        "dynasty": "宋",
        "type": "诗",
        "rhythmic": "",
        "title": "与运使桑景询",
        "preface": "",
        "paragraphs": [
            "参旗井钺出西秦，纠合诸侯付老臣。",
            "风引旆旌趋魏阙，雪晴宇宙灭天尘。",
            "寒威等却边人惧，炎运方隆庙略神。",
            "已见旄头坠天外，乞身当喜及今春。"
        ],
        "notes": "",
        "id": "796e26c6292b76c62c25c0b8d587a842"
    },
    {
        "author": "范致虚",
        "dynasty": "宋",
        "type": "诗",
        "rhythmic": "",
        "title": "题保禄寺铁龙亭",
        "preface": "",
        "paragraphs": [
            "数载诗书居保禄，至今常是忆单溪。",
            "几偎石瓮凭栏在，静听山禽绕树啼。",
            "岩溜潺湲清入骨，林间红白闻行提。",
            "吟诗聊写遥相寄，为向铁龙亭上题。"
        ],
        "notes": "",
        "id": "b901c0b7def22b8e263a657c739a2a9b"
    },
    {
        "author": "范致虚",
        "dynasty": "宋",
        "type": "诗",
        "rhythmic": "",
        "title": "阳台山",
        "preface": "",
        "paragraphs": [
            "伤心独立阳台望，暮雨凄凉宋玉情。",
            "极目草深云梦泽，连天水阔汉阳城。",
            "当年楚国山犹在，千古襄王梦不成。",
            "往事悠悠魂已断，高唐今日有虚名。"
        ],
        "notes": "",
        "id": "5255dc46f5893f2dfa4f193058b2a66d"
    },
    {
        "author": "范致虚",
        "dynasty": "宋",
        "type": "诗",
        "rhythmic": "",
        "title": "和公城",
        "preface": "",
        "paragraphs": [
            "筑垒山前捍道冲，保全黎庶著仁功。",
            "寒鸦也解知恩泽，来往飞鸣古堑中。"
        ],
        "notes": "",
        "id": "c5bc6c4f877464e19411c269033e1ca3"
    },
    {
        "author": "范致虚",
        "dynasty": "宋",
        "type": "诗",
        "rhythmic": "",
        "title": "甑山城",
        "preface": "",
        "paragraphs": [
            "朱伺屯兵古战场，甑山城堞久凄凉。",
            "闲来搔手高冈上，万里碧天秋思长。"
        ],
        "notes": "",
        "id": "c4785e721662ba4edbc4bb9c373d91ea"
    },
    {
        "author": "范致虚",
        "dynasty": "宋",
        "type": "诗",
        "rhythmic": "",
        "title": "雨晴登楼",
        "preface": "",
        "paragraphs": [
            "自从南北避胡尘，怀抱衰残不复新。",
            "万里家乡常入梦，一帘风雨最关春。",
            "红疏绿暗能伤客，江静山明却慰人。",
            "老去也知登览倦，闭门僵卧动经旬。"
        ],
        "notes": "",
        "id": "af43abb7c567b7ac7df3414d4840af00"
    },
    {
        "author": "范致虚",
        "dynasty": "宋",
        "type": "诗",
        "rhythmic": "",
        "title": "泛松江",
        "preface": "",
        "paragraphs": [
            "黛泼峰峦安用染，镜澄湖面不须磨。",
            "已惊张翰鲈如玉，想见西施髻如螺。",
            "目断楼高知水阔，云开山尽见天多。",
            "吾家本是烟波主，好律渔翁一曲歌。"
        ],
        "notes": "",
        "id": "f1140d3576a4da45d52c73921c24b865"
    },
    {
        "author": "范致虚",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "回首阳台汉川路，隔江烟雨暗渔蓑。"
        ],
        "notes": "",
        "id": "c63cbcb5a873d4aebfdb3f368c503f51"
    },
    {
        "author": "范致虚",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "潋滟郎官水，崔巍大别山。"
        ],
        "notes": "",
        "id": "ab43174c3584b9c1daf24bc79fd76c34"
    }
]