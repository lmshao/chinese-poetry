[
    {
        "author": "方士繇",
        "dynasty": "宋",
        "type": "诗",
        "rhythmic": "",
        "title": "丹崖",
        "preface": "",
        "paragraphs": [
            "丹崖石气凝高秋，碧溪上引天河流。",
            "金堂石室不可到，玉棺莓苔生古愁。",
            "僊人昔乘紫云去，白马摇鞭在何处。",
            "茫茫尘世那得知，幔亭空记当年事。",
            "君不见茂林松柏已萧疎，干鱼犹祭同亭祠。"
        ],
        "notes": "",
        "id": "3d65ea18dcb99d481280cd39e93963a9"
    },
    {
        "author": "方士繇",
        "dynasty": "宋",
        "type": "诗",
        "rhythmic": "",
        "title": "竹",
        "preface": "",
        "paragraphs": [
            "凤尾森森半已舒，玳文滴沥画难如。",
            "虚心不贮相思恨，还作风流向绮疏。"
        ],
        "notes": "",
        "id": "fc28fac871b9ef0893cdb9fa66177a22"
    },
    {
        "author": "方士繇",
        "dynasty": "宋",
        "type": "诗",
        "rhythmic": "",
        "title": "鸡豚社",
        "preface": "",
        "paragraphs": [
            "稻叶青青水满塍，夕阳林下赛田神。",
            "投身便入鸡豚社，老去人间懒问津。"
        ],
        "notes": "",
        "id": "f7512f6f80a02ba4ecf0cc37692f4a87"
    },
    {
        "author": "方士繇",
        "dynasty": "宋",
        "type": "诗",
        "rhythmic": "",
        "title": "答故人",
        "preface": "",
        "paragraphs": [
            "天涯春色已平分，桃李阴阴昼掩门。",
            "黄素久无人问字，绿醽时有客来樽。",
            "栖迟未叹流光远，寂寞还令此道存。",
            "珍重故人勤问讯，暮年忧乐任乾坤。"
        ],
        "notes": "",
        "id": "ce51237dcba2dd85b2b2abaaf6cb19f4"
    },
    {
        "author": "方士繇",
        "dynasty": "宋",
        "type": "诗",
        "rhythmic": "",
        "title": "崇安分水道中",
        "preface": "",
        "paragraphs": [
            "溪流清浅路横斜，日暮牛羊自识家。",
            "梅叶阴阴桃李尽，春光已到白桐花。"
        ],
        "notes": "",
        "id": "7867a1184595e8c0d0b58dc806c1a47e"
    },
    {
        "author": "方士繇",
        "dynasty": "宋",
        "type": "诗",
        "rhythmic": "",
        "title": "寒栖馆",
        "preface": "",
        "paragraphs": [
            "苍崖凌绛霄，横席坐高迥。",
            "遥夜闻吹箫，山空月华冷。"
        ],
        "notes": "",
        "id": "a71d341f1fe86dafadd2b07fc1d387d2"
    },
    {
        "author": "方士繇",
        "dynasty": "宋",
        "type": "诗",
        "rhythmic": "",
        "title": "偶成长句",
        "preface": "",
        "paragraphs": [
            "北风日日闭柴门，落尽梅花雨暗村。",
            "虚阁留春宜夜永，寒炉拨火借春恩。",
            "贫知身外亲交少，老觉人间岁月奔。",
            "空负平生江海意，只今心事与谁论。"
        ],
        "notes": "",
        "id": "e8f70b2373ca2dc9da84e6b27d8a237f"
    },
    {
        "author": "方士繇",
        "dynasty": "宋",
        "type": "诗",
        "rhythmic": "",
        "title": "升山即事",
        "preface": "",
        "paragraphs": [
            "一径西风里，闲房客未归。",
            "砌苔侵野屐，林叶上秋衣。",
            "黄卷经心嬾，青纶入梦稀。",
            "还书报妻子，莫厌故山薇。"
        ],
        "notes": "",
        "id": "45ff85a19287ff6053bb12a29565d39e"
    },
    {
        "author": "方士繇",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "肯向渊明拚一醉，何妨乘兴过篱东。"
        ],
        "notes": "",
        "id": "a913570e8b670564051a4dd002029d28"
    },
    {
        "author": "方士繇",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "几酌碧筩陪笑咏。"
        ],
        "notes": "",
        "id": "05eb0e7020a63a92099635018f18afa2"
    },
    {
        "author": "方士繇",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "不复云𫐌去自留，却凭飞鹊集中流。"
        ],
        "notes": "",
        "id": "02716ef47c42123e47ca623c8c7728c3"
    },
    {
        "author": "方士繇",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "流连儿女意，香满曝衣楼。"
        ],
        "notes": "",
        "id": "051bb5c40663317c0a188f4dad42607e"
    }
]