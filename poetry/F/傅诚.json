[
    {
        "author": "傅诚",
        "dynasty": "宋",
        "type": "诗",
        "rhythmic": "",
        "title": "妙庭观  其一",
        "preface": "",
        "paragraphs": [
            "会宴瑶池阿母家，九霞光绕翠琼车。",
            "坐中一曲山香舞，帽上看看有落花。"
        ],
        "notes": "",
        "id": "5136a3ef71f2432e8e147de63a4cea8c"
    },
    {
        "author": "傅诚",
        "dynasty": "宋",
        "type": "诗",
        "rhythmic": "",
        "title": "妙庭观  其二",
        "preface": "",
        "paragraphs": [
            "天风万里拥霓旌，紫凤青鸾上玉京。",
            "故宅一区千古在，夜深惟有月华明。"
        ],
        "notes": "",
        "id": "b151f3127dc352c6b9b8e986ef0cf744"
    }
]