[
    {
        "author": "傅大询",
        "dynasty": "宋",
        "type": "诗",
        "rhythmic": "",
        "title": "贺雨",
        "preface": "",
        "paragraphs": [
            "狮子关前半篆烟，二龙飞下卓篙泉。",
            "银河掣电连宵雨，绿野翻云四月天。",
            "便觉春生花一县，会看秋熟米三钱。",
            "何时卓鲁登黄阁，都与寰区作有年。"
        ],
        "notes": "",
        "id": "c0040fd3ec66852c323ccc21bd9bf84a"
    },
    {
        "author": "傅大询",
        "dynasty": "宋",
        "type": "诗",
        "rhythmic": "",
        "title": "贺生子索杯",
        "preface": "",
        "paragraphs": [
            "唤妇推窗索锦牋，山翁要赋弄璋篇。",
            "一年江上春将暮，三日人间月又圆。",
            "母舅故家应有持，郎官余庆岂无传。",
            "不妨小小为汤餠，紫竹林边风月天。"
        ],
        "notes": "",
        "id": "b73509013682e0dd1082d5f7aa369505"
    },
    {
        "author": "傅大询",
        "dynasty": "宋",
        "type": "诗",
        "rhythmic": "",
        "title": "贺生次子",
        "preface": "",
        "paragraphs": [
            "老子瞿昙鲁仲尼，新来抱送一麟儿。",
            "已吞贾氏三英时，不数徐卿二子奇。",
            "昨夜光连奎昴宿，他年身在凤凰池。",
            "相门有相非虚语，细听啼声自可知。"
        ],
        "notes": "",
        "id": "21f732a59928d96752cf4abbeac16e39"
    },
    {
        "author": "傅大询",
        "dynasty": "宋",
        "type": "诗",
        "rhythmic": "",
        "title": "贺生第五子",
        "preface": "",
        "paragraphs": [
            "春风有客到门墙，院落犹闻天上香。",
            "曲水尚迟三日宴，燕山要足五枝芳。",
            "偶逢贺夏随飞燕，不误题书作弄璋。",
            "从此葛山坛下路，要成父子锦衣乡。"
        ],
        "notes": "",
        "id": "0bb677f3bbfe80481027e8d24059dd19"
    },
    {
        "author": "傅大询",
        "dynasty": "宋",
        "type": "诗",
        "rhythmic": "",
        "title": "贺晚生子",
        "preface": "",
        "paragraphs": [
            "□□森森天下奇，灵椿犹自长新枝。",
            "从来老蚌珠生时，岂是长庚梦到迟。",
            "标格银蟾光皎洁，精神秋水碧涟漪。",
            "玉皇案吏家声近，伫看追踪入凤池。"
        ],
        "notes": "",
        "id": "bf08689ef2324e09001ed7479133646e"
    },
    {
        "author": "傅大询",
        "dynasty": "宋",
        "type": "诗",
        "rhythmic": "",
        "title": "挽嫂",
        "preface": "",
        "paragraphs": [
            "闺门六十四年春，回首平生可痛情。",
            "不肯轑羹惊好客，直能炊扊奉难兄。",
            "莫思秀水初来塈，岂料萧州竟逝倾。",
            "一望松楸三百里，年年遥为哭清明。"
        ],
        "notes": "",
        "id": "bc1035bfd9768335a357b0294aa6b609"
    },
    {
        "author": "傅大询",
        "dynasty": "宋",
        "type": "诗",
        "rhythmic": "",
        "title": "哭夫",
        "preface": "",
        "paragraphs": [
            "三十功名四十亡，有才无寿两堪伤。",
            "夫妻镜里鸾分影，兄弟群中鴈失行。",
            "数尺红罗书姓字，一堆黄壤盖文章。",
            "我来不敢高声哭，只恐猿闻也断肠。"
        ],
        "notes": "",
        "id": "f8dea0087524814ea1ec94db6ad3dfc4"
    },
    {
        "author": "傅大询",
        "dynasty": "宋",
        "type": "诗",
        "rhythmic": "",
        "title": "赠山人黎君宝",
        "preface": "",
        "paragraphs": [
            "白云深处鬰孤台，一卷青囊一酒杯。",
            "天在掌中旋日月，龙从足下起风雷。",
            "自知有分三公贵，未必何时万乘来。",
            "经过铃冈肯相访，柴门认取竹新栽。"
        ],
        "notes": "",
        "id": "0fe77c8f40016883604582c2ce9dc84f"
    },
    {
        "author": "傅大询",
        "dynasty": "宋",
        "type": "诗",
        "rhythmic": "",
        "title": "饮月",
        "preface": "",
        "paragraphs": [
            "酒满金樽月满轮，月沈轮影在金樽。",
            "更深坐久诗喉渴，一举金樽和月吞。"
        ],
        "notes": "",
        "id": "7fe41ed8795e57757cf722bbdc86a48b"
    },
    {
        "author": "傅大询",
        "dynasty": "宋",
        "type": "诗",
        "rhythmic": "",
        "title": "新霜",
        "preface": "",
        "paragraphs": [
            "琼宫青女妆初试，锦幄佳人睡未知。",
            "但见玉童呵手道，破寒唯有酒相宜。"
        ],
        "notes": "",
        "id": "fe4edf844e3f86a8c0bcf7b5f79b29f1"
    },
    {
        "author": "傅大询",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "江梅破腊，把一枝来报，□春消息。",
            "锦帐银瓶龙麝暖，画烛光摇金碧。",
            "雨径桃花，一溪流水，路入神仙宅。",
            "云裳羽佩，洞天相会今夕。",
            "堂下乐问灵鼍，玉人清唱，舞袖低回雪。",
            "富贵风流须道是，天上人间难得。",
            "玉镜台边，琼浆盏畔，共说春心切。",
            "百年偕老，凤凰楼上风月。"
        ],
        "notes": "",
        "id": "a4e03d60ce45218b1426634ca7827c1a"
    },
    {
        "author": "傅大询",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "春到江南，今年寒少，早有疏梅。",
            "相伴双松，吟哦风月，着意花开。",
            "天香甚处安排。",
            "便何似、调羹去来。",
            "劲节仙姿，玉堂难老，身在蓬莱。"
        ],
        "notes": "",
        "id": "ea10402846e386358a54002858e3bb71"
    },
    {
        "author": "傅大询",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "草草三间屋，爱竹旋添栽。",
            "碧沙窗户，眼前都是翠云堆。",
            "一月山翁高卧，踏雪水村清冷，木落远山开。",
            "唯有平安竹，留得伴寒梅。",
            "唤家童，开门看，有谁来。",
            "客来一笑，清话煮茗更传杯。",
            "有酒只愁无客，有客又愁无酒，酒熟且徘徊。",
            "明日人间事，天自有安排。"
        ],
        "notes": "",
        "id": "1098c21cff9ff34e76763a0f63f5c103"
    },
    {
        "author": "傅大询",
        "dynasty": "宋",
        "type": "词",
        "rhythmic": "行香子",
        "title": "",
        "preface": "",
        "paragraphs": [
            "玉佩簪缨。",
            "罗袜生尘。",
            "问何时、来到湘滨。",
            "尧蓂五叶，二月阳春。",
            "一霎时风，一霎时雨，一霎时晴。",
            "有子鸣琴。",
            "有路登瀛。",
            "戏斑衣、温酒重斟。",
            "蟠桃难老，相伴长生。",
            "一千年花，一千年果，一千年人。"
        ],
        "notes": "",
        "id": "c948bc96068d5832892503c5d625ede0"
    },
    {
        "author": "傅大询",
        "dynasty": "宋",
        "type": "词",
        "rhythmic": "锦堂春・锦堂春慢",
        "title": "",
        "preface": "",
        "paragraphs": [
            "梅要疏开，雪教迟下，怕他寒入江天。",
            "有月桥仙客，相伴婵娟。",
            "巷陌升平气象，一时都在鸣弦。",
            "望东家锦里，雁到云边。",
            "书到云边。",
            "尊前翠眉环唱，道新腔字稳，花折声圆。",
            "此去凤池游戏，碧波添插金莲。",
            "看长生叶上，龟寿千年，人寿千年。"
        ],
        "notes": "",
        "id": "1fa287f496d4e1cd2d77953f4cb0df18"
    }
]