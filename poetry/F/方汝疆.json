[
    {
        "author": "方汝疆",
        "dynasty": "宋",
        "type": "诗",
        "rhythmic": "",
        "title": "舟行江上",
        "preface": "",
        "paragraphs": [
            "平林漠漠暝烟齐，竹树萧疏望眼迷。",
            "相唤几声何处雁，断霞明处一行低。"
        ],
        "notes": "",
        "id": "b6d5e23878ad564131454149a6fbf119"
    },
    {
        "author": "方汝疆",
        "dynasty": "宋",
        "type": "诗",
        "rhythmic": "",
        "title": "江上晚行",
        "preface": "",
        "paragraphs": [
            "疏云薄日冷吴江，江色芦花共渺茫。",
            "四五点山烟霭淡，两三枝桨水云长。",
            "游鱼避网惊微浪，幽鹭窥汀下夕阳。",
            "兴罢归来更回首，满身明月踏溪霜。"
        ],
        "notes": "",
        "id": "615789e8e0f68a309ba28bf841bd7e8d"
    },
    {
        "author": "方汝疆",
        "dynasty": "宋",
        "type": "诗",
        "rhythmic": "",
        "title": "江上晚望",
        "preface": "",
        "paragraphs": [
            "柳边茅舍倚渔矶，沙上轻禽贴水飞。",
            "千顷夕阳秋练浄，谁家一叶晚来归。"
        ],
        "notes": "",
        "id": "15d50923bb9814cb9398d2e88a37c8a9"
    }
]