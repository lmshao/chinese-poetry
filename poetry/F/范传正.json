[
    {
        "author": "范传正",
        "dynasty": "唐",
        "type": "诗",
        "rhythmic": "",
        "title": "谢真人还旧山",
        "preface": "",
        "paragraphs": [
            "麾盖从仙府，笙歌入旧山。",
            "水流丹灶缺，云起草堂关。",
            "白鹿行为卫，青鸾舞自闲。",
            "种松鳞未立，移石藓仍斑。",
            "望路烟霞外，回舆岩岫间。",
            "岂唯辽海鹤，空叹令威还。"
        ],
        "notes": "",
        "id": "c3bc48fa62c8ed70d6c030543dc8b3ce"
    },
    {
        "author": "范传正",
        "dynasty": "唐",
        "type": "诗",
        "rhythmic": "",
        "title": "范成君撃洞阴磬",
        "preface": "",
        "paragraphs": [
            "历历闻金奏，微微下玉京。",
            "为祥家谍久，偏识洞阴名。",
            "澹伫人闻听，铿锵古曲成。",
            "何须百兽舞，自畅九天情。",
            "注目看无见，留心记未精。",
            "云霄如可托，借鹤向层城。"
        ],
        "notes": "",
        "id": "1073c7de0138fa4f72df389fb34f3dde"
    },
    {
        "author": "范传正",
        "dynasty": "唐",
        "type": "诗",
        "rhythmic": "",
        "title": "赋得春风扇微和",
        "preface": "",
        "paragraphs": [
            "暧暧当迟日，微微扇好风。",
            "吹摇新叶上，光动浅花中。",
            "澹荡凝清昼，氤氲暧碧空。",
            "稍看生绿水，已觉散芳丛。",
            "徙倚情偏适，裴回赏未穷。",
            "妍华不可状，竟夕气融融。"
        ],
        "notes": "",
        "id": "024731bac43c33fcf4ff7fbb54e8e6cf"
    },
    {
        "author": "范传正",
        "dynasty": "唐",
        "type": "诗",
        "rhythmic": "",
        "title": "题皎然影堂",
        "preface": "",
        "paragraphs": [
            "（皎然名昼，以贞元元年终山寺。",
            "有集十卷，于𬱖序集。",
            "贞元八年正月，勅写其文集入于秘阁，天下荣之。",
            "又著《儒释交游传》及《内典类聚》共四十卷，《号呶子》十卷，时贵流布。",
            "元和四年，太守范传正、会稽释灵澈同过旧院，就影堂伤悼弥久，遗题曰：）道安已返无何乡，慧远来过旧草堂。",
            "余亦当时及门者，共吟佳句一焚香。",
            "（《古今图书集成·神异典》一六九《僧部列传》引《高僧传》）（见《宋高僧传》卷二十九《唐湖州杼山皎然传》。",
            "「以贞元元年终山寺」，《宋高僧传》作「以贞元年终山寺」。",
            "据赵昌平考证，皎然约卒于贞元末。",
            "）。"
        ],
        "notes": "",
        "id": "7b22478eb43590d6287a37ebcc1b34b1"
    },
    {
        "author": "范传正",
        "dynasty": "唐",
        "type": "诗",
        "rhythmic": "",
        "title": "正月十五夜玩月诗 一",
        "preface": "",
        "paragraphs": [
            "风凄城上楼。"
        ],
        "notes": "",
        "id": "2351baa70d267f1aea9ccf037cbdd417"
    },
    {
        "author": "范传正",
        "dynasty": "唐",
        "type": "诗",
        "rhythmic": "",
        "title": "正月十五夜玩月诗 二",
        "preface": "",
        "paragraphs": [
            "月满庾公楼。"
        ],
        "notes": "",
        "id": "6be3616b8e788649f77e671614472111"
    },
    {
        "author": "范传正",
        "dynasty": "唐",
        "type": "诗",
        "rhythmic": "",
        "title": "正月十五夜玩月诗 三",
        "preface": "",
        "paragraphs": [
            "夕照下西楼。",
            "（均见《嘉泰吴兴志》卷十三「明月楼」条）。"
        ],
        "notes": "",
        "id": "6365b067b9c3ad707100a3dcc3faff58"
    }
]