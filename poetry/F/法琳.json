[
    {
        "author": "法琳",
        "dynasty": "唐",
        "type": "诗",
        "rhythmic": "",
        "title": "别毛明素",
        "preface": "",
        "paragraphs": [
            "叔夜嗟幽愤，陈思苦责躬。",
            "在余今失候，枉与古人同。",
            "草深难见日，松迥易来风。",
            "因言得意者，谁复免穷通？",
            "（《大正新修大藏经》第五十册唐释彦悰撰《唐护法沙门法琳别传》卷中。",
            "）。"
        ],
        "notes": "",
        "id": "2eb0004a4ba42b35db41ace3992fb23d"
    },
    {
        "author": "法琳",
        "dynasty": "唐",
        "type": "诗",
        "rhythmic": "",
        "title": "勅放迁益部临行赋诗（题拟）",
        "preface": "",
        "paragraphs": [
            "仆秉屈原操，不探渔父篇。",
            "问言蓬转者，答言直如弦。",
            "。"
        ],
        "notes": "",
        "id": "38f10fe8edda53c32a9823bddf454283"
    },
    {
        "author": "法琳",
        "dynasty": "唐",
        "type": "诗",
        "rhythmic": "",
        "title": "辞诀友人诗（题拟）",
        "preface": "",
        "paragraphs": [
            "非意延非罪，离友复离亲。",
            "山川万里隔，方劳七尺身。",
            "游魂长去楚，分念独留秦。",
            "自匪相知者，谁怜死别人。"
        ],
        "notes": "",
        "id": "a99357c72b5fa10f4eb402a61b22641d"
    },
    {
        "author": "法琳",
        "dynasty": "唐",
        "type": "诗",
        "rhythmic": "",
        "title": "言志",
        "preface": "",
        "paragraphs": [
            "草命如悬露，轻生类转蓬。",
            "所嗟明夜月，难与古人同。",
            "（均见前书卷下）。"
        ],
        "notes": "",
        "id": "a75578dd3f345b8430a819729d6bd944"
    },
    {
        "author": "法琳",
        "dynasty": "唐",
        "type": "诗",
        "rhythmic": "",
        "title": "青溪野老诗（题从《续古文苑》卷四）",
        "preface": "",
        "paragraphs": [
            "元淑世位卑，长卿宦情寡。",
            "二顷且营田，三钱聊饮马。",
            "悬峰白云上，挂月青山下。",
            "中心欲有言，未得忘言者。",
            "（见法琳《辨正论》卷七，《大正藏》本。",
            "）。"
        ],
        "notes": "",
        "id": "152bbc4edec50c0a5bec4763e2cb8c63"
    }
]