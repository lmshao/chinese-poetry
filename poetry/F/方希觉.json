[
    {
        "author": "方希觉",
        "dynasty": "宋",
        "type": "诗",
        "rhythmic": "",
        "title": "到官郡□之余即新众乐亭为州人游观之所因成拙句",
        "preface": "",
        "paragraphs": [
            "重寻佳景冠南州，天与邦人作胜游。",
            "百尺台成偏得月，四时花放不知秋。",
            "当轩叠嶂高还下，傍槛长溪咽复流。",
            "只道使君能共乐，有谁能会使君忧。"
        ],
        "notes": "",
        "id": "e00fc5727755cd123cb6cf89076de5ab"
    },
    {
        "author": "方希觉",
        "dynasty": "宋",
        "type": "诗",
        "rhythmic": "",
        "title": "及瓜将行留别南山",
        "preface": "",
        "paragraphs": [
            "南山陈迹徧搜寻，好景森罗直万金。",
            "别后不知谁念我，经营偏费主人心。"
        ],
        "notes": "",
        "id": "2fa1556ca1d5216db61f5edfb7a171d2"
    }
]