[
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "幽怀十二首  其一",
        "preface": "",
        "paragraphs": [
            "秋风萧然起，乔木叶飞翻。",
            "劲声薄以怒，肃气伤无痕。",
            "洪钧运不私，至义中有恩。",
            "华滋脱尘滓，生意还本根。"
        ],
        "notes": "",
        "id": "eb0fa30e1b0e779fdf3872f27b6395cb"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "幽怀十二首  其二",
        "preface": "",
        "paragraphs": [
            "嵯峨群峰高，蓊鬰万木滋。",
            "一容樵夫手，误落长松枝。",
            "烟云惨无色，禽鸟鸣且悲。",
            "人心不为虑，山意从此衰。"
        ],
        "notes": "",
        "id": "d1c781d897362da326d36007cd7430a6"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "幽怀十二首  其三",
        "preface": "",
        "paragraphs": [
            "晚林脱余照，栖鸦上林端。",
            "危枝不容足，踏踏殊未安。",
            "相乘狐狸暴，宁苦风霜寒。",
            "微生尚忧患，物理几相残。"
        ],
        "notes": "",
        "id": "fb515301abe24d84cc38d91207a104b3"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "幽怀十二首  其四",
        "preface": "",
        "paragraphs": [
            "李渤隐嵩高，愈退名愈重。",
            "区区水南北，一呼輙为用。",
            "沽激本同辙，出处或异动。",
            "善闭不可窥，少室有余颂。"
        ],
        "notes": "",
        "id": "1ed955a87e6c094dd5c618df5005e3af"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "幽怀十二首  其五",
        "preface": "",
        "paragraphs": [
            "少年气力壮，巾车骋游历。",
            "行人不能到，贪远未有适。",
            "昔人六十化，万事岂如一。",
            "谁为持寸光，环中照心迹。"
        ],
        "notes": "",
        "id": "a3453fee6dbaceeb14e4633675eec8a5"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "幽怀十二首  其六",
        "preface": "",
        "paragraphs": [
            "高架环四壁，古书浩万卷。",
            "腐儒坐相守，大义老不断。",
            "群言几可用，吾道一能贯。",
            "巨贤已经世，博士方浩叹。"
        ],
        "notes": "",
        "id": "f3edd0b1a911a6188c20ccf9a4ffb5e5"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "幽怀十二首  其七",
        "preface": "",
        "paragraphs": [
            "秋后无多日，山中已倍寒。",
            "虫声闻壁脚，雾气出林端。",
            "农事黄时毕，天形碧处寛。",
            "骚人方适意，白露团幽兰。"
        ],
        "notes": "",
        "id": "f93aac598de640625c18d67493581084"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "幽怀十二首  其八",
        "preface": "",
        "paragraphs": [
            "吾羮畦有蔬，吾饭囷有粟。",
            "人事少还往，山田自充足。",
            "鸡犬尽日闲，藤萝照门绿。",
            "物外乃如此，熙熙古风俗。"
        ],
        "notes": "",
        "id": "b4ceae7f26d5e10fc6f5f6b2747f028b"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "幽怀十二首  其九",
        "preface": "",
        "paragraphs": [
            "众呼楚比死，瘈走华氏惊。",
            "仲尼厄兵守，不辍弦歌声。",
            "外物匪忧患，中怀自险平。",
            "古人纵天机，以道不以兵。"
        ],
        "notes": "",
        "id": "bc9dd3e01d7a388a9312be893e565cf5"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "幽怀十二首  其一〇",
        "preface": "",
        "paragraphs": [
            "鸷禽出东海，矫翮与天邻。",
            "初从网罗误，遂与鞲臂亲。",
            "一肉恋主意，击搏岂为身。",
            "飞飞山间雉，耿介不可驯。"
        ],
        "notes": "",
        "id": "33e49b64b6d37403407e6d1226e6373f"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "幽怀十二首  其一一",
        "preface": "",
        "paragraphs": [
            "山溪涨易涸，为无千里源。",
            "桐孙绕云枝，下有百尺根。",
            "物理不虚发，本厚末始繁。",
            "功名岂易力，旧德资深蟠。",
            "不知所从来，意气行轩轩。"
        ],
        "notes": "",
        "id": "0079a2b180a5e54bac7f92987aac926b"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "幽怀十二首  其一二",
        "preface": "",
        "paragraphs": [
            "花草弄颜色，盛衰数日间。",
            "富贵无定姿，迭起如循环。",
            "外物偶相附，固有不肯还。",
            "造化弗示私，力御何其艰。"
        ],
        "notes": "",
        "id": "c0465c71e141255fe2ccab6321300fd8"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "春意",
        "preface": "",
        "paragraphs": [
            "赏花不须折，一折春思阑。",
            "饮酒不必醉，一醉无余欢。",
            "相知共清赏，所属聊孤弹。",
            "朝繁坐临池，暮惜行遶栏。",
            "醒醉无异趣，开落同一观。",
            "邻花隔墙悲，憔悴枝叶单。",
            "邻翁贪酩酊，疾起春向残。",
            "但知芳菲意，常作悠久看。"
        ],
        "notes": "",
        "id": "cef696d0fba2a48d8c83f439607978c9"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送鼎倅陈安仁虞部",
        "preface": "",
        "paragraphs": [
            "峨峨阳山，民资以仁。",
            "僭阳欺天，不需不神。",
            "而乞于民，泱泱沅江。",
            "城繄以宁，横流溃川。",
            "不畜不灵，将坎于城。",
            "暴政残俗，剧于怀襄。",
            "猾胥扰民，甚于凶荒。",
            "借公后时，吾民几亡。",
            "舞公入城，若旱而雨。",
            "若霖而晴，颂公之还。",
            "孰灵沅江，孰神阳山。"
        ],
        "notes": "",
        "id": "6e7f89c1f1f38b3267b4ef063522eb51"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "题澧州石门县蹇周辅蟠翁太博三爱堂",
        "preface": "",
        "paragraphs": [
            "石门险且僻，人烟万山罅。",
            "蟠翁老才望，来此屈英驾。",
            "破漏烦补缀，嚬呻索慰藉。",
            "力致乃坐享，少劳岂丰暇。",
            "临观閴无有，游燕久以谢。",
            "废园近城邑，丘墟甚原坝。",
            "高松困藤蔓，嘉果没荆柘。",
            "斩荒使之出，苍翠若图画。",
            "直前走桥阁，当中建台榭。",
            "雍容宾朋席，左右书史架。",
            "命亭以三爱，作诗盛夸诧。",
            "韵险语怪绝，窃读惊汗下。",
            "嗟予苦覊束，相去止数舍。",
            "深思一登览，若渴不得蔗。",
            "知君群公表，甫为兵民借。",
            "复以三者乐，何时动归靶。",
            "吾乡富风景，草木芬兰麝。",
            "锦水清于汉，岷峨不让华。",
            "蔡圃岂足道，宁为耳目乍。",
            "苟以吾言然，烦君少讥骂。"
        ],
        "notes": "",
        "id": "9eb38ebc0be3b2308c9c10de9cbd69dd"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "谢夔守贾昌言礼宾",
        "preface": "",
        "paragraphs": [
            "伯乐善相马，相内不相外。",
            "造父善御马，御成不御败。",
            "沙丘有病马，志远力未惫。",
            "盘身怯泥土，俛首困草稗。",
            "强起时奋迅，悲鸣輙喑噫。",
            "驽骀倦相逐，童仆几见卖。",
            "斯人一回顾，世俗始惊怪。",
            "冀北有骏马，散蹄雨雹快。",
            "去势驰灭没，朝荆暮燕代。",
            "衔辔苟庸拙，道途足险隘。",
            "斯人一駷手，千里瞬息届。",
            "二者岂不伟，繄人而否泰。",
            "相也命所系，御也才所赖。",
            "名马世常有，伏枥固有待。",
            "伯造不世出，古今重遭会。",
            "相得互相起，两致一无碍。",
            "所以马与人，功名各自大。"
        ],
        "notes": "",
        "id": "a616ce31c0e0673b4b230c55c2c73667"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "与蒲宗孟传正察推",
        "preface": "",
        "paragraphs": [
            "五月热无事，讼庭若扫刷。",
            "眼底簿书静，独坐痴闷发。",
            "上马出门去，不避烦与渴。",
            "幕中访贤友，且欲纾拥阏。",
            "洒水延我坐，解带意思活。",
            "清谈破尘滓，快若饮冰雪。",
            "青衫虽同服，所处类巾袜。",
            "道均语言合，殊不间毫髪。",
            "十篇诗总解，金玉自磨戞。",
            "往时草草读，恨不见本末。",
            "全编使我尽，万漏都一括。",
            "诸君好诗学，论议每相轧。",
            "破碎失本源，十尝见七八。",
            "圣途久荒废，怜君力锄䥽。",
            "汉安隆中集，应和类控楬。",
            "驰骋气力壮，嵩岱可手揭。",
            "形容若绘画，讥讽过赏罚。",
            "回头索平淡，春兴最清越。",
            "意外得真巧，漫不露雕割。",
            "此皆绪余尔，太仓出圭撮。",
            "予虽素无闻，少小颇奸黠。",
            "僻涩追古意，芬芳慕贤哲。",
            "独自狂妄走，屡遭流辈喝。",
            "中道偶成病，两眼痛欲瞎。",
            "见字輙昏雾，恨无金篦刮。",
            "凛凛忧痼废，那更寻旧扎。",
            "平生志高远，缩小仅如钵。",
            "又从县道来，屈强且回拔。",
            "吏责常恐吓，民事日喧聒。",
            "中烦变憔悴，余愤成呕哕。",
            "衔辔脱未去，俛首就一秣。",
            "大叫虽慷慨，壮图已销杀。",
            "清华果无分，看人起门阀。",
            "羡君名声好，风谊纵超拔。",
            "凭陵欲轩翥，去势不可遏。",
            "然犹滞巴徼，官况饱辛辣。",
            "始初未识面，展手思挽撮。",
            "相值偶相得，青松引藤葛。",
            "意气始投合，底里尽表察。",
            "文字本非敌，轻舫触巨筏。",
            "雅趣均厚薄，高论借迂阔。",
            "穷中烦慰藉，何异鱼喣沫。",
            "俗态重趋走，仕路饶险滑。",
            "且当学鸿渐，不能助苗揠。",
            "穷达盖有命，运转随坱圠。",
            "盖棺事始定，尝闻古人说。",
            "功名倘可期，因君为寻掇。"
        ],
        "notes": "",
        "id": "8d50a4746e73e9cfdc978098a8aba581"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "辰阳馆",
        "preface": "",
        "paragraphs": [
            "辰阳号难理，五溪地相跨。",
            "边臣重绥抚，蛮獠愈骄诈。",
            "封陲苦侵暴，文书困讥骂。",
            "谁为太守乐，一笑不得暇。",
            "张公抗辰旆，烽障几欲罢。",
            "偃息有余地，登临无一舍。",
            "迺兴辰阳馆，城东两山胯。",
            "泉声落溪谷，湖光照亭榭。",
            "花木亲种植，朋僚日追迓。",
            "投壶征虏祭，围棋太傅谢。",
            "高风邈难继，维公并驱驾。",
            "有客尝一至，席参邹枚亚。",
            "览物言思阔，醒魂耳目乍。",
            "欲记传之久，恨无文章价。",
            "愿公贲泉石，游宴日来藉。",
            "新诗上碑刻，佳景若图画。",
            "旦暮趣召还，归为中州诧。"
        ],
        "notes": "",
        "id": "4f17dab4e578282917d007a89b9269ef"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "开州盛山十二题 宿云亭",
        "preface": "",
        "paragraphs": [
            "基构白石层，风物青山围。",
            "野云恋幽寂，长遶轩窗飞。"
        ],
        "notes": "",
        "id": "bed7b14d4dda8005055b5d7022c7dba4"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "开州盛山十二题 梅岭",
        "preface": "",
        "paragraphs": [
            "繁梅照溪谷，蜂蝶殊未省。",
            "岩风莫吹落，留妆腊前景。"
        ],
        "notes": "",
        "id": "921f2658585b14508f215256a5f24768"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "开州盛山十二题 茶岭",
        "preface": "",
        "paragraphs": [
            "新萌雨露浓，岭头春味足。",
            "缘云采撷人，争收火前绿。"
        ],
        "notes": "",
        "id": "198e4c6b96a2a343007440f0356221e2"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "开州盛山十二题 流杯渠",
        "preface": "",
        "paragraphs": [
            "为爱泉石饮，屡招宾朋游。",
            "浮觞来不倚，一水循环流。"
        ],
        "notes": "",
        "id": "efb949dac464490e80887c058841567f"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "开州盛山十二题 隐月岫",
        "preface": "",
        "paragraphs": [
            "月从海上来，清辉长碍山。",
            "山前爱月人，唯看亭午间。"
        ],
        "notes": "",
        "id": "4e72c552c4f5fd841f7d91089273c02c"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "开州盛山十二题 盘石磴",
        "preface": "",
        "paragraphs": [
            "数步即一息，始知登山劳。",
            "盘盘行彻时，迹与心俱高。"
        ],
        "notes": "",
        "id": "c2a228344191f8288c69a52fc93487bd"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "开州盛山十二题 胡卢沼",
        "preface": "",
        "paragraphs": [
            "中虚得嘉名，水清石环环。",
            "天边侍从人，来照冰雪颜。"
        ],
        "notes": "",
        "id": "0280407ae5bcb9e0ef5b01bdecb440ec"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "开州盛山十二题 琵琶亭",
        "preface": "",
        "paragraphs": [
            "片石胡琴槽，构亭事登临。",
            "考功闲中乐，非好世俗音。"
        ],
        "notes": "",
        "id": "d7d74f7ae8dc16224b8377161a67ca93"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "开州盛山十二题 桃坞",
        "preface": "",
        "paragraphs": [
            "闻说旧桃坞，岁久无残枝。",
            "春光已不到，犹有风骚知。"
        ],
        "notes": "",
        "id": "16eca8323fe676a099bcfa51ad3f6c64"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "开州盛山十二题 绣衣石榻",
        "preface": "",
        "paragraphs": [
            "御史来山中，拂石当优游。",
            "非人勿据兹，恐为山神羞。"
        ],
        "notes": "",
        "id": "bc40b16c4bd6f0967032d0bbe2786756"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "开州盛山十二题 上士泉瓶",
        "preface": "",
        "paragraphs": [
            "为爱禅翁游，潄泉听泉音。",
            "何当酌清泠，洗我尘垢心。"
        ],
        "notes": "",
        "id": "2b05ba3a106459f85fd849e7f95b0ff9"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "开州盛山十二题 竹岩",
        "preface": "",
        "paragraphs": [
            "倒影蔽山骨，引根出岩腹。",
            "谁人万仞间，团团种青玉。"
        ],
        "notes": "",
        "id": "c6acfbf4a359aec9f62608abadfe1440"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和程之才正辅感遇",
        "preface": "",
        "paragraphs": [
            "天理贵自然，枉直各有病。",
            "人情随所得，是非本无定。",
            "此身寄轩冕，心与万物竞。",
            "低回就衔策，跳踼落机穽。",
            "巧求固为累，矫枉亦过正。",
            "持之有原本，出处一以静。",
            "所守以吾道，所安以吾命。",
            "不骤穷马力，不决暴虎性。",
            "富贵偶而已，勿使忧喜并。",
            "感遇难我知，无言为心听。"
        ],
        "notes": "",
        "id": "739ccf6a28d4d04e3dbe0d7d1c9535b5"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "越公堂",
        "preface": "",
        "paragraphs": [
            "古贤重遗爱，迹与江山遥。",
            "夸者恣而已，事随草木雕。",
            "越公彼何人，构堂压山椒。",
            "四阿无寸支，千载不可摇。",
            "自衒神鬼工，已穷草木妖。",
            "吾尝读素传，拊髀悲前朝。",
            "无从借史册，奋笔诛奸骄。",
            "尚能毁兹堂，立使沴气销。"
        ],
        "notes": "",
        "id": "4e50c3295e1b0c03de28bf689c5ab560"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "灔滪堆",
        "preface": "",
        "paragraphs": [
            "巨石当江冲，江水皆倒还。",
            "夏秋水石鬭，怒浪高于山。",
            "长年欲下峡，防石如防奸。",
            "乘流一无备，拳石皆险艰。",
            "独使灔滪夸，千载不可删。"
        ],
        "notes": "",
        "id": "203e640e56bd68064e8be54c255010d5"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "岑公洞",
        "preface": "",
        "paragraphs": [
            "武龙南浦南，秀拔异众山。",
            "下有岩洞幽，嵌虚隐玄关。",
            "岑公江陵来，一寓不复还。",
            "养神脱尘滓，百岁如童颜。",
            "至今遗像存，寂寞空幢幡。",
            "老柏壮人气，清泉遶回环。",
            "暂为物外游，偷向壶中闲。",
            "叟其静者欤，深藏厌喧烦。",
            "或将避扰攘，甘此石穴艰。",
            "不虞身后闻，夐若高难攀。",
            "万事皆偶尔，多在功名间。"
        ],
        "notes": "",
        "id": "1ace1da9e5bc2469f67c0ea7837d9460"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "温汤寺",
        "preface": "",
        "paragraphs": [
            "温汤气如蒸，冷泉寒于冰。",
            "并流不相入，汹涌争奔腾。",
            "佛庐焕金碧，法地何时兴。",
            "二泉洒其间，回环清且澄。",
            "维舟爱古柏，磴道垂千层。",
            "殿堂绝纤埃，潇洒严香灯。",
            "敲栏施鱼食，弄水摇悬藤。",
            "一掬洗病眼，再潄袪烦膺。",
            "远访岂惮劳，胜游诚可矜。"
        ],
        "notes": "",
        "id": "79caf6bf42d97132b04b43bd72f3e7e5"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "涂山寺",
        "preface": "",
        "paragraphs": [
            "巴山俗可厌，万叠夸雄伟。",
            "江前一峰秀，青林带孤起。",
            "长舟截巨浪，平舆登峻趾。",
            "古寺隐山背，来造神已喜。",
            "清泉遶修竹，野径入葭苇。",
            "女娲旧生处，石坳勤戾止。",
            "圣神固有合，天作非偶尔。",
            "玉简事恍惚，越书莽非是。",
            "孤亭凌绝顶，坐有千古意。",
            "二江错交会，比屋聚纷蚁。",
            "把酒一长笑，忘情但高视。"
        ],
        "notes": "",
        "id": "ef1436eb9e82ea2e3f159b60c5aa825a"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "丰都观",
        "preface": "",
        "paragraphs": [
            "横江耸孤峰，陟𪩘访山境。",
            "修廊转空曲，古殿冠绝顶。",
            "汉柏抚骨立，唐碑独孤挺。",
            "高踞自轩豁，遐追若俄顷。",
            "长生尽室来，避世或箕颖。",
            "逍遥奚所适，遗事传缑岭。",
            "药岩已无灶，烟云但枯井。",
            "风前凡几过，物外初一省。",
            "清风谁与游，高步跼难骋。"
        ],
        "notes": "",
        "id": "560826db9b433ea377331877292b0637"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "利州漕宇八景 会景亭",
        "preface": "",
        "paragraphs": [
            "天下台府胜，益昌囿佳山。",
            "使者高世才，秀隐林樾间。",
            "仰山复仰人，昔旅无由攀。",
            "辟书就始志，来若游子还。",
            "史公实宾从，与脱簿领艰。",
            "会景驾峰出，碧玉森周环。",
            "栋梁宿云雾，栏槛平江关。",
            "杖屦从公游，萧散万虑闲。",
            "酒随至乐尽，诗到无疵删。",
            "经年若朝夕，语去涕欲潸。",
            "属余省亲闱，看公趣天颜。",
            "此会不可再，鸿鹄方高翾。",
            "八咏风迹存，二江声潺潺。"
        ],
        "notes": "",
        "id": "bcc1f21999706f193f2cbbdb6cbec413"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "利州漕宇八景 巽堂",
        "preface": "",
        "paragraphs": [
            "燕嬉各异处，君子时以居。",
            "虚堂背治开，面直东南隅。",
            "林峦照几席，花木纷庭除。",
            "委蛇外不烦，浩荡中有余。",
            "雄雄台府间，寂若山中庐。",
            "美景开宴觞，清谈会宾裾。",
            "孰穷吏隐趣，但见民情舒。",
            "鄙夫不知要，仆仆困簿书。"
        ],
        "notes": "",
        "id": "b5b33105a9a313c4eb841c3091c41cb3"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "利州漕宇八景 桐轩",
        "preface": "",
        "paragraphs": [
            "幽轩处清奥，前有双桐起。",
            "婆娑势初合，修耸意未已。",
            "叶分竹岩路，根渍石沼水。",
            "秋声动素琴，晓影覆斋几。",
            "主人相对乐，性静穷物理。",
            "纯音藏未兆，孤干直不倚。",
            "安得千仞禽，来哉共栖止。"
        ],
        "notes": "",
        "id": "12ce4d8cd68a3bfc7126b738c7016931"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "利州漕宇八景 柏轩",
        "preface": "",
        "paragraphs": [
            "昔时柏未栽，榜杏为轩名。",
            "柏今已可爱，题柏轩始清。",
            "贤者安厥居，中怀渺无营。",
            "日来对柏坐，心适眼自明。",
            "草经谢今说，寄意遗俗声。",
            "落落守岁寒，常恐为柏轻。"
        ],
        "notes": "",
        "id": "91e2aaa933d403f2dc9f483b09835ad7"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "利州漕宇八景 竹轩",
        "preface": "",
        "paragraphs": [
            "翠筠清人心，愈少愈可爱。",
            "风骚静中得，一室处以泰。",
            "北轩隐吟几，复与此君对。",
            "冺默追古意，萧森散秋籁。",
            "淡薄世鲜味，俛仰谁与会。",
            "七贤非吾徒，心犹有名在。"
        ],
        "notes": "",
        "id": "29f8091f8dff9915d5a87e84ad50278d"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "利州漕宇八景 山斋",
        "preface": "",
        "paragraphs": [
            "层层梯巉岩，步步出杳茫。",
            "何人破峰臆，碧瓦临疏篁。",
            "聊休邈回睇，人物分毫芒。",
            "惟见台府雄，三轩鬰相望。",
            "不知身从来，但觉凌空翔。",
            "穷高自兹始，宝峰磨苍苍。"
        ],
        "notes": "",
        "id": "44a1dc2f2cb9ccf8b7b5c8f73df53fa0"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "利州漕宇八景 闲䜩亭",
        "preface": "",
        "paragraphs": [
            "彻顶造闲䜩，据栏俯山斋。",
            "轩窗蔽修竹，磴道悬苍崖。",
            "登临快双目，应接烦虚怀。",
            "群峰病拥阏，次第随天开。",
            "物色无定姿，变化纷难裁。",
            "高吟绝俦侣，但携清罇偕。",
            "物理醉可一，逍遥付齐谐。"
        ],
        "notes": "",
        "id": "e21331bfc8d20d2454732f93eaddb14d"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "利州漕宇八景 宝峰亭",
        "preface": "",
        "paragraphs": [
            "益昌万山间，宝峰秀惟独。",
            "使台俯山下，气象互盘覆。",
            "鬰勃尚南走，回环已西属。",
            "古城削千仞，危栈转几曲。",
            "锦绣纷上领，琅玕翠摇腹。",
            "亭榭何参差，远览意尚局。",
            "绝顶跻石峰，超然脱覊束。",
            "城市裁唾落，二江可手掬。",
            "重开固天险，大道不停毂。",
            "古意剧满眼，人事伤转足。",
            "主人始经搆，高蹈非绝俗。",
            "幽怀卷云雾，长笑动岩谷。",
            "鸟雀争脱林，冥冥有鸿鹄。",
            "寸步异出处，虚心见荣辱。",
            "屈将经济才，分继骚雅躅。",
            "语默固可传，谁为宝峰录。"
        ],
        "notes": "",
        "id": "ac3547771caa7c10509839f94f8d760d"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "中林道上",
        "preface": "",
        "paragraphs": [
            "中林山谷间，出没缘畏途。",
            "楩楠蔽白日，落落梁栋躯。",
            "半为野火烧，摧颓委樵苏。",
            "清泉劳奔注，亦为势所驱。",
            "微芒济物心，到海何其迂。",
            "吾物处其一，进退难与俱。",
            "置身木雁间，恐非斯人徒。"
        ],
        "notes": "",
        "id": "f5090857de7f5b97e6bdff4dc4aa651a"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "西县道中",
        "preface": "",
        "paragraphs": [
            "汉水引我行，梁山邀我坐。",
            "山水已清绝，春容碧相和。",
            "下马取酒饮，梅飘酒中堕。",
            "日落醉不去，青茸草间卧。"
        ],
        "notes": "",
        "id": "3ddeb9fe58e45af8d05c1636a46e2925"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "巴子台",
        "preface": "",
        "paragraphs": [
            "早渡鸣玉桥，竟登巴子台。",
            "云林拥磅礴，磴道穷萦回。",
            "古寺不足观，犹有南轩开。",
            "浩荡横深沟，逶迤环复杯。",
            "古人去我远，万事随尘埃。",
            "赤穴何渺茫，青山但崔嵬。",
            "闻名不知实，此意空悠哉。",
            "乍到輙复还，石滑倦去来。",
            "苟能厌耳目，未免劳筋骸。"
        ],
        "notes": "",
        "id": "9f1f85bb6d66879ebe61186939d9ca3f"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "答王载监簿惠诗依韵",
        "preface": "",
        "paragraphs": [
            "梓士多好学，独君用心苦。",
            "始策万里足，相期一言遇。",
            "荏苒去岁月，差池晚途路。",
            "清节挠不变，鸡鸣任风雨。",
            "一日起仕进，光华照门户。",
            "谓予尝游从，复此再会聚。",
            "清谈语言约，老笔文字古。",
            "新诗忽持赠，病目骇观覩。",
            "兰芷得远思，从兹识贤矩。",
            "草木变秋节，悲风袭原卤。",
            "自可追赋咏，何须倦贫窭。",
            "感慨无俗音，虹蜺俟重吐。"
        ],
        "notes": "",
        "id": "4f327e4b0eddb8250cc40417447466d8"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "答江安尉鲜于顷野翁",
        "preface": "",
        "paragraphs": [
            "宝峰首相聚，锦屏袂一判。",
            "音容阻良觌，岁月嗟易换。",
            "我观潼江曲，君尉泸水岸。",
            "到处逢酒徒，无人作诗伴。",
            "南风洒襟袖，佳句适我愿。",
            "汶蜀几万里，信息偶中断。",
            "三轩风雅会，萧条各分散。",
            "孤吟少俦侣，众喙易嘲囋。",
            "念君同所嗜，路近声可唤。",
            "唱酬实相眷，牵率岂辞惮。",
            "亹亹郊籍心，无为簿书乱。"
        ],
        "notes": "",
        "id": "a5a705e4ab366934fa2993ab186c8881"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送梓漕李竦端臣赴阙",
        "preface": "",
        "paragraphs": [
            "道途去无穷，岁序嗟易改。",
            "相知念远别，遇物增感慨。",
            "悲懽劳寸心，喣沬异江海。",
            "南归得嘉报，迅掉若旋凯。",
            "机穽触不发，神明怳犹在。",
            "名因困愈重，事虽晚可待。",
            "去就勿自谋，冥冥付真宰。"
        ],
        "notes": "",
        "id": "7c0e53e0855f99092ab9e6e762f95ec4"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和李曼修孺职方谢梓守张靖子立龙图游春",
        "preface": "",
        "paragraphs": [
            "潼川侈风俗，一春事嬉游。",
            "太守与民乐，高会邀良俦。",
            "年丰廷无讼，日夕为欢谋。",
            "宾从相追随，景物多访求。",
            "名园布芳郊，宝刹依重丘。",
            "红旗肃冠盖，画鼓翻倡优。",
            "人情殊未央，春意亦少留。",
            "最后司马至，为罗东山羞。",
            "观棋缓带闲，试茗澄心幽。",
            "猖狂但醒醉，感慨还唱酬。",
            "清尊未放手，急景如转头。",
            "分司饱余味，经世忘远忧。",
            "来时蚕始眠，归看场中麰。",
            "人生苟适性，不羡万户侯。",
            "丈夫负壮气，安知饿填沟。",
            "得志位卿相，失时归田畴。",
            "纷纷素所轻，大半登瀛洲。",
            "肯为五斗米，折腰趋道周。",
            "区区事笔砚，顶踵称恩庥。",
            "酒酣且勿去，为我新声讴。"
        ],
        "notes": "",
        "id": "8e1e660b899d5427a7ba26b41c9dd1ac"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "再和",
        "preface": "",
        "paragraphs": [
            "饮酣起击剑，耻从豪侠游。",
            "雍容诗酒欢，乃是神仙俦。",
            "风骚固有灵，造化阴为谋。",
            "至音苟同调，旷世不可求。",
            "杜陵思江东，洪崖揖浮丘。",
            "自然风味殊，岂特文章优。",
            "嗟余万事拙，吟咏心久留。",
            "自愧苹藻微，恐为王公羞。",
            "晚遇青河公，采兰深林幽。",
            "修孺素蒙益，百赠无一酬。",
            "邂逅相抚掌，踉跄容擡头。",
            "虽然再鼓衰，且免三爵忧。",
            "吾儒学以仕，本代亲禾麰。",
            "然多志高远，掷笔思封侯。",
            "前时征南将，驱虏出塞沟。",
            "诗书非无助，爵赏不见畴。",
            "尚能解客嘲，相欢咏苹洲。",
            "三术起商鞅，一言贵马周。",
            "致身果有策，何地无余庥。",
            "肯使韶濩音，变作巴渝讴。"
        ],
        "notes": "",
        "id": "f358fc40b1ed50be33a6042a1da9bf0c"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "再和",
        "preface": "",
        "paragraphs": [
            "予始十五六，学赋场屋游。",
            "闻君声价高，已与班马俦。",
            "少年取科第，复有经济谋。",
            "孤耸不世合，独行无名求。",
            "中道多邅回，病骥盘沙丘。",
            "起为泸南守，政绩称最优。",
            "东海寻免归，颖川尚借留。",
            "慷慨壮士怀，肯效儿女羞。",
            "投绂还故林，泉石甘清幽。",
            "区区尚遗恨，君恩未能酬。",
            "回首名利场，仿佛裁蝇头。",
            "君看缙绅士，谁为天下忧。",
            "人情重软熟，要若新炊麰。",
            "咿喔四至卿，峭拔奇不侯。",
            "一言反复手，平地生重沟。",
            "世务伤贾谊，直道危田畴。",
            "何当与推移，归钓沧浪洲。",
            "功名虽难期，岁月良易周。",
            "清风出襟袖，散为生民庥。",
            "无使梁父吟，只成高唐讴。"
        ],
        "notes": "",
        "id": "3e5ea432e4a6284ceffffc22737fdc56"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "苦寒寄任泸州伋师中",
        "preface": "",
        "paragraphs": [
            "严飚肃林莽，暖日沉烟霏。",
            "游子事行迈，惨淡凌霜威。",
            "敛策倦修阻，迹往心自违。",
            "层云眺孤鸿，徊翔鸣无依。",
            "雍容念俦侣，欲息洲渚非。",
            "此地正苦寒，盘身西南飞。"
        ],
        "notes": "",
        "id": "82949fc870e0b2838e6c7c5fd27c975a"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "除夕",
        "preface": "",
        "paragraphs": [
            "一年倐已尽，四序循无端。",
            "儿女竞别岁，随蔬具杯盘。",
            "长歌感时节，却羡僮仆欢。",
            "明朝四十六，重把青铜看。"
        ],
        "notes": "",
        "id": "0a63caec76e54b20420d0b6a7bbc0b5d"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "幽怀",
        "preface": "",
        "paragraphs": [
            "天地有常产，货殖非善谋。",
            "桑耿发机械，已动莫复收。",
            "割肤啖其口，一身相为雠。",
            "世馁味邪说，十九成赘疣。",
            "兴王非管商，极治无裴刘。"
        ],
        "notes": "",
        "id": "596e32a7f7749133ea359b645e5e8a3a"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "独坐",
        "preface": "",
        "paragraphs": [
            "兀坐窗牖寂，桐叶掷瓦响。",
            "哀弹动秋听，远寄劳夜想。",
            "担荷几踣面，自求不盈掌。",
            "未跃且自固，欲高又谁奖。"
        ],
        "notes": "",
        "id": "3813e82143f27b5e6122b4edd07ef4f5"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "有作",
        "preface": "",
        "paragraphs": [
            "名尘愧屡拂，世垢思一澣。",
            "急索胫已肿，虚惊背独汗。",
            "窘步裁免跌，高谈卒成谩。",
            "辰去将奈何，磨头髻如弹。"
        ],
        "notes": "",
        "id": "6d30e010a4cf8c4041c439791f847ede"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "郊外",
        "preface": "",
        "paragraphs": [
            "杖僻走世喧，吟静追古意。",
            "解巾卧柔碧，虚怀揖爽气。",
            "漏竹日脚红，出亭山尖翠。",
            "偷闲兴未足，迟迟动归辔。"
        ],
        "notes": "",
        "id": "5bd97a6341942f0caed58f7eea97797d"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "城南",
        "preface": "",
        "paragraphs": [
            "散雪郊外风，含晴雾中日。",
            "江流浅可渡，潺湲弄幽石。",
            "长堤尘未动，游子念远适。",
            "行止慎厥初，轮蹄有遗迹。"
        ],
        "notes": "",
        "id": "d7276c4a8923009df105a2c36068de75"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送王审言秘校潞州法曹",
        "preface": "",
        "paragraphs": [
            "上党缘青冥，劲气西北隅。",
            "黄河天际来，草木冬前枯。",
            "其地号严冽，燕陇莫与俱。",
            "毡罽护性命，冰霜结眉须。",
            "土人一犯寒，斗酒沃始苏。",
            "中州宦游士，未秋先嗟呼。",
            "我闻已心栗，冻粟生皮肤。",
            "而君风雪间，径作壶关趋。",
            "少年始任气，慷慨若有余。",
            "自为功名行，不惮气候殊。",
            "犬戎炽将灭，鬰屈迎天诛。",
            "幕府收英才，富贵往何图。",
            "埋头簿书底，龌龊终非夫。",
            "功业彼何人，送子诚起予。"
        ],
        "notes": "",
        "id": "823e2c838f9e2c205f5864a39ae17927"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送张子立龙图知凤翔",
        "preface": "",
        "paragraphs": [
            "公家济水源，爱蜀如蜀人。",
            "公凡五入蜀，东峡西峨岷。",
            "门生变交游，故旧成姻亲。",
            "蜀味皆吾餐，蜀音即吾民。",
            "潼川最后至，既至情亦均。",
            "恶不待公刑，善不须公仁。",
            "雍容如一家，笑语闻四邻。",
            "山时参公府，垩鼻看斧斤。",
            "举动出至诚，悠久疑为神。",
            "诏书西出关，马首北向秦。",
            "迟行客辞家，拥别儿恋亲。",
            "公归且大用，顾蜀还无因。",
            "风收弥勒花，雨压长平尘。",
            "滑台为公寿，公饮不过唇。",
            "乐我奉公欢，荣虞适兹辰。",
            "物色莽牢落，人情浩酸辛。",
            "已辞尚可听，少驻双车轮。"
        ],
        "notes": "",
        "id": "e1d5707b4e0f0ca67a0878dc3089d5b8"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送蒲安行诚之秘丞兴州签判",
        "preface": "",
        "paragraphs": [
            "春郊散轻霭，日出车马动。",
            "看君晓装发，送客尊酒重。",
            "众人别良易，我别情靡共。",
            "飞缨转山曲，返颈即成梦。",
            "虽梦去奈何，不梦存者多。",
            "一言起相顾，慷慨成笑歌。",
            "清吟散泉石，醉墨蟠云萝。",
            "人生苦汲汲，浩如长江波。",
            "江波西南流，君行方北辀。",
            "林深足豺虎，路废空亭邮。",
            "处常山中居，出亦山中游。",
            "不嗟吾道穷，每为斯民忧。",
            "忧民竟何为，从事犹俛眉。",
            "晚达十六七，万事悬难知。",
            "但穷圣贤意，莫赋离骚辞。",
            "有得常记我，以慰朝夕思。"
        ],
        "notes": "",
        "id": "a2ef1d1b7215971ec82b494c38c83ebd"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "谢人惠兖墨",
        "preface": "",
        "paragraphs": [
            "故人山东来，遗我数丸墨。",
            "握丸大如指，盥手重拂拭。",
            "浓磨向日看，古瓦增润泽。",
            "经屑不见纸，清光隐深墨。",
            "书云旧所秘，闻今已难得。",
            "庭珪死已久，至宝世罕识。",
            "御府徒仅存，人间万金直。",
            "兖州擅高价，比歙固少抑。",
            "古松亦将尽，神奇渐衰息。",
            "文章不见贵，笔砚岂可掷。",
            "牢落况此君，虽精淡无色。",
            "怜君情好古，投赠兼以臆。",
            "世事持此观，噫嗟共冥默。"
        ],
        "notes": "",
        "id": "5e87e2695c415e8ea87429e021c7be84"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送梓宪穆珣东美度支移京西漕",
        "preface": "",
        "paragraphs": [
            "刚强多少恩，寛厚或太迂。",
            "峭直病不通，聪明至无徒。",
            "达人固贵全，天理常不俱。",
            "自非蕴明识，暂解輙已纡。",
            "穆公淮海英，厚重如鲁儒。",
            "疾恶鹯逐雀，养民乌哺雏。",
            "断狱求以生，好善久不渝。",
            "孰谓公太严，威奸而惠愚。",
            "孰谓公太异，中异外不殊。",
            "然犹蔽高洁，不肯随世趋。",
            "美成固在久，巨材期营都。",
            "西京近日边，漕领出帝俞。",
            "使权虽云重，吏责意已粗。",
            "财利较圭撮，法制环刀殳。",
            "天听卑不遗，人言纷可虞。",
            "公心公且明，应手万事无。",
            "阶此将显用，逸骥临长途。",
            "山也乏材技，盘薄困守株。",
            "身浮一芥舟，业散千金屠。",
            "衰迟恋乡曲，荏苒岁月徂。",
            "摆袖不愿行，俗指争揶揄。",
            "惟公最见怜，情或昆弟逾。",
            "每怜沙丘病，不作饥鹰呼。",
            "秋风惜远别，时去迹转孤。",
            "飞黄转腾踏，斥鷃甘枪榆。",
            "升沉各异势，从此忘江湖。"
        ],
        "notes": "",
        "id": "499c399d0e786c9836ac99137fd0c0e6"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送梓宪胡揆少卿赴阙",
        "preface": "",
        "paragraphs": [
            "富贵一鼎味，谓尝须过食。",
            "功名万钧器，负趋少量力。",
            "不胜苦尔体，不厌伤尔臆。",
            "谁能达涯涘，百动靡一息。",
            "古人去我远，独公抱清识。",
            "进退处以道，始终完无隙。",
            "车马切严召，江湖正遥忆。",
            "贤达事如此，贪懦犹且惑。",
            "是岂时俗知，聱牙相缄嘿。"
        ],
        "notes": "",
        "id": "62982a96007d9dae28e61ccbf17f253f"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "利漕刘忱明复见性堂",
        "preface": "",
        "paragraphs": [
            "鉴蚀磨即明，水浑澄斯清。",
            "杂然外滑销，道在虚中生。",
            "达哉彭城公，养心浩无营。",
            "一觉自复本，妙用皆随成。",
            "性通儒佛间，大抵寂与诚。",
            "云见非见故，执见流为情。",
            "名堂虽取相，证实不证名。",
            "文书每丛委，宾客兹逢迎。",
            "二谛本无碍，安知堂虚盈。",
            "优游寄真赏，接引开群盲。",
            "登堂一开豁，洒然尘劳轻。"
        ],
        "notes": "",
        "id": "2913548be6a6183d27eff9df82b02a2d"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "谢梓漕李琮献甫寄余甘",
        "preface": "",
        "paragraphs": [
            "戎南烟瘴地，草木富嘉实。",
            "名果盖数品，余甘乃其一。",
            "烂漫经暑雨，骈繁向秋日。",
            "颗肥樱缀圆，肤嫩李带碧。",
            "始尝犹余木，酸涩固可斥。",
            "稍味复土性，华池变琼液。",
            "冷冽祛酒毒，香芬破茶癖。",
            "岂徒杂肴核，自可名药石。",
            "东蜀部刺史，江南夸声迹。",
            "道与荆公合，诗为梅老敌。",
            "边机属未靖，使指烦远适。",
            "绝塞偶相值，慇懃为珍惜。",
            "残菊雅趣尚，啖薤清䜩逸。",
            "分甘病漳守，筠筒手封羃。",
            "三年官大道，襟抱尘土积。",
            "语言变为市，风骚荡无迹。",
            "开封命澡雪，一食至六七。",
            "冰霜快口吻，尘坌并疏涤。",
            "古意还五脏，清风生两腋。",
            "与公始邂逅，一言甚畴昔。",
            "生刍感厚意，香草慕前述。",
            "人道成以友，直谅久无斁。",
            "磨厉出锋刃，切磋至圭璧。",
            "诤友本仁义，拂士忘疹疾。",
            "或矫有所正，或投有所激。",
            "始逆济以顺，始疏要以密。",
            "物微可以兴，骚雅固采摭。",
            "公行浩河汉，求効畎浍益。",
            "不为小人腹，俗茹饫梨栗。",
            "不作儿女口，甘滋事餂蜜。",
            "庶几功名会，或在交际出。",
            "相知虽意喻，欲报粗言息。",
            "追继橄榄篇，惭无翰林笔。"
        ],
        "notes": "",
        "id": "e8caf8184a55b5ae474883f132ffecd9"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送李献甫知吉州",
        "preface": "",
        "paragraphs": [
            "六经出晚周，日月悬太虚。",
            "几蚀复几明，微茫炎汉初。",
            "清识隐虚粹，高风激贪懦。",
            "翩翩起江湖，泛泛杂凫雁。",
            "发扬始使蜀，奔走非素愿。",
            "郎官虽内迁，相去才一间。",
            "朝廷访耆艾，人物尚清简。",
            "骞腾自兹始，宁虑岁月晏。",
            "区区无足道，乡社久息偃。",
            "未契许投合，相濡念孤蹇。",
            "迅翮举莫追，窘步行輙踠。",
            "把酒难一往，开琴试重援。",
            "别鹤如可弹，新声谢凄婉。"
        ],
        "notes": "",
        "id": "f5236461d2ea015ade5445397c9cb8e7"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送上官基察推同年",
        "preface": "",
        "paragraphs": [
            "我蜀君闽中，相去万里余。",
            "同年皆白头，此别当何如。",
            "君行久或抳，一出无停车。",
            "相忘岂人情，时寄西南书。"
        ],
        "notes": "",
        "id": "3cdf3d09cccfd153988333425c8cdc36"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送夔漕王宗望蟠叟大夫赴阙",
        "preface": "",
        "paragraphs": [
            "君子不苟然，每以中道居。",
            "处身概有常，为吏形其余。",
            "太原大夫公，使蜀元丰初。",
            "蜩螗沸清昼，交道狼与狙。",
            "公时于其间，素蕴唯所摅。",
            "纷扰目不瞬，开济心自如。",
            "蜀人恃以安，至今芬名誉。",
            "更驾漕三峡，应手民瘼除。",
            "适逢惠泽新，禁网阔且疏。",
            "攫噬化为麟，奔驰不能车。",
            "公无异他日，法度方得梳。",
            "均齐即人心，简易平徭书。",
            "天边促严召，岁晚巾归舆。",
            "老成坐庙堂，收实攘浮虚。",
            "有常岂易得，得见将已欤。",
            "行看步台省，自可风簪裾。",
            "非才共封略，况旧游门闾。",
            "赠行期有知，知公当知予。"
        ],
        "notes": "",
        "id": "fbe5a6e93082da0fab2c389d3a310507"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和利漕徐师旦之才文龙山水之秀",
        "preface": "",
        "paragraphs": [
            "腊雪洗顽碧，晴凫浴澄𪑩。",
            "物色互磨错，清辉深不变。",
            "沧浪与少室，幽人罕兼见。",
            "少憩托高怀，回头簿书倦。"
        ],
        "notes": "",
        "id": "4355780aa819e2878fd7e6c039bc32a4"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "题范亦颜圣邻同年集后",
        "preface": "",
        "paragraphs": [
            "圣邻生西南，豪杰如山东。",
            "倜傥负奇节，脱身起蒿蓬。",
            "文章学西汉，不作雕篆工。",
            "东京太学生，议论倾群公。",
            "高适游大梁，马周隐新丰。",
            "酒酣吐素蜺，意气横烟空。",
            "翻身落州县，束手如儿童。",
            "无人解秋隼，摩天看飞冲。",
            "黄鹤垂两翅，饮啄鸡鹜笼。",
            "始知命使然，甘作冥冥终。",
            "资阳数尺坟，万事随秋风。",
            "相从嘉祐初，击发每儿蒙。",
            "死生虽云异，坎坷略已同。",
            "然犹有子弃，孤芳秀珍丛。",
            "慷慨悲父书，收拾尘土中。",
            "兰山四百首，玉佩清玲珑。",
            "余文隐圭璧，夜气如长虹。",
            "古人身后名，乃是不世功。",
            "蜀士志不朽，存者唯卿雄。",
            "有子兼斯名，昔否今始通。",
            "聊书附篇末，相与传无穷。"
        ],
        "notes": "",
        "id": "64635074ebdac57d9cd05bd348cbf7e1"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "爱石堂",
        "preface": "",
        "paragraphs": [
            "双石非梓石，厥初置者谁。",
            "埋没不知岁，复有贤者知。",
            "王分逼汉邕，郑篆源秦斯。",
            "今人竟未及，墨本收清奇。",
            "文字相称古，铭记兼以诗。",
            "铁画隐石骨，鬰屈蟠蛟螭。",
            "李丞嗜奇古，见石喜且悲。",
            "眈眈建华屋，落落刊丰碑。",
            "尔来三十年，堂在石已移。",
            "幸未仆作桥，上有车马驰。",
            "缺折从瓦砾，叠为垣墙基。",
            "一见丛筿间，若与平生期。",
            "清泉去尘垢，始露金玉姿。",
            "殷勤还兹堂，如母逢厥儿。",
            "对以古书卷，环以秋竹枝。",
            "胜舍结高义，出处相与随。",
            "夷齐秉达节，颠沛不少亏。",
            "岂事燕处玩，可为终身规。",
            "嗟嗟石何有，三赏百见欺。",
            "好恶凡在人，显晦若有时。",
            "官满当舍去，弃置无复疑。",
            "聊书告神物，为我当护持。"
        ],
        "notes": "",
        "id": "e522e7b6347ca4ac76e9c8345b188367"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送二十二舍弟赴金堂簿",
        "preface": "",
        "paragraphs": [
            "巴中倦奔走，岁暮增惨戚。",
            "瞻望几奋飞，那能季行役。",
            "距家才十舍，身苦万里适。",
            "临老如别何，相看数归日。"
        ],
        "notes": "",
        "id": "bbf8d33e270a64f6ec745c602fa69df3"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "青冢行",
        "preface": "",
        "paragraphs": [
            "郊外日暖春溶溶，十里不断人相从。",
            "填填车马上坟去，踏尽青草行人踪。",
            "松柏影重楸叶开，一区冢舍全家来。",
            "展看酹酒聚头哭，哭尽更把松楸栽。",
            "隔溪青冢高巍巍，塼片露出空余碑。",
            "子孙因官往南北，温暖时节无人知。",
            "虚有官阶又无食，旧日松楸已荆棘。",
            "不及寻常百姓家，泉中却得儿孙力。",
            "休休休，有子莫愿为公侯，有孙莫令从官游。",
            "每到年年寒食节，尚有一杯羮，来到坟上头。"
        ],
        "notes": "",
        "id": "b11ffa80f950d0201f917bb6352984ad"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "邻家妇",
        "preface": "",
        "paragraphs": [
            "邻家妇，一贫复一富。",
            "舅姑爱憎苦不常，憎贫爱富多心肠。",
            "富妇初嫁时，身上晔晔生辉光。",
            "舅姑好财不好义，妇道无复较短长。",
            "不如贫妇巧且勤，巧能养家勤养亲。",
            "君不见古来烈女传，往往多是贫中人。",
            "邻家妇，一为乌，一为鸮，贫妇慈孝富妇骄。"
        ],
        "notes": "",
        "id": "13b91ce359d483c21d3853d182e637a0"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "侠少行",
        "preface": "",
        "paragraphs": [
            "山东自古多才雄，辍耕陇上羞为农。",
            "乡兵名在万选中，一日声价闻天聪。",
            "十石弩力三石弓，殿前野战如飘风。",
            "白锦战袍腰勒红，诏容走马出阊阖，都人仰看如飞鸿。",
            "归来意气人谁及，道逢刺史犹长揖。",
            "邯郸白日袖剑行，振武青楼乘醉入。",
            "传闻留后收兰州，姓名御笔亲点抽。",
            "府金百镒轻一掷，且向塞外随遨游。",
            "自此锄犂变任侠，夜事椎埋昼驰猎。",
            "有田无人耕，有子不养家，田间父老长咨嗟。"
        ],
        "notes": "",
        "id": "942a3f71fae1983a7fcd0a7b8e45df6b"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "采樵行",
        "preface": "",
        "paragraphs": [
            "朝霞朦胧入林坞，零星背篝腰破斧。",
            "田家无田有门户，不免将身犯豺虎。",
            "禽惊鹿寒木丁丁，一篝数枝千万声。",
            "严风裂肤催出日，入涧饮水饥肠呜。",
            "缝无尺布舂无粟，菜根扫叶燃难熟。",
            "留柴趁市将输官，一钱不救长饥寒。",
            "年年采樵樵渐少，官家苗役无时了。"
        ],
        "notes": "",
        "id": "845c61d9eeb1bbaa8ae8d533fff12b0e"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "路傍柏",
        "preface": "",
        "paragraphs": [
            "路傍有柏千尺高，数夫连臂环周遭。",
            "十里烟云护苍翠，一天风雨寒萧骚。",
            "纵横万蛇入土鬭，扶摇千骑盘空走。",
            "岂能霜雪岁寒知，自有江山神物守。",
            "五月炎光烧草木，柏影重重似华屋。",
            "往还不择贵与贱，借与清凉解炎酷。",
            "本来无情柏与人，偶然相值如相亲。",
            "贵侯余资万锺禄，不到流离亲骨肉。",
            "前时仗节徒东归，观望风彩争奔驰。",
            "族中俛首弹指意，安用富贵摩天为。",
            "谁人试从贵侯道，莫从此路争荣耀，恐为路傍柏轻笑。"
        ],
        "notes": "",
        "id": "c546c5e4d71badfe8e59b2c6151912c5"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "黔江",
        "preface": "",
        "paragraphs": [
            "黔江远从思播来，黔中五溪此其一。",
            "东出涪陵与涪会，日抱岚光照城壁。",
            "去年黔安方解缆，久倦崎岖喜飞疾。",
            "惊湍骇浪或当道，万马奔驰两锋镝。",
            "偶然划过脱重险，千悔中流无路出。",
            "瞿塘乘涨秋下峡，猿啸穿流夜投驿。",
            "鱼腹未葬身尚在，虎牙屡磨魂已失。",
            "巫阳一岁却归来，还向江前酒重沥。"
        ],
        "notes": "",
        "id": "6d0b1d400110a059d4c021e3e21fc1df"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "八阵碛",
        "preface": "",
        "paragraphs": [
            "永安宫前瀼西碛，万流峡口争奔激。",
            "秋涛卷地裂山谷，水落依然阵图出。",
            "阵形聚拳六十四，传是武侯亲手迹。",
            "斯人管萧岂足道，身在巴东心汉室。",
            "从容所遇皆法制，浩荡胸中万分一。",
            "阴机暗与天地合，壮气曾将鬼神役。",
            "至今千载矻不动，渺莽几深难致诘。",
            "岂徒豪杰重嗟赏，应有神灵长护惜。",
            "庙偏裸裎七壮士，酒炙纷纷走巫觋。",
            "万事颠倒皆偶然，卧龙无处沾余沥。"
        ],
        "notes": "",
        "id": "8023daf8f7bc4a47c30c96811bd196ae"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "哭景馆吏立之",
        "preface": "",
        "paragraphs": [
            "去年四月二十七，亲见进之没磝盘。",
            "今年二月十三日，又闻立之死卼白。",
            "身膏草野心为谁，区区身后犹谗疾。",
            "进之一子久乃得，立之一子称特恩。",
            "死封疆臣古所重，千载烈士多衔冤。",
            "立之才武世少敌，胸中意欲呑河湟。",
            "将军一剑义自决，塞上扰扰多奔亡。",
            "前功委弃不复收，李蔡下士皆封侯。",
            "生人欺鬼不解语，天道反复终相雠。",
            "昨得二月三日书，犹云持重破贼锋。",
            "等闲人事祇十日，使我泪落亲书踪。",
            "儿痴母老女未嫁，实事无一虚名存。",
            "相知抱恨宁复论，谁为往吊洮西魂。"
        ],
        "notes": "",
        "id": "f686170a0cfdd9737ebf5390711ad899"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "答中江程建用知县",
        "preface": "",
        "paragraphs": [
            "嘉陵水落沙带霜，舟师治舟还故乡。",
            "中江一别三四年，人情风物俱依然。",
            "故人寄我江前吟，幽兰调高无报音。",
            "流水茫茫恨空泻，会合合江江溉下。"
        ],
        "notes": "",
        "id": "4786762a16e74ad8e1fc4f81042c4457"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送满夷行秀才赴太学",
        "preface": "",
        "paragraphs": [
            "汉唐诸儒经术浅，事业不及文章多。",
            "六经意义失原本，次第疏凿成江河。",
            "圣朝群公尽禹力，注海一导横流波。",
            "渊源太学得至宝，洗出光耀犹𫔔磨。",
            "圣贤德业贵简易，一气自在生中和。",
            "针医马蹄凿浑沌，或恐纯粹成雕讹。",
            "君方茂年已知道，归涉浩渺登嵯峨。",
            "置身爵禄庆赏外，人迹断处逢丘轲。"
        ],
        "notes": "",
        "id": "bb3a9ac08d2475b3fe521c51eb34d97f"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "寄题宇文之邵公南止亭",
        "preface": "",
        "paragraphs": [
            "公南九亭名止止，亭不妄作名何为。",
            "群公赋咏得深趣，清绝正与斯人宜。",
            "铺张止义到无说，使我下笔先迟疑。",
            "圣贤出处无定辙，俯仰轻重争毫厘。",
            "云行非行止非止，由赐狂病渊骞痴。",
            "公南少年负才术，试仕吐出胸中奇。",
            "一言龃龉便投袂，自道岂欲求人知。",
            "公卿文章强且起，举手谢绝无还期。",
            "传家万卷书史乐，负郭五里松楸悲。",
            "岷峨嘉景照研席，事搅辄醉醒仍诗。",
            "有时日晏卧不动，鬰鬰经济埋如脾。",
            "太师竹洞枕温落，龙图药圃临清伊。",
            "二公止迹不止道，力与名教相扶持。",
            "今君所处近伊洛，道在不必分高卑。",
            "文章自可敌行事，荀孟皆我知为谁。",
            "亭非俗亭止非止，人物不到西南欺。"
        ],
        "notes": "",
        "id": "b286168eb530f3d506d08caa276208eb"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送江衍巨源提举赴阙",
        "preface": "",
        "paragraphs": [
            "潼川昔迎公西来，益昌今送公北回。",
            "常平使者岂公志，远地久淹经济才。",
            "三年风绩不胜颂，欲别有赠心胸开。",
            "江阳夷蛮互雠格，边将生事惊风埃。",
            "连兵巨费久乃定，得失未可相偿陪。",
            "去秋西师出四路，欲举夏寇除根荄。",
            "精强挽运一蹉跌，十存四五良可哀。",
            "河南数州入封略，恶土弃壤如尘灰。",
            "传闻敌气渐衰弱，阃外复委将军裁。",
            "借将贺兰作都护，戍守尚恐难栽培。",
            "况今秦人极疲敝，菽粟贵重如琼瑰。",
            "诸军零落气未振，肯听号令传风雷。",
            "看唐南诏吐蕃传，往往因循成祸胎。",
            "太上神明照幽隐，广谋博访无嫌猜。",
            "近臣从容合公议，忍使汉地生蒿莱。",
            "每思一饭三四起，感慨与语何人哉。",
            "会公还朝方进用，不侍讲殿归霜台。",
            "泸南关右饱闻见，讵肯戏笑随童孩。",
            "对扬上前苟可道，愿持此语排奸回。",
            "平生磊落致君意，岂虑言出为身灾。"
        ],
        "notes": "",
        "id": "cbbe35bc41150d403bedf4792a0cb39b"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和果倅赵衮良弼平江亭",
        "preface": "",
        "paragraphs": [
            "牛峰绝顶凌云阁，形胜潼江照开廓。",
            "涪水台中隐凡庵，坐对西山横碧落。",
            "顷尝登览放怀抱，钩挂轩窗卷帷幕。",
            "气酣景熟状不起，一片风骚情索寞。",
            "充城累身倦未出，无事门庭可罗雀。",
            "翠筠五瑞扫尘土，澄照清风易椽薄。",
            "平江最好最后到，隐几凌云仅依约。",
            "屏星主人跼闲散，长句森森邀我作。",
            "漳滨病起吟魂耗，中散慵来笔锋弱。",
            "铿金入木将奈何，手把新篇空愧怍。"
        ],
        "notes": "",
        "id": "2f1f09db9a9c7724d7e87fd155dc73f6"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送赵良弼知广安军",
        "preface": "",
        "paragraphs": [
            "巴黔万山横楚封，洞庭碧海蛟龙宫。",
            "潜灵蓄秀天疏通，楚人自古多材雄。",
            "江陵故都当其胸，人物萧爽驰英风。",
            "良弼崛起声其中，宏伟浑厚如山东。",
            "才思婉娩春华融，论议慷慨无约丰。",
            "高步壮领辕不容，徊翔盘纡巫与嵩。",
            "拏舟向蜀沿涪潼，嘉陵一曲城古充。",
            "鹰隼倒臂宁久笼，南荣霹雳醒愚聋。",
            "归来破裳未及缝，籍才檄起如旋篷。",
            "瞿唐故交复相从，始适抱子今皆翁。",
            "天真逍遥饮量洪，世事历遍诗尤工。",
            "有时语酣笑未终，环顾四坐皆虚空。",
            "寒飚戚戚凌疏桐，去路山远秋溟蒙。",
            "临老合散情易攻，岂免泪下如儿童。",
            "髋髀始见斤斧功，鹓鸾一息荆棘丛。",
            "广安地卑跼飞冲，席恐未暖行匆匆。",
            "平时物理相磨礲，郡乐不在卑与崇。",
            "唱酬自可轻开忠，无事日夕翻邮筒。"
        ],
        "notes": "",
        "id": "aff8bc823998d6826fa2cae3276f8577"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "求刘忱明复龙图为画山水",
        "preface": "",
        "paragraphs": [
            "晋唐诸公重小笔，高价直与才名俱。",
            "然多华丹少泉石，清格往往人间无。",
            "至今百存无一二，存者真伪难分区。",
            "营丘李成称绝迹，峰岩秀拔非常模。",
            "穆之洒落亦其亚，玉堂屏上潇湘图。",
            "董屈许范凡数辈，隐隐俗气藏肌肤。",
            "乃知山水系绝品，笔墨造化非功夫。",
            "要之文章之绪余，世上真巧归吾儒。",
            "益昌台府少文字，见性文室谈毗卢。",
            "龙门雪景生坐隅，山潜水奥争奔趋。",
            "倚空直干鬭孤耸，缘险古道盘萦纡。",
            "拥衲禅僧对寂寞，携琴朝士来崎岖。",
            "主人肆笔聊自娱，新言默与天机符。",
            "公家清白传数世，经济满腹冰霜壶。",
            "一言不用輙掉臂，五年蜀使甘驰驱。",
            "时将素毫写胸臆，宁复意外分精粗。",
            "复古虽清尚许格，与可亦壮非燕徒。",
            "岂如公思脱覊束，破碎嵩华倾江湖。",
            "穷冬从公熟窥看，爱重不觉声嗟吁。",
            "灵峰北菀助萧爽，雪不到地风号枯。",
            "平生好画已成癖，宁借不喜临与摹。",
            "出公门下欠公笔，有类客海遗明珠。",
            "愿公乘兴一挥洒，束绢数幅光芬敷。",
            "异时解组还故庐，皎洁将伴林泉躯。"
        ],
        "notes": "",
        "id": "776157722d8eafbcb24d183ca737f554"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "寄题荣守岑象求岩起太博清富楼",
        "preface": "",
        "paragraphs": [
            "南荣太守传诗邮，诗题清富城西楼。",
            "楼中风物略已尽，行欲摸咏难为酬。",
            "怜公谪官不累意，如与万象同优游。",
            "偏州随分与山水，好景散漫无人收。",
            "昔人知宴不知赏，俗气未断烟云羞。",
            "凌灵把酒独长啸，岁久此地才风流。",
            "公帆南国走欲遍，耸秀浩荡皆穷搜。",
            "归来耳目殊未厌，尚恐胜概遗遐幽。",
            "九疑岩洞识元叟，三湘泉石逢柳侯。",
            "名贤到处适所寓，非事笔砚搜林丘。",
            "五年留梓恣登览，百刹照水江环州。",
            "得公新篇似相约，正上兜率吟清秋。",
            "尘中嗜好屑可鄙，恨不径往追公游。",
            "他时三老期一笑，爱闲岂是平生谋。"
        ],
        "notes": "",
        "id": "10cc34414767ea1a74054956b2b59539"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送程嗣恭正基提刑赴阙",
        "preface": "",
        "paragraphs": [
            "从来贵阀多豪俊，失在矜持骄与泰。",
            "白屋寒门亦有人，往往穷愁损英概。",
            "得时旧恩报不暇，安能与语功名会。",
            "骅骝摆首倦衔策，一蹶中途为伤𫘝。",
            "簪缨要重畎亩壮，所养既完发亦大。",
            "磨礲宝刀挫圭璧，更向天资才术外。",
            "正基太师丞相后，学愽文清古冠带。",
            "天机不露骥盘枥，云气虽升蜃沉海。",
            "平生胸中未一出，万事食间宜少待。",
            "语默机巧孟轲盗，颜色睢盱次山丐。",
            "世故未能以身徇，家声欲传道犹在。",
            "远别相知试一言，不是向人歌慷慨。"
        ],
        "notes": "",
        "id": "df25fff1c7b2e5e7d6f25571a5ae7342"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和蒲安行题鲜于秀才",
        "preface": "",
        "paragraphs": [
            "群峰屋背猿乌啼，二江门前鸥鹭飞。",
            "雅闻君居颇奇绝，长恨不到心依依。",
            "仙翁落拓少拘检，解舞石上凌秋辉。",
            "整冠投袂或云起，尘土一踏何时归。"
        ],
        "notes": "",
        "id": "cc1dcfc6234d816a51f212e7ffb2500c"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和任师中舟中见示",
        "preface": "",
        "paragraphs": [
            "经年雅音旷不闻，客衣彼此俱红尘。",
            "六月赤日火照地，仙舟舣在支江滨。",
            "君年四十已显官，去去荣路无涯津。",
            "丈夫未死功业在，但使道富何忧贫。"
        ],
        "notes": "",
        "id": "0cad8ae6d0a65c8a913f6dcb363bd2a8"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "寄上金陵王荆公",
        "preface": "",
        "paragraphs": [
            "圣贤遗陈迹，文章隐至神。",
            "北天开盛际，南国起斯人。",
            "兼济希先觉，公传袭大醇。",
            "卑飞随世俗，默观养经纶。",
            "僶俛怀铅椠，徊翔表缙绅。",
            "英声摇海岳，高步出风尘。",
            "去就迟难进，谋猷久未伸。",
            "两朝虽顾遇，大节每逡巡。",
            "四海倾台辅，千龄偶圣辰。",
            "有为今道德，无间古君臣。",
            "雕琢唐文盛，更张汉法新。",
            "风霆传信令，束䌸解生民。",
            "所志惟膏泽，当除亦斧斤。",
            "寸心劳远御，独手助洪钧。",
            "钟鼎无前迹，江湖自在身。",
            "功名非雅意，出处自天真。",
            "鸿雁云霄势，芝兰道路春。",
            "轲雄平可驾，房魏浅非伦。",
            "江汉无良产，衣冠窃滥巾。",
            "才非当世用，仕为有时贫。",
            "衔策驱驰久，风波出没频。",
            "古心终少合，老态强难驯。",
            "名教谁依托，文书但隐沦。",
            "师门常耿耿，相府旧循循。",
            "万里音容阔，诸生气义均。",
            "绛纱瞻楚泽，白髪倦漳滨。",
            "鄙俚虽能达，精微岂尽陈。",
            "青云如可附，何处更求仁。"
        ],
        "notes": "",
        "id": "9a3e06de3d523802efad6a58129367be"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "寄上颍昌范蜀公",
        "preface": "",
        "paragraphs": [
            "大老归真主，前朝遗数公。",
            "精神时一会，出处道皆同。",
            "起潞仪刑地，烦温燮理功。",
            "及观光禄表，深见古人风。",
            "聘币来何厚，安车愿不东。",
            "光华膺政殿，僶俛就祠宫。",
            "论议高逾武，文章远继雄。",
            "退身无少憾，忧国有余忠。",
            "几杖诚先觉，衣冠为一空。",
            "千龄重际遇，二圣极优崇。",
            "将相交游盛，朝廷礼数隆。",
            "一星容处士，四海望冥鸿。",
            "箕颍纷嚣外，岷峨气象中。",
            "楚词清更适，舜律远相通。",
            "庭玉连城价，孙枝百尺桐。",
            "圣贤今日是，河汉几时穷。",
            "晚辈徒瞻仰，先生盖始终。",
            "冰霜严皎洁，尘滓坐销融。",
            "信史知将贵，声诗恨不工。",
            "东齐如见录，光彩附垂虹。"
        ],
        "notes": "",
        "id": "9b37203fbbad867ec753825c39ba7dff"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和文侍中锦鸡",
        "preface": "",
        "paragraphs": [
            "微生非自异，翠樾愿深藏。",
            "谷口逢罗网，人间重采章。",
            "全身珠缀络，一项锦成囊。",
            "易警乌啼早，难驯雉性刚。",
            "仅能逃鼎味，何幸识台光。",
            "黄阁恩优厚，青山思渺茫。",
            "鹦言来陇坻，孔翠别炎方。",
            "既获安栖地，宁须忆故乡。"
        ],
        "notes": "",
        "id": "3da6d4eae7a437b366ff21f79badef22"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和梓漕陈帨诚伯弭节堂",
        "preface": "",
        "paragraphs": [
            "妖氛凭绝塞，皇武慰群情。",
            "并命儒臣起，同谋将略明。",
            "前锋殱丑虏，降仗委高旌。",
            "拓境新图展，收功寸草横。",
            "投戈宜偃息，奠枕觉澄清。",
            "广榭宏经构，群公共落成。",
            "唱酬风月冷，谈议鬼神惊。",
            "锦绣移将合，琅玕种即生。",
            "南方天外阔，北斗坐间倾。",
            "且享忧勤乐，除书恐再更。"
        ],
        "notes": "",
        "id": "3797f605df4a76ba740cf81348795746"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "阆中蒲氏园亭十咏 方湖",
        "preface": "",
        "paragraphs": [
            "蒲柳春阴重，禽鱼晚景多。",
            "轻舟乘酒去，明月扣舷歌。"
        ],
        "notes": "",
        "id": "83e63a5806dd484606da11a57403ba03"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "阆中蒲氏园亭十咏 清蟾桥",
        "preface": "",
        "paragraphs": [
            "石面苔封合，波心月照空。",
            "仙翁行道处，清影露华中。"
        ],
        "notes": "",
        "id": "ee18447f477fa901ee9affee5ba28d5f"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "阆中蒲氏园亭十咏 芙蓉溪",
        "preface": "",
        "paragraphs": [
            "野景宜花看，秋芳近水多。",
            "溪流光不断，千尺粉红罗。"
        ],
        "notes": "",
        "id": "b25317e8f5defe1030830dfe989a0020"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "阆中蒲氏园亭十咏 莲池",
        "preface": "",
        "paragraphs": [
            "叠叠波纹绿，摇摇雨气香。",
            "菱歌谁与发，秋兴似江乡。"
        ],
        "notes": "",
        "id": "eaf13ce06763e5c489cf85d29784c70d"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "阆中蒲氏园亭十咏 朝真台",
        "preface": "",
        "paragraphs": [
            "耸秀山岗合，回环斗柄临。",
            "焚香无俗虑，一息见天心。"
        ],
        "notes": "",
        "id": "42c64f54c21d28652fbc0d2f3ed8a374"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "阆中蒲氏园亭十咏 白莲堂",
        "preface": "",
        "paragraphs": [
            "平池风菡萏，照岸雪玲珑。",
            "无限骚人意，栏干霁色中。"
        ],
        "notes": "",
        "id": "f03d5e4eea5d1603e8a8031ca6b740cd"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "阆中蒲氏园亭十咏 涵碧亭",
        "preface": "",
        "paragraphs": [
            "日影摇吟笔，烟光落酒杯。",
            "犹嫌池外俗，移入镜中来。"
        ],
        "notes": "",
        "id": "ae53e51ae2e6dbb77b628a48f752d128"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "阆中蒲氏园亭十咏 鱼池",
        "preface": "",
        "paragraphs": [
            "活水停无滓，嘉鱼养不惊。",
            "休言濠上意，秋鲙与春羮。"
        ],
        "notes": "",
        "id": "2ae118efe400c058662a882d4a6891df"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "阆中蒲氏园亭十咏 稻畦",
        "preface": "",
        "paragraphs": [
            "物外溪山乐，穷中岁月优。",
            "斯人招不起，十顷稻田秋。"
        ],
        "notes": "",
        "id": "937dba2a7739473a6a69f87bde386d41"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "阆中蒲氏园亭十咏 草庵",
        "preface": "",
        "paragraphs": [
            "竹影摇金翠，泉声响佩环。",
            "庵前春日落，人向定中还。"
        ],
        "notes": "",
        "id": "6ede5a01cf0a9b74096d490440e8d258"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "长歌咏考槃，洒落正休官。",
            "爱竹临溪倚，携书坐石看。",
            "足烦犹解屦，髪秃自忘冠。",
            "愿为无多欲，持身到处安。"
        ],
        "notes": "",
        "id": "c5f9f900936c42d9f086f70cfddcd351"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "溪行",
        "preface": "",
        "paragraphs": [
            "野景久不见，溪行如有逢。",
            "长苔梳绿髪，浅水卧青龙。",
            "石出沙仍带，桥危柱半舂。",
            "日欹犹下马，赤脚洗尘踪。"
        ],
        "notes": "",
        "id": "0af70859382df46a2d5b1193664358fe"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "春闲",
        "preface": "",
        "paragraphs": [
            "好景虽心赏，多情半睡降。",
            "春声蜂遶屋，晴意鸟临窗。",
            "渐老依花径，无机付酒缸。",
            "人生求适性，何苦自枞枞。"
        ],
        "notes": "",
        "id": "265cc97527fda6b54e16365dd11f547e"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "即事二首  其一",
        "preface": "",
        "paragraphs": [
            "闭户尘缘息，忘机眼病除。",
            "就闲因教子，临老更知书。",
            "摆亚风前稻，婆娑雨后蔬。",
            "穷中方得趣，门外已巾车。"
        ],
        "notes": "",
        "id": "4d16deaf547b7b8d91aa520e65ea7d64"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "即事二首  其二",
        "preface": "",
        "paragraphs": [
            "旧病花浮眼，衰容雪到眉。",
            "风尘怜客久，筋力恨归迟。",
            "所得真如梦，无厌固巳痴。",
            "不知缘尽处，犹有几多时。"
        ],
        "notes": "",
        "id": "a282f31fd7b629db610f7b0ebea9b20f"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "渔翁",
        "preface": "",
        "paragraphs": [
            "短棹拨轻舟，风恬江上游。",
            "机心重浪底，生计一钩头。",
            "尽日不多得，中怀无寸忧。",
            "夜深何处宿，孤屿笛声秋。"
        ],
        "notes": "",
        "id": "8fcfe2a4b13671fea4b078c0f33e1f35"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "野涧",
        "preface": "",
        "paragraphs": [
            "苍莽长江迥，纡回小涧幽。",
            "势寻山脚转，声傍草根流。",
            "暴雨沙汀涨，清风岸苇秋。",
            "行行须到海，毋为曲湾留。"
        ],
        "notes": "",
        "id": "858d7cebcc7657bbd6ef5df9c2be0c65"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和鲜于顷秀才见题小轩",
        "preface": "",
        "paragraphs": [
            "一室仅容拙，新年尤好闲。",
            "翻书消白昼，隐几有青山。",
            "人事少迎合，英流长往还。",
            "此心犹有恨，半在史文间。"
        ],
        "notes": "",
        "id": "01c1b12277e9a75d94d9316477b734a8"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和蒲安行诚之见喜新受梓倅",
        "preface": "",
        "paragraphs": [
            "故国连芳草，吾亲在白云。",
            "荣归惭主父，虚语类终军。",
            "剑阁虽吟恋，潼江亦喜闻。",
            "惟愁良友别，分手复何云。"
        ],
        "notes": "",
        "id": "b3053cb86db97835117de51fbd179087"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "击瓯楼",
        "preface": "",
        "paragraphs": [
            "石上辞人赋，城高古郡楼。",
            "能将天外意，写尽曲中愁。",
            "湘瑟曾谁听，巴江祇自流。",
            "倚栏吟月午，临下更迟留。"
        ],
        "notes": "",
        "id": "af2c4a442d5ca66a303ae3abb1bcdcf9"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "龙门洞",
        "preface": "",
        "paragraphs": [
            "古洞嵌岩活，青山气象浑。",
            "应龙常隐处，流水不知源。",
            "鬭险双峰秀，凌虚古木尊。",
            "怪藤寒覆坐，修竹尽当门。",
            "混沌谁开凿，云烟自吐吞。",
            "深盘通海脉，横透露天痕。",
            "日影循崖腹，泉声遶石根。",
            "江前尘不到，物外景常存。",
            "避地仙踪迹，清人俗梦魂。",
            "功名归未得，回首谢岩阍。"
        ],
        "notes": "",
        "id": "c24d994ca11b5a885a79408e5f27fa99"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "题灵溪寺",
        "preface": "",
        "paragraphs": [
            "野寺无俗气，胜游方此回。",
            "水清巴字近，僧慧锦屏来。",
            "秋阁山要起，溪门竹引开。",
            "尘踪不须扫，留恨寄苍苔。"
        ],
        "notes": "",
        "id": "de71dbdd3d1380587bef0389f2700ad8"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "曲细道中",
        "preface": "",
        "paragraphs": [
            "一溪流石色，万木耸山阴。",
            "地僻有佳景，眼明劳寸心。",
            "坠猿犹挂壁，惊鸟忽移林。",
            "莫问去程远，行人方苦吟。"
        ],
        "notes": "",
        "id": "1c2c195e7729fb4190f37e909570c578"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "巴州圣寿寺小阁",
        "preface": "",
        "paragraphs": [
            "危阁已可爱，野僧仍见邀。",
            "滩稀逢水静，城近觉山朝。",
            "露发秋光润，风吹雨意销。",
            "巴童不知我，孤兴在渔樵。"
        ],
        "notes": "",
        "id": "180f8892b72e37303461f044d4171a16"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "广滩驿寄知县卢大年职方",
        "preface": "",
        "paragraphs": [
            "转步异南北，一程千万盘。",
            "将身试豺虎，无路出林峦。",
            "数屋近相接，孤城犹认看。",
            "回惶中夜发，况守二年官。"
        ],
        "notes": "",
        "id": "74b3bb91cb5531064bb2f70290cf1321"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "咏雪",
        "preface": "",
        "paragraphs": [
            "半夜风威壮，今朝瑞雪呈。",
            "徊翔如有待，附著不胜轻。",
            "叠叠云筛下，番番雨簇成。",
            "雕𫔔非众巧，融结似无精。",
            "河汉潜欺没，乾坤欲混并。",
            "漫空虽结白，触处已纵横。",
            "枯茂全妆出，洼隆一概平。",
            "参差相掩覆，散乱或逢迎。",
            "远岫依稀失，高松独自荣。",
            "光明通鬼穴，肃杀下天兵。",
            "挥霍偏随马，凭陵或遶城。",
            "威棱生剑戟，物色俨冠缨。",
            "楼阁危将堕，乌鸢噤不鸣。",
            "岩封蹲豺起，岸断蛰龙惊。",
            "地轴犹疑折，林梢不易擎。",
            "秾寒排瘴毒，和气入春耕。",
            "虽学峨峨势，其如薄薄名。",
            "暗销知地暖，坐对觉神清。",
            "交互当门舞，玲珑照眼明。",
            "味宜茶品试，力与酒权争。",
            "佳景谁能赏，幽吟似有情。",
            "开罇烦点缀，喣笔为题评。",
            "旧说三农庆，量深一尺盈。",
            "忧民心正切，击缶助欢声。"
        ],
        "notes": "",
        "id": "0d6503f8dc09b25092f7c0d19e29c016"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和普守勾士良辅元大夫见寄二首  其一",
        "preface": "",
        "paragraphs": [
            "相知思命驾，见教每书绅。",
            "咫尺去无路，奋飞嗟此身。",
            "贪廉虽异操，出处幸为邻。",
            "肯笑刘郎病，前头万木春。"
        ],
        "notes": "",
        "id": "a41ec18980d7d0c29fa73eb2243945ad"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和普守勾士良辅元大夫见寄二首  其二",
        "preface": "",
        "paragraphs": [
            "溪边洗俗尘，林下解朝绅。",
            "车马慵应客，渔樵暂寄身。",
            "置书烦有位，酿酒畏比邻。",
            "又欲西州去，峨眉看一春。"
        ],
        "notes": "",
        "id": "af1ac2d1770a6bf734b307aeed91ebed"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和眉守周尹正孺端公春游醴泉",
        "preface": "",
        "paragraphs": [
            "捧拥行飞盖，嬉游立避骢。",
            "风烟寒食近，笑语故人同。",
            "乐转诸天外，川平一掌中。",
            "回头相与愧，容易出尘笼。"
        ],
        "notes": "",
        "id": "267dad96907f465334412d2afe35b72a"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和周正孺郡园新霁",
        "preface": "",
        "paragraphs": [
            "湖上多幽景，囊中尚赐金。",
            "清尊宜北海，嘉节又山阴。",
            "晓日云轻放，林花水倒沉。",
            "朅来相伴醉，应会主人心。"
        ],
        "notes": "",
        "id": "1c3ab34a5f166527d5a237fdd934949c"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和程濬治之秘监赠杨竦中立朝散",
        "preface": "",
        "paragraphs": [
            "身似悲鸣骥，家如濩落瓢。",
            "买居悲粪壤，数俸怯薪樵。",
            "寿隐三家近，征商百步遥。",
            "无心随所寓，尘滓自冰销。"
        ],
        "notes": "",
        "id": "52a2c089c2aa07bfe748d6c43a984084"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和吕开少蒙提刑家园茶",
        "preface": "",
        "paragraphs": [
            "蜀品固难名，家园未有声。",
            "晓篮亲手撷，俗客尚心轻。",
            "瑞雾吹还合，仙风坐欲生。",
            "因知栽植意，留与子孙清。"
        ],
        "notes": "",
        "id": "c46677d7503e043022cf22bec765e19b"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和张若愚子发秘丞同年见寄二首  其一",
        "preface": "",
        "paragraphs": [
            "岁月磨将老，蛟龙蛰未伸。",
            "文章俱不意，功业竟何人。",
            "孤迹每一辙，衰乡余几春。",
            "扁舟思共济，沧海阔无津。"
        ],
        "notes": "",
        "id": "0133c2ff7d21b3b01f0f98afd8bd06f7"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和张若愚子发秘丞同年见寄二首  其二",
        "preface": "",
        "paragraphs": [
            "意气同归趣，生平几合离。",
            "遥怀初得信，相喣似忘机。",
            "世态分难合，人情老自知。",
            "莫将身徇物，憔悴变须眉。"
        ],
        "notes": "",
        "id": "1a53daf50c150f38d0f28e5b0c9ef974"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和湖州文同与可学士见寄",
        "preface": "",
        "paragraphs": [
            "闻乞湖州去，交亲不与谋。",
            "京尘收马足，汴水放船头。",
            "试茗春归渚，题诗月满楼。",
            "散人吟不尽，苕霅一溪秋。"
        ],
        "notes": "",
        "id": "ea3fbc81dd787ccff4d49d5fbc30156b"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送利漕刘明复朝议",
        "preface": "",
        "paragraphs": [
            "中山元魏后，数世十三传。",
            "皆在河南葬，初从代北迁。",
            "中书谋定策，大理力扶颠。",
            "渝国乘机日，唐公起义年。",
            "议高都尉识，名累侍郎贤。",
            "原武输期集，东阿旧俗悛。",
            "河阴才被诏，户部志绳愆。",
            "八子生中叶，三台共一躔。",
            "洪洞城不下，工待政无前。",
            "昭辅书仪集，明宗礼意全。",
            "中丞安出处，艺祖首详延。",
            "学士清台阁，咸平起涧瀍。",
            "斯文醇复古，宏议自摧坚。",
            "江汉源何巨，公侯兆已圆。",
            "信辞师鲁志，佳气尹樊阡。",
            "秘监花儒将，缑山酒地仙。",
            "看公承远构，发迹向孤骞。",
            "浩荡穷经笥，纵横信笔椽。",
            "巾箱遗紫绶，伯仲袭青毡。",
            "辨论多兵略，澄清累使权。",
            "凤鸣雄屏翰，鹑首富刀泉。",
            "诏自南台下，车随北斗旋。",
            "鹓鸿思旧侣，嵩少望归鞭。",
            "师节频轻伏，戎腥未一湔。",
            "朝纲今省户，古道日经筵。",
            "尽是徊翔地，行承咫尺天。",
            "门施唐棨戟，冠珥汉貂蝉。",
            "阀阅谁如此，功名盍勉旃。",
            "慎无从子晋，轻去恋伊川。",
            "孑立栖迟久，深知义气然。",
            "人情尝岁月，物色自风烟。",
            "士要文章别，诗因谱第编。",
            "碑阴如可附，青玉为雕镌。"
        ],
        "notes": "",
        "id": "f1800b9b45d269c034cbc539eecafa61"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送王求柬之寺丞归戎州",
        "preface": "",
        "paragraphs": [
            "喜作送君诗，戎南人物稀。",
            "文章詹首变，锦绣助先归。",
            "门卷容高盖，江山照彩衣。",
            "不须攻错节，雕鹗自横飞。"
        ],
        "notes": "",
        "id": "b1fff411bc90b756a1548d47598448af"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "效皮陆体药名诗寄李献甫",
        "preface": "",
        "paragraphs": [
            "半夏劳奔走，当归计未成。",
            "向乌头雪白，虽远志澄清。",
            "白屋游偏早，青云梦数惊。",
            "预知皆系命，无患可伤生。",
            "泉水怀乡国，灵仙得古城。",
            "萎蕤差病力，安息媿民情。",
            "兰草园池静，槐花道路平。",
            "野翁宜散诞，故纸任纵横。",
            "问话思黄叶，论文忆长卿。",
            "余粮添瓮盎，乱髪散簪缨。",
            "紫蒨江山秀，婆娑桂柏荣。",
            "枫香余雨气，桐叶变秋声。",
            "险语尝钩吻，昏瞳屡决明。",
            "鸬鹚闲自酌，琥珀向谁倾。",
            "莨宕官资浅，螵蟏活计轻。",
            "每将苏子校，多谢使君名。",
            "满把黄金屑，知音白玉英。",
            "青箱空聚古，败将敢论兵。",
            "苦练诗方就，旁通笔未精。",
            "前贤如及已，海藻愿题评。"
        ],
        "notes": "",
        "id": "842c8b4cf92e21ae9b836a56646ff1a8"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和新成都知府邓润甫温伯内翰道中见寄",
        "preface": "",
        "paragraphs": [
            "画舸秋离峡，长江水啮堤。",
            "郡楼高送别，客袂掺分睽。",
            "前后声难继，升沉分不齐。",
            "私心常有待，得意幸相携。",
            "千里闻鸣凤，三年倦割鸡。",
            "一哀纒性命，万事错端倪。",
            "英俊联翩起，清华直上跻。",
            "平生依笔砚，俛首失锄犂。",
            "同嗜餐秋菊，忘言病夏畦。",
            "精粗分玉石，去住即云泥。",
            "近列多鸳鹭，谁人享𫘝𫘨。",
            "徊翔趋凤阁，隐约驾鸡栖。",
            "训诰资温润，衣冠出品题。",
            "风流清宪府，威望肃朝闺。",
            "戏彩江湖乐，观涛岁月稽。",
            "还朝垂拱北，易帅华阳西。",
            "旧德倾中外，欢谣浃庶黎。",
            "忽闻旌棨近，顿解簿书迷。",
            "一笑何胜喜，高谈为少低。",
            "长篇追杜老，余论及曹谿。",
            "把酒听新阕，寻山傍小蹊。",
            "欹斜行叠嶂，空旷上危梯。",
            "拾掇留樽俎，萧疏愧糗藜。",
            "故人难会遇，壮士合悲啼。",
            "物理纷无定，年华去可凄。",
            "王师行解甲，盟府重盘圭。",
            "剑外声文铎，关中息战鼙。",
            "时清数相见，宁望胯金犀。"
        ],
        "notes": "",
        "id": "97dd9b215b22b778b5cd9a02de0a7b27"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和邓内翰游乌奴寺",
        "preface": "",
        "paragraphs": [
            "万险初离峡，三程未到关。",
            "相欢才把酒，偷暇更寻山。",
            "古意登临外，人生笑语间。",
            "一茶游兴尽，箫鼓欲催还。"
        ],
        "notes": "",
        "id": "37f9af872743b46e7ad70b53f9ee2ca5"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和徐之才雪",
        "preface": "",
        "paragraphs": [
            "农事方春作，田苗待雪催。",
            "忽从天外降，尤胜腊前来。",
            "枯槁全妆饰，勾萌暗养培。",
            "格清徒自照，体弱不胜挼。",
            "有势离还合，无情去却回。",
            "乾坤迷境界，造化始元胎。",
            "气凛侵帷幌，身轻寄草莱。",
            "匿瑕漫粪壤，衔巧缀条枚。",
            "空际如难集，毫端已共偎。",
            "浓寒流远蜀，嘉兆叶清台。",
            "既浑山兼泽，宁分石与瑰。",
            "饥鸢蹲木杪，冻虎卧岩隈。",
            "积恐江城满，重疑栈阁摧。",
            "谁居梁苑右，或溯剡溪洄。",
            "凝沍阴虽胜，沾濡旱可摧。",
            "雕𫔔穷物象，皎洁离风埃。",
            "雨脚纷犹杂，云头重不擡。",
            "豪门张燕席，贫灶拥寒灰。",
            "且喜蒙膏泽，仍知免沴灾。",
            "斯民争庆贺，高会与欢咍。",
            "把酒看宜醉，洪炉守至煨。",
            "传闻诗句好，罢听乐声嗺。",
            "洒落吟情健，玲珑霁色开。",
            "营丘无复见，谁为写皑皑。"
        ],
        "notes": "",
        "id": "a33bed95b43dad2678c9ef2938349a38"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和徐之才浮萍",
        "preface": "",
        "paragraphs": [
            "潇洒春容静，飘摇水性柔。",
            "根从何处起，身任此生浮。",
            "得地轻依托，随波旋去留。",
            "潢污深不采，溟渤望空悠。",
            "花蕊看还落，蕉心久未抽。",
            "岂知经夜雨，便欲障江流。",
            "晚入吴歌唱，晴邀汉女游。",
            "翠连芳草渡，寒映绿杨楼。",
            "碎剪神工巧，平铺泽国幽。",
            "微躯焉足道，浪迹更谁收。",
            "踏破闲行鹭，冲开暖上䲡。",
            "但能知委顺，何用校稀稠。",
            "谩欲通河汉，宁虞践马牛。",
            "迸从菱芡密，如把芰荷揉。",
            "寂寂苔成阵，纷纷芥作舟。",
            "屈骚遗故事，湛赋壮前猷。",
            "蛙跃沾双股，龟行蔽六眸。",
            "联居如有守，远近亦无求。",
            "别浦千重恨，吟塘万点愁。",
            "生涯随所寓，细域浩难筹。",
            "野色宜茶灶，仙姿泛酒瓯。",
            "清芬传涧沚，余思满汀洲。",
            "暗与莼丝结，多为荇蔕钩。",
            "岂专嬉雁鹜，自可覆蛟虬。",
            "助赏名园侧，含凄古道周。",
            "纡回差胜梗，汨没尚怜沤。",
            "赴急如趋市，逢枯类转沟。",
            "吉祥兴霸业，美荐格神休。",
            "为爱常青眼，难题几白头。",
            "新篇盈巨轴，牵强岂能侔。"
        ],
        "notes": "",
        "id": "3885a91bd7a410cb8ecdf43962bcfe81"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和徐之才巡按见寄",
        "preface": "",
        "paragraphs": [
            "扪参趋远道，首蜀下青泥。",
            "江遶萦纡带，山盘屈曲梯。",
            "何时岩腹断，自古客心低。",
            "峡尽逢宁武，天寛类宝鸡。",
            "东穷巴岭北，南转梓潼西。",
            "地共猿猱食，居同鸟雀栖。",
            "风霜传一檄，玉帛走千蹊。",
            "力责多佣父，穷输或嫁妻。",
            "上忧分使节，佥议辍朝圭。",
            "素志施膏泽，虚怀去町畦。",
            "垂鞭防马惫，含哺止儿啼。",
            "夜寝无宁席，朝餐或茹梨。",
            "驱驰宣诏令，歌舞慰童𫠜。",
            "按部经双剑，迎壶满见溪。",
            "政清冰出凌，民附水淫堤。",
            "指穴收毚兔，搜群去狠羝。",
            "吏悛藏乳虎，人乐戏春麛。",
            "驿转悠千里，秋霖动一犂。",
            "忧劳如有病，暴露欲生黧。",
            "委箧书争报，封囊药自题。",
            "茶尘思鸟觜，羮野忆驼蹄。",
            "过雁晴逾叫，残蝉晓更嘶。",
            "万愁休入耳，数酌且温脐。",
            "圣治几仁寿，宸衷念庶黎。",
            "呻吟裁药石，亢旱得云霓。",
            "驹有苗场食，鸾无枳棘栖。",
            "明公深履历，清望绝乖睽。",
            "盘错居常试，安恬久自迷。",
            "汉貂方促召，贾论息言提。",
            "宝阁邻天仗，星闱侍女奚。",
            "功名当少俟，岁月尚能稽。",
            "末路忻依托，先期虑解携。",
            "荣封虽绝迹，归意共含凄。",
            "自笑身谋拙，曾将物理齐。",
            "倒行嗟黾勉，仰望跼攀跻。",
            "易足篱边鷃，难驯水上鹥。",
            "稻粱谁计鹤，车马未安鼷。",
            "诗战逢诸帅，文声鼓万鼙。",
            "白徒虽自奋，黄馘岂容批。",
            "怒臂犹轻展，惊魂已暗挤。",
            "续貂无取者，附骥亦荣兮。",
            "巧拙其如性，天机不可倪。"
        ],
        "notes": "",
        "id": "4eec1c0ea418a84bd5959a1efe8c0069"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和徐之才宿孔溪亭驿早行",
        "preface": "",
        "paragraphs": [
            "孔忧宁煖席，刘髀不禁鞍。",
            "夜永无归梦，山深正苦寒。",
            "行钲催早发，晨鼎荐芳酸。",
            "谁识驱驰意，忧民万事端。"
        ],
        "notes": "",
        "id": "5754e047dedc2e61b2b1c9befa0d0ce0"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和徐之才春晴偶成句皆双关",
        "preface": "",
        "paragraphs": [
            "云容收雨意，草色妬花妍。",
            "诗苦是真乐，酒醒方烂眠。",
            "园亭无限景，笋蕨不论钱。",
            "耳目因成僻，江山似有缘。"
        ],
        "notes": "",
        "id": "3d7fcfc3f074532bc3cae1d38b4389bc"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "寄高梁守勾辅元",
        "preface": "",
        "paragraphs": [
            "北按经时出，南归计日趋。",
            "幽花明涧水，细雨润春途。",
            "就歇开新酝，催行趁早𫗦。",
            "故人休问吏，相见且欢娱。"
        ],
        "notes": "",
        "id": "13764eb1f4243cb27e4e623459bdaeeb"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "发新安驿",
        "preface": "",
        "paragraphs": [
            "偃蹇随鸡起，衰羸索酒扶。",
            "风钲严道从，雾烛转崎岖。",
            "迎马开熊帜，环舁簇虎殳。",
            "山中耳根静，清晓厌驺呼。"
        ],
        "notes": "",
        "id": "00b6500dde1d669edb88ad1173a170b5"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "武侯庙",
        "preface": "",
        "paragraphs": [
            "四百源流尽，三分气燄高。",
            "西州称险隘，玄德夸英豪。",
            "统正图王策，关张汗马劳。",
            "相雄争胜负，所得仅纤毫。",
            "当世安危虑，斯人智识滔。",
            "潜身规去就，择主事游遨。",
            "仗顺亲归汉，平凶首问曹。",
            "河间屠血肉，江表战风涛。",
            "雅意存中国，单师静不毛。",
            "安知深政术，指画露兵韬。",
            "顾托情尤重，君臣义可褒。",
            "南征才解甲，北伐遽投醪。",
            "渭水开营壁，祁山拥节旄。",
            "乾坤悲拆裂，荆棘誓锄薅。",
            "远结孙权援，亲将仲达鏖。",
            "刘宗难再起，郭坞已长号。",
            "家国犹殷富，衣冠亦俊髦。",
            "中途亡辔策，束手类猿猱。",
            "事业垂千载，风流尚一陶。",
            "民思夔子国，庙枕蜀江皋。",
            "寿史徒讥议，裴碑自固牢。",
            "丹青严壮观，松桧尽萧骚。",
            "丑虏终为患，长弓未见櫜。",
            "吁嗟擒纵术，祠下涕沾袍。"
        ],
        "notes": "",
        "id": "bb77afae7680dfd05f7c716919ab59c8"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "瞿塘峡",
        "preface": "",
        "paragraphs": [
            "胜绝瞿塘险，西陵古地形。",
            "巴江深洞穴，蜀主旧门庭。",
            "王气吞三峡，神工出五丁。",
            "斜长天一线，相对石双屏。",
            "瀑击岩峦瘦，云蒸草木腥。",
            "众流趋灔滪，远意会沧溟。",
            "顾盼如无地，幽阴似有灵。",
            "白盐悬日月，黑石鼓雷霆。",
            "镵凿余痕在，高深巨势停。",
            "鱼龙凭险怪，烟雾锁沉冥。",
            "念昔穷探赜，尝言骇观听。",
            "波涛真激箭，舟楫遽奔星。",
            "倒挂伤猿足，横飞羡鸟翎。",
            "死生期一瞬，出没类浮萍。",
            "叶上凭忠信，胸中混醉醒。",
            "人烟逢瀼岸，语笑落沙汀。",
            "沥酒重滩下，回头万仞青。",
            "停桡询故老，借笔润图经。",
            "二孟连称帝，三川恃建瓴。",
            "关防虽巩固，基业旋飘零。",
            "艺祖收长策，神旗指不宁。",
            "彦畴空死节，曹翰首开扃。",
            "五岭刘归国，重湖马就刑。",
            "磨崖谁刻此，远续孟阳铭。"
        ],
        "notes": "",
        "id": "e123777e96f6f2bf850e8abf4bd1d3a1"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "东阳滩",
        "preface": "",
        "paragraphs": [
            "蠢肕山穷处，东阳石鬭间。",
            "数倾舡簸荡，万触水回环。",
            "游子真亡命，忠臣固厚颜。",
            "舍舟途入险，平地几时还。"
        ],
        "notes": "",
        "id": "a16c31fa1bd5c894a98ce6bb0231dc50"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "施州道上遇雪",
        "preface": "",
        "paragraphs": [
            "易下山中雪，初寒塞上途。",
            "邮灯催客起，涧水杂猿呼。",
            "密缀林惊秀，轻蒙石变枯。",
            "无人来写取，十幅李成图。"
        ],
        "notes": "",
        "id": "1211781850ee13b16df06b72169f53d1"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "宿水转寺",
        "preface": "",
        "paragraphs": [
            "殿阁逢僧刹，烟岚泻路隅。",
            "径深群柏老，溪转一峰孤。",
            "已到身犹耸，才闲气便苏。",
            "𪨷禽知客意，临晓解相呼。"
        ],
        "notes": "",
        "id": "86c28c0cfb711cd8732f3149233fec84"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "丁卯除夜",
        "preface": "",
        "paragraphs": [
            "庭罢驱傩戏，门收爆竹盘。",
            "酒香添腊味，夜气杂春寒。",
            "岁序张灯守，人情遇节欢。",
            "明朝五十八，消息近休官。"
        ],
        "notes": "",
        "id": "f33e5eda57705db950a255c1f63f1a9c"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "黄甘寄李献甫",
        "preface": "",
        "paragraphs": [
            "果山多果遍林丘，惟有黄甘格最优。",
            "繁结几经秋雨熟，完滋宜带晚霜收。",
            "霞余点缀青林远，星散玲珑绿叶稠。",
            "秀色盈衢争委市，秾香浮水半通舟。",
            "金苞烂漫差三等，乳蒂龙钟占上游。",
            "一宴尝珍皆绝品，万钱要价或轻酬。",
            "盘筵皎洁如圆盖，梨栗粗凡似赘疣。",
            "蕴藉佳宾忻共赏，芬芳醇酎雅相投。",
            "殷勤食指尝先动，顾盼馋涎已自流。",
            "花瓣琼瑶纷落爪，云腴冰雪冷侵喉。",
            "蒲萄锁碎终非匹，荔子肥甘仅可俦。",
            "但效儿童贪磊落，不知牙齿怯飕飗。",
            "力蠲消渴多年病，清酿骚吟一腹秋。",
            "属餍且行犹掌上，闷余虽卧亦床头。",
            "肤轻渐密衣犹重，种好悬囊子尚留。",
            "憔悴瀼西三寸小，酸寒东望一枚休。",
            "柽均奴仆知郎贵，橘类砆砥比玉羞。",
            "美实旧嗟遗贡禹，嘉名今愧下温州。",
            "多栽厚利羸栀茜，一熟经时汗马牛。",
            "晚岁幸为安汉守，眼明重到洞庭游。",
            "已将滋味千时好，宁免苞苴徇世求。",
            "大嚼有谁能快意，素餐无事却成忧。",
            "徐陵奖识诗辞古，胡济矜夸赋笔遒。",
            "愿得新篇聊假借，庶几声望出遐陬。"
        ],
        "notes": "",
        "id": "792b763899c9e8abb68c923a75f1f6ce"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送宋构成之运判赴阙",
        "preface": "",
        "paragraphs": [
            "曾留先帝紫宸班，高议雍容数刻间。",
            "使节光华金口赐，乡枌歌舞绣衣还。",
            "𬬻锤应手皆良法，斤斧投虚輙大奸。",
            "坐席贤劳殊未暖，归轺严召遽难攀。",
            "豪曹自是青云器，骐骥应无白日闲。",
            "苏孺故人聊养拙，君公行部每开颜。",
            "新知邂逅情犹在，远别逡巡涕欲潸。",
            "人事去来宁可问，试看庄叟道中环。"
        ],
        "notes": "",
        "id": "a66d26dd7185ba79795ae6c41712b58f"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送徐之才赴洋州",
        "preface": "",
        "paragraphs": [
            "三河使指皆精选，八座郎官最上游。",
            "袖手看人趋要职，息肩随分领偏州。",
            "遐方暂屈严明府，旧部争迎郭细侯。",
            "常爱昔人为郡乐，不妨循吏与民休。",
            "枌榆指顾秦川近，台榭周环𣺼水流。",
            "阙下子牟心感慨，天涯宾客老淹留。",
            "方将振羽趋庭鹭，岂便忘机狎海鸥。",
            "青汉遶山迎隼旆，北风吹雪犯貂裘。",
            "从来恩馆深仁遇，依旧邻封窃庇庥。",
            "远别不惟思酒盏，相忘何事更书邮。",
            "郢中无和阳春曲，时寄新声欲强酬。"
        ],
        "notes": "",
        "id": "4954f071fe199451f669351ca84d54cd"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和刘明复铁老君观",
        "preface": "",
        "paragraphs": [
            "放辔逍遥物外情，登真一境照人清。",
            "巍然道德玄元像，传得胚浑太古精。",
            "造化工夫应默运，神仙仪相自随成。",
            "江山地胜空遗迹，圣智长存即久生。",
            "寂寞黄冠犹好事，微茫丹灶不知名。",
            "淮南英胄来瞻仰，骤起清风化蜀氓。"
        ],
        "notes": "",
        "id": "43ee5343cb6c06aeb3880f3efdb45db6"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "寄潭州何正臣君表待制二首  其一",
        "preface": "",
        "paragraphs": [
            "绣指初从剑外还，文章开府冠群仙。",
            "忽闻五管传边警，又出三湘领使权。",
            "偃息湖山非久计，翺翔鸿鹄待殊迁。",
            "不同宣室因循召，台辅明时属少年。"
        ],
        "notes": "",
        "id": "3f6e97a8c2e7b174e6d9820aeefec54e"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "寄潭州何正臣君表待制二首  其二",
        "preface": "",
        "paragraphs": [
            "高卑鹏鷃分难攀，岂意相知邂逅间。",
            "北海旧时曾荐鹗，愚公终日尚移山。",
            "平生泯默无他技，一顾差池已厚颜。",
            "犹有功名心尚在，𬬻锤当手待公还。"
        ],
        "notes": "",
        "id": "5dd5e1929ffd3bec9983923eb93a0c02"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "寄上范蜀公二首  其一",
        "preface": "",
        "paragraphs": [
            "去就人兼众美难，侍郎高望肃衣冠。",
            "每寻当世群公议，更在清流绝等看。",
            "楚屈辞多谁谤国，汉疏名重只休官。",
            "求仁已得无余憾，自向冥冥著羽翰。"
        ],
        "notes": "",
        "id": "18ded7633a281a928c1c36de92392b05"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "寄上范蜀公二首  其二",
        "preface": "",
        "paragraphs": [
            "拱极星文动少微，西南风物重光辉。",
            "平生亲友倾心望，共庆功名毕手归。",
            "车马欢声传里巷，松楸佳气杂烟霏。",
            "长卿儿戏扬雄拙，未足公前较是非。"
        ],
        "notes": "",
        "id": "6dc084d81d7df7fbe49634a218ef65ab"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "寄上北京文侍中",
        "preface": "",
        "paragraphs": [
            "四纪三朝会遇同，陪京犹望节旄雄。",
            "欲知元老经纶迹，尽在生民鼓舞中。",
            "汉府重归黄阁相，商山难访紫芝翁。",
            "陶钧末士惭无报，惟解声诗写至公。"
        ],
        "notes": "",
        "id": "51e7edf46b4707a0675e31e483e2dae9"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和东川吴几复辨叔朝议见寄",
        "preface": "",
        "paragraphs": [
            "幕府参差恨莫追，公车才下我亲闱。",
            "高谈乍听曾心死，前会难寻但肉飞。",
            "千里有时重咳唾，一言何处尽精微。",
            "惟思旌棨趋严召，双剑西南望落晖。"
        ],
        "notes": "",
        "id": "9448eb92430e88368c9088caf91e138a"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和陈图南道中见寄",
        "preface": "",
        "paragraphs": [
            "故人重见老相看，江上秋风已薄寒。",
            "曾约浮沉俱里社，岂期侥幸亦侯籓。",
            "休嗟华髪多年别，且喜清罇数日欢。",
            "惟有旧游难得处，风骚遗恨满三轩。"
        ],
        "notes": "",
        "id": "f3157f039d48fcd6a2b16002b3054b9f"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和李献甫见寄",
        "preface": "",
        "paragraphs": [
            "别肠回转似车轮，千里相忘一水滨。",
            "自愧卑飞徒衮衮，过蒙高义最恂恂。",
            "已违兰养三经岁，犹恐瓜期再见春。",
            "趋府何当听约束，分为膏泽与乡民。"
        ],
        "notes": "",
        "id": "8f54be65082fb249b40b3127f9908d9f"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和朱牧宣德",
        "preface": "",
        "paragraphs": [
            "英游相聚日相欢，休唱还家蜀道难。",
            "为爱尊前文字饮，不知门外雪霜寒。",
            "酒酣依约群仙梦，谈剧飞扬巨海澜。",
            "从此追随频语笑，莫教憔悴耻儒冠。"
        ],
        "notes": "",
        "id": "0a43e9738437ade7d647518138555522"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "运使李献甫有书云千山万水之间泥泞劳苦不可胜言者因以诗答之",
        "preface": "",
        "paragraphs": [
            "使车东按宕渠还，霖潦千山万水间。",
            "为把仁恩行郡国，肯教愁色到容颜。",
            "高贤本为苍生起，良骥应无白日闲。",
            "从此促归天上去，翺翔鹓鹭紫宸班。"
        ],
        "notes": "",
        "id": "55d44c2ebfbf5672cd4f6a1ebc9b4bbc"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送梓宪巩彦辅中散二首  其一",
        "preface": "",
        "paragraphs": [
            "宏才高望出簪裾，尤向持平意豁如。",
            "辇毂声名三辅最，西南恩惠十年余。",
            "诸公每恨归朝晚，美职行闻半道除。",
            "今日老成应不次，中台烦剧在刑书。"
        ],
        "notes": "",
        "id": "8b1d757af7b380cd236798ac7ffdd1b8"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送梓宪巩彦辅中散二首  其二",
        "preface": "",
        "paragraphs": [
            "绣衣三峡始归来，孤迹青天道上回。",
            "牛马经年驰使檄，云霓终日望行台。",
            "鹓鸿去势看千里，桃李遗芳占一栽。",
            "都邑群公如见问，漳滨衰病已难材。"
        ],
        "notes": "",
        "id": "bd9d3cf6cb895611e5200e76e478c210"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和知资州许广渊泽翁同年朝奉见寄",
        "preface": "",
        "paragraphs": [
            "每思同榜多零落，忽见新篇慰寂寥。",
            "今日抗尘俱白首，当时联翮共青霄。",
            "休嗟远地犹沈俊，况是深知已满朝。",
            "饥渴未能亲一笑，祗忧严召促归轺。"
        ],
        "notes": "",
        "id": "a7a67cb2ce7c1ac3f8b37f09e91f887f"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和周正孺游醴泉寺蚕丛",
        "preface": "",
        "paragraphs": [
            "衰迟犹有少年心，十里名蓝共访寻。",
            "抹绿郊原逢雨后，残妆桃李觉春深。",
            "諠哗歌舞随流俗，潇洒溪山忆故林。",
            "一醉不辞繁上酒，簿书回首费光阴。"
        ],
        "notes": "",
        "id": "8b5a50e35dbe39ca958dc6d85daeb609"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和周正孺春游",
        "preface": "",
        "paragraphs": [
            "路入江村五马游，江边生俗弄春毬。",
            "客愁无地时分请，乐看能俳预点抽。",
            "趁赏不辞花欲老，劝农偏喜雨新收。",
            "经年多病无欢意，强逐双旌一举头。"
        ],
        "notes": "",
        "id": "b37532dbab9fd4996129dfcdac49733d"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和李曼修孺户曹",
        "preface": "",
        "paragraphs": [
            "青云回首即红尘，且向卑官事隐沦。",
            "衮衮泥途方索足，区区天地不容身。",
            "前头功业安知命，满腹文章未称贫。",
            "深愧相知空握手，羽书边上辍嘉宾。"
        ],
        "notes": "",
        "id": "aeeeef47ad4f9edd598c3c2e20bf09bb"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和徐之才回纹",
        "preface": "",
        "paragraphs": [
            "行轺使指屡襟分，路去重看思纠纷。",
            "清夜峡前江照月，霁天郊外剑横云。",
            "情多苦近归褒汉，景物应难会见闻。",
            "荣虑俗缘因刺按，燕堂虚愧有移文。"
        ],
        "notes": "",
        "id": "2e5e59d9c07d24c1993fb35cad9f8340"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和刘泾巨济教授",
        "preface": "",
        "paragraphs": [
            "卷地严风动马蹄，忽闻投馆到鸡栖。",
            "路随黄鹤翺翔远，诗压青山气象低。",
            "我已衰年思故国，君方高步陟丹梯。",
            "迟留且伴临江醉，剩听清猿峡口啼。"
        ],
        "notes": "",
        "id": "67f5a0fd9fd9d1d59512b1b66fd02ec6"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和吕少蒙蚕市",
        "preface": "",
        "paragraphs": [
            "何处青衣旧俗酣，峨嵋东畔蜀江南。",
            "从来岁首争为市，大半民间已不蚕。",
            "几日笙歌常继烛，晚春桃李尚仍蓝。",
            "嬉游果获神明助，太守虽贫亦荠甘。"
        ],
        "notes": "",
        "id": "8838edd4e1d0702f84ada9380c4fb80b"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "往时与今钱唐蒲资政传正修史邓内翰温伯同和唐韦考功张水部盛山十二咏畀开江吴令使榜于宿云亭二十三年矣因缘登览感慨畴昔复为短篇以纪故事元祐二年正月二十八日安岳冯允南",
        "preface": "",
        "paragraphs": [
            "曾继唐贤旧唱酬，宿云亭传为迟留。",
            "韦温石上寻遗迹，蒲邓天边忆俊游。",
            "亭榭寂为闲处所，溪山清带古风流。",
            "神交冥漠相知远，重把狂吟此暗投。"
        ],
        "notes": "",
        "id": "268558bafcea46372ac19bf42bb1b2ba"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "中岩封崇寺",
        "preface": "",
        "paragraphs": [
            "万竹林间一径升，满岩金碧静香灯。",
            "飞泉散乱垂千尺，危阁欹斜拥数层。",
            "雨气或从簷际落，风光时向坐中凝。",
            "荒碑文字那能读，合眼煎茶问老僧。"
        ],
        "notes": "",
        "id": "19fcb5cdceaef2d23e8e880857f290d2"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "扶欢驿王衮居也梁承秀居今隆化县李光吉居今荣懿寨皆土豪犯法禁以取夷灭",
        "preface": "",
        "paragraphs": [
            "僭田收尽连蛮徼，旧版从来实汉民。",
            "草染华风能不瘴，山离污俗自无尘。",
            "连城解丧吴王濞，巨积终刑石季伦。",
            "一代英豪犹不免，咄嗟三叛尔何人。"
        ],
        "notes": "",
        "id": "7aafdbf2af7c37097ffd30630ad54138"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "三家兄书报荐起楼屋喜而有诗",
        "preface": "",
        "paragraphs": [
            "临街楼观百余年，司马辛勤五世传。",
            "凡在子孙俱肯构，敢忧门户或先颠。",
            "亢宗本是先人意，干蛊成于伯氏贤。",
            "他日举杯相属处，为留书阁井东偏。"
        ],
        "notes": "",
        "id": "b947c1025d1b07f1166c2ad3c33ba0cf"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "寄陈蓬州图南",
        "preface": "",
        "paragraphs": [
            "临老蹉跎来剑阁，故人留滞在蓬池。",
            "光阴一别六七载，功业半生多少时。",
            "谪宦可怜嗟子骏，径归难学羡诚之。",
            "何当江上重携手，同到三轩看旧诗。"
        ],
        "notes": "",
        "id": "0dfb4391f52fc6a47bad756944bdbbe6"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和邓温伯二首  其一",
        "preface": "",
        "paragraphs": [
            "不独高文耀世奇，曾将宏议振天维。",
            "谁人才术能争首，自古功名贵及时。",
            "暂别鹓鸿蓬海上，少留旌旆蜀江陲。",
            "西州笔砚虽衰落，会有中和乐职诗。"
        ],
        "notes": "",
        "id": "f0104563733fc2ee049ed78fb6d9fb52"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和邓温伯二首  其二",
        "preface": "",
        "paragraphs": [
            "虚誉交游共借推，清途俛首倦重窥。",
            "方将素志随鸥鹭，敢拂华巓望鵔鸃。",
            "衰晚欲成漳浦病，嗟矜犹得郑公诗。",
            "相逢少置升沉事，且把金莲为倒垂。"
        ],
        "notes": "",
        "id": "9316227c6d1f37bc17bce0a20982ff99"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送邓温伯",
        "preface": "",
        "paragraphs": [
            "长羡横飞霄汉远，多惭窘步路途穷。",
            "如何会合青天道，俱是衰迟白髪翁。",
            "万里每嗟音信绝，一樽还喜笑言同。",
            "遨游莫作经春计，伫看高旌促召东。"
        ],
        "notes": "",
        "id": "b7e23cbbd033bf90051fd8f8572ebb9d"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和刘漕明复观吴生画",
        "preface": "",
        "paragraphs": [
            "古观萧条昔未名，却因吴笔助神灵。",
            "能将万化豪端意，写出群仙物外形。",
            "俊逸状如裴剑舞，周环时见蜀山青。",
            "阴兵耸动惊魑魅，真仗飘摇拥户庭。",
            "按部每来除枳棘，题诗留与御风霆。",
            "因嗟画癖无由见，魂逐车尘为一经。"
        ],
        "notes": "",
        "id": "0585774c894688797c8689bb7b186039"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和题成都诸公唱和集",
        "preface": "",
        "paragraphs": [
            "诸公高咏蜀人编，唱和舂容近百篇。",
            "厚重江山藏古气，轩翔雕鹗在秋天。",
            "不徒神物阴相护，兼有风谣乐共传。",
            "谁谓开州新集好，退之题后始完全。"
        ],
        "notes": "",
        "id": "a47a9e5df4a21d5e609b14b26046242c"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和刘明复再游剑州东园二首  其一",
        "preface": "",
        "paragraphs": [
            "孤城寥落万山围，惟有东溪景最奇。",
            "拥传使华寻旧赏，满园春色待多时。",
            "援琴故故弹流水，隐几萧萧听竹枝。",
            "摆脱风光情不尽，停车门外欲行迟。"
        ],
        "notes": "",
        "id": "d7f3fc399b9190fbc6b1cc89dfa61e10"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和刘明复再游剑州东园二首  其二",
        "preface": "",
        "paragraphs": [
            "危亭飞阁照寒溪，重到依然杜宇啼。",
            "好事且看韦守记，补亡思觅义山题。",
            "频来已免山移诮，久坐翻为水乐迷。",
            "一宿有情非雅素，他年嵩洛是真栖。"
        ],
        "notes": "",
        "id": "5923d583d77295b480da8bde6ae78664"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和徐之才喜雨",
        "preface": "",
        "paragraphs": [
            "悯雨何须事祷祈，霈然未足便晴晖。",
            "润通垅亩麦禾起，香遍园林樱笋肥。",
            "浮藻水生鱼聚戏，落花泥熟燕交飞。",
            "民谣已洽丰年望，惟恐使车将北归。"
        ],
        "notes": "",
        "id": "e79dbf3cbe94821bb5fbaa947b6b5a77"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和徐之才觜体",
        "preface": "",
        "paragraphs": [
            "菜蔓全除看绿槐，木阴秾合乍闻雷。",
            "田间虽荷沾濡泽，水际先忧荡溺灾。",
            "火气已随妖焰出，山光尤喜晚晴开。",
            "门前雅致无余事，惟见诗筒竞往来。"
        ],
        "notes": "",
        "id": "650ff06aaf41c6ff2925f32e75d81f1c"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "寄新先辈蹇颀子长书记",
        "preface": "",
        "paragraphs": [
            "年少才华自不群，果然飞步出儒绅。",
            "汉廷大对无双手，蜀学巍科第四人。",
            "暂屈鹓鸾栖枳棘，行看雕鹗离风尘。",
            "东川佳气因相待，共作荣归昼锦春。"
        ],
        "notes": "",
        "id": "30963af301cd216fd17a6d84ceee985f"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和杨寿祺承事见寄",
        "preface": "",
        "paragraphs": [
            "道屈文章价不低，误传新句落天西。",
            "忽闻命驾趋云栈，犹忆同舟上井溪。",
            "争叹科名淹旧发，谁怜簿领困沉迷。",
            "相逢且约嘉陵酒，为洗关中数尺泥。"
        ],
        "notes": "",
        "id": "b51d51bdae6f60820d37ef7e37985634"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送苗子君运使赴河东漕二首  其一",
        "preface": "",
        "paragraphs": [
            "圣君宵旰尚忧边，移领并汾将漕权。",
            "汉使已更三数节，壶关才下十余年。",
            "民情姑息方师后，兵计从容试上前。",
            "卿相通途从此致，横飞雕鹗上秋天。"
        ],
        "notes": "",
        "id": "f32aa1a82c02d5b44e0e7b2ddfbcea2e"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送苗子君运使赴河东漕二首  其二",
        "preface": "",
        "paragraphs": [
            "一顾生平于我厚，十年门下见公亲。",
            "祗知谈笑无难事，谁识襟怀似古人。",
            "遽别未遑论出处，相看何用惜沉沦。",
            "清朝勋业谁相问，已向籓篱托此身。"
        ],
        "notes": "",
        "id": "06b51833af638d3b66ed43b45052de71"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "寄李献甫运使",
        "preface": "",
        "paragraphs": [
            "江淮勋绩已优殊，重使西南出帝俞。",
            "被泽民谣千里远，望风边事十分无。",
            "文书顷刻随谈笑，骚雅雍容命仆奴。",
            "旦暮即闻严召速，扶摇三省上鹏图。"
        ],
        "notes": "",
        "id": "caf69c37f17d2baf016313e06ecdde2a"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和赵良弼初秋即事",
        "preface": "",
        "paragraphs": [
            "尊酒相看白髪翁，重来宁复问穷通。",
            "十年旧事资谈柄，一箧新诗载古风。",
            "楚客远行经素节，蜀人归兴羡冥鸿。",
            "登山临水无多日，且伴闲中说苦空。"
        ],
        "notes": "",
        "id": "f620e7e42f8da1e371af3738f4e5004f"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "甲子鹿鸣燕上呈诸秀才二首  其一",
        "preface": "",
        "paragraphs": [
            "诏书天上颁春泽，经义人间沸海涛。",
            "俊秀一时随品藻，文章万选即英豪。",
            "溟鹏乍见抟风起，郡守宁辞劝驾劳。",
            "当有奇才为时出，中元佳气似嵩高。"
        ],
        "notes": "",
        "id": "eda6792493e3042841b70bde8f2cf7cd"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "甲子鹿鸣燕上呈诸秀才二首  其二",
        "preface": "",
        "paragraphs": [
            "重阳高会最风流，为礼贤书席俊游。",
            "已爱食萍歌小雅，更宜攀菊赏清秋。",
            "荣观坐见邦人喜，壮志行期国士酬。",
            "酒到从容当尽醉，登仙名籍在瀛洲。"
        ],
        "notes": "",
        "id": "0d9d300a6283ee1b222fead0e4aa08eb"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "重和四首  其一",
        "preface": "",
        "paragraphs": [
            "群俊争求一字褒，诸公清识晋山涛。",
            "蓬仙寥落谁人继，史笔纵横自古豪。",
            "胜爵频倾知得隽，剧谈无极坐忘劳。",
            "勉行无负题评意，东蜀斯文价已高。"
        ],
        "notes": "",
        "id": "3453135728c6904d01d365048b344aed"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "重和四首  其二",
        "preface": "",
        "paragraphs": [
            "郡筵潇洒宴清流，疏懒相从伴奂游。",
            "但喜狂歌犹应节，不知衰髪已伤秋。",
            "多情共把金英看，厚赠惭无玉案酬。",
            "未去且为诗酒会，萧萧休咏白苹洲。"
        ],
        "notes": "",
        "id": "cd9e464e2bb8afcf9b38964aadb5223f"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "重和四首  其三",
        "preface": "",
        "paragraphs": [
            "整此笙歌散鬰陶，雨簷飞瀑泻秋涛。",
            "吟情彻骨清尤健，饮量随人喜更豪。",
            "黄菊光容嗟向晚，哀筝言语恨徒劳。",
            "相逢宜共冥冥醉，回首青云路转高。"
        ],
        "notes": "",
        "id": "b41107f3ecddcd65f2e7ad815373e62b"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "重和四首  其四",
        "preface": "",
        "paragraphs": [
            "年少相看自辈流，深知惟喜旧交游。",
            "休言白髪参差老，只恐朱颜次第秋。",
            "欢笑且从今日起，功名能有几人酬。",
            "逍遥不必分高下，凫雁翩翩芦苇洲。"
        ],
        "notes": "",
        "id": "c0fdaa8866f33ca342a354449b13dc0a"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和陈兴州见寄",
        "preface": "",
        "paragraphs": [
            "音信昜传临一水，道途相去隔三州。",
            "何时樽酒同为会，无补篇章约共休。",
            "乡思豁从归后少，贪心宜向静中收。",
            "此情惟有君知我，不羡人间万户侯。"
        ],
        "notes": "",
        "id": "5fc158c8d9cbca48ca4217a1b892e8cf"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "戏谢赵良弼寄薏苡山药",
        "preface": "",
        "paragraphs": [
            "𦼮珠舂出真珠颗，山药锹开白玉团。",
            "本草经中俱上品，故人书寄善加餐。",
            "轻投已获琅玕报，每饮兼资菽水欢。",
            "欲把长篇酬厚意，吟肠无味苦搜难。"
        ],
        "notes": "",
        "id": "b3a1c2c3cbce4bb7baaa76885bec36a6"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "问江巨源求茶",
        "preface": "",
        "paragraphs": [
            "语笑嘉陵醉别辰，曾留一角建阳春。",
            "不将闲碾无佳客，每到开尝忆主人。",
            "蒙顶纵甘余草气，月团虽有隔年陈。",
            "吟魂半去难招些，愿得兰溪数片新。"
        ],
        "notes": "",
        "id": "4231d10f94d8b9c87a21c3e0057558b2"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "谢李献甫寄凤茶",
        "preface": "",
        "paragraphs": [
            "双凤婆娑绿玉团，初纲犹怯禁中寒。",
            "贵从侍从时宣赐，传到西南作宝看。",
            "旋碾合留清浩气，亲题何事寄麤官。",
            "感公珍惠宁须试，一嗅烦怀已自寛。"
        ],
        "notes": "",
        "id": "b9ddf7b8d068a97990db43c0ce86486b"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "再和",
        "preface": "",
        "paragraphs": [
            "此品何尝下小团，分甘仍值雪霜寒。",
            "恐尘竹叶微蒸过，要细银杆旋碾看。",
            "紫盏烘时愁俗客，清风来处属仙官。",
            "平江一啜吟佳句，起舞不知天地寛。"
        ],
        "notes": "",
        "id": "14220753d9ffff6cba630b60713edd52"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和李曼长官约游郊园",
        "preface": "",
        "paragraphs": [
            "郊园闻葺旧亭台，晓访冰须冻结腮。",
            "野景豁从江上见，云扃深向雾中开。",
            "早知闲处登临好，何恨忙时取次来。",
            "梦草新诗酬不得，谢家兄弟尽清才。"
        ],
        "notes": "",
        "id": "534aca5ae5082b42fca178d8d407d4ee"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和李献甫云顶",
        "preface": "",
        "paragraphs": [
            "举首看山不到山，每来留恨翠微间。",
            "禅关但有经年约，使传终无一日闲。",
            "春到柏林香渺渺，雨余岩漏泻潺潺。",
            "虎溪莫过虚邀客，猿鹤钟峰怅未还。"
        ],
        "notes": "",
        "id": "905f9f6fb44d8573552bafb89f5536d5"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和鲜于顷节推惠诗",
        "preface": "",
        "paragraphs": [
            "英驾能来慰寂寥，相看衰鬓共飘摇。",
            "风骚会里多年别，谈笑杯中万事销。",
            "休叹辕驹方跼蹐，不知籓鷃已逍遥。",
            "如将巧思鸣孤愤，为我商声更一谣。"
        ],
        "notes": "",
        "id": "428f310d32e2f77f49e85ac909f9d55b"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "下黔江",
        "preface": "",
        "paragraphs": [
            "崎岖才喜下荆岑，一水奔腾万石林。",
            "使节敢辞重险阻，客舟将命寄浮沉。",
            "可怜幽窦非人境，犹有清泉慰我心。",
            "劳逸贤愚宁可问，但嗟衰晚愧临深。"
        ],
        "notes": "",
        "id": "51c5318c2985b06a23fdcc926845caae"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和王子严南平道中寄示",
        "preface": "",
        "paragraphs": [
            "雨随行色过重𬮱，路有思归送别人。",
            "未省几时趋北阙，且同回首望西邻。",
            "黄花渐近羞重见，白酒犹期醉一巡。",
            "三峡苦辛尝欲遍，置杯休要问浇醇。"
        ],
        "notes": "",
        "id": "54ec4dd662dcfa0fcf12b3f0b106112c"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "寄贺李修孺移利宪",
        "preface": "",
        "paragraphs": [
            "才出关来又入关，欲闲天意未教闲。",
            "一生孤直知心处，三度交承隔政间。",
            "食蔗羡君方有味，过屠怜我尚何颜。",
            "功名不是蹉跎物，犹惜清时共仰攀。"
        ],
        "notes": "",
        "id": "cc5a4aed0ff16629ae268401477edf7d"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "牟仲甫作鸡终有意趣为予写鬭鸡矜骄自得犹有余勇因以绝句题其画云",
        "preface": "",
        "paragraphs": [
            "忘身为利得忘形，弃弹庄生只自惊。",
            "嗟汝虚憍气方盛，何时全得似无情。"
        ],
        "notes": "",
        "id": "1b6d50db8039b1e79a67f4e67baee287"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "寄利宪张充宗司勋",
        "preface": "",
        "paragraphs": [
            "曾言英馆愿重寻，犹记当时恋别心。",
            "千里江山劳客思，一年风物又春深。",
            "梦中花发人将老，关外愁生酒不禁。",
            "引领使台归未得，且疏怀抱寄知音。"
        ],
        "notes": "",
        "id": "4620965e3d8c17b6b01051007b3762c9"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "木门早行",
        "preface": "",
        "paragraphs": [
            "白虎前峰数尺高，露华萧飒满征袍。",
            "只知眼底簿书静，岂意山中车马劳。",
            "石夹雨余重按辔，草间风动几横刀。",
            "通途闻说无多地，踊跃身轻意气豪。"
        ],
        "notes": "",
        "id": "fb2e2ad7813ca6cc9154d905ab17d102"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送赵悦道叅政大资知越州二首  其一",
        "preface": "",
        "paragraphs": [
            "乖崖威重兼之恕，正献纯风重以和。",
            "高世清名公取尽，经邦余事蜀沾多。",
            "二江遗爱流长在，双剑铭功壁屡磨。",
            "闻向蓬莱指归路，其如朝野具瞻何。"
        ],
        "notes": "",
        "id": "3729e02b5de2e50a7e1eba114c048f98"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送赵悦道叅政大资知越州二首  其二",
        "preface": "",
        "paragraphs": [
            "徒御纷纷拥剑关，蜀人感泣送公还。",
            "欲知千里讴歌意，半在百篇文字间。",
            "风霰道途方过阙，烟霞旌旆更寻山。",
            "重金不负扁舟约，贺老鉴湖春水闲。"
        ],
        "notes": "",
        "id": "8f2ffebd688e7ebd8d0d44236ea7c791"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和鲜于子骏游沙溪洞",
        "preface": "",
        "paragraphs": [
            "放辔深穷物外天，少偿游恨十余年。",
            "诸仙羽化曾由此，千载岩居尚宛然。",
            "门转青溪空水石，室存丹灶养云烟。",
            "冰骸坐久虽清澈，独有区中世俗缘。"
        ],
        "notes": "",
        "id": "ce96db3f69f86e4b6e3479d2d06760d3"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "兴州坐卧二仙",
        "preface": "",
        "paragraphs": [
            "莫逆真心际混茫，岂将生死系存亡。",
            "已骖云雾朝丹阙，犹蜕衣冠寄异乡。",
            "姓氏不传灵秘录，精神长在发圆光。",
            "洪肩丘袂攀无及，分向尘中到老忙。"
        ],
        "notes": "",
        "id": "a4620298dadf531da32e0c5e0929405b"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "寄子骏郎中",
        "preface": "",
        "paragraphs": [
            "叠叠巴山走使轺，不辞岩险奉寛条。",
            "频来马足行应惯，重见民情喜自谣。",
            "雨过寒林微带雪，风生幽谷静闻樵。",
            "清奇定入骚吟笔，乞取邮筒寄下僚。"
        ],
        "notes": "",
        "id": "82abfeeb24b7986a180549a5e8fd0f85"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送李杞省句赴阙",
        "preface": "",
        "paragraphs": [
            "使轺西走奉军期，万货泉流向武威。",
            "才伴江声关外去，又随秋色日边归。",
            "千寻蜀岭供吟藁，一道秦川照锦衣。",
            "莫叹奔驰伤浩气，出群鸿雁已高飞。"
        ],
        "notes": "",
        "id": "ffd6d11701ca7b2fdcf732ad79e9258c"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和子骏郎中登高",
        "preface": "",
        "paragraphs": [
            "曾对炎蒸忆静便，偶逢佳节思超然。",
            "相将绝顶孤高处，剩看清秋几许天。",
            "虽欠笙簧留席上，犹胜风雨傍篱边。",
            "好看菊蕊殷勤别，旦暮除书落枕前。"
        ],
        "notes": "",
        "id": "4b04e023452e36f3cec473d3e555382f"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和子骏郎中文台",
        "preface": "",
        "paragraphs": [
            "地接松扶绝塞边，星居人户种畬田。",
            "语音高亢关中俗，风物萧疏剑外天。",
            "一失覊縻生堡障，十分流运费刀泉。",
            "闾阎谩作封侯计，几辈伻图到上前。"
        ],
        "notes": "",
        "id": "80677a78685dc11ca136609d2a52f9f7"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和山路梅花",
        "preface": "",
        "paragraphs": [
            "传闻山下数枝梅，不免车帷暂一开。",
            "试向林梢亲手折，早知春意逼人来。",
            "何方归路参差见，更托严风次第催。",
            "莫作寻常花卉看，江南音信隔年回。"
        ],
        "notes": "",
        "id": "21e3d997ef0389ea07df5dafc60f806b"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和清晖亭",
        "preface": "",
        "paragraphs": [
            "亭榭轩窗处处开，清晖嘉致号为魁。",
            "群峰有景互争出，一水无声相向来。",
            "已借寒光摇棨戟，莫辞欢赏费瓶罍。",
            "新诗自属风骚将，何苦登临愧不才。"
        ],
        "notes": "",
        "id": "978800214639432f6bb346c472d362bd"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送范百禄子功学士知谏院二首  其一",
        "preface": "",
        "paragraphs": [
            "天庭高议破群奸，先帝曾将侍从班。",
            "谈笑一辞双阙去，缙绅遗恨十年间。",
            "倾朝每忆刘蕡对，侧席才闻贾谊还。",
            "言责逡巡非久计，行看鸣玉上鼇山。"
        ],
        "notes": "",
        "id": "a7267acd934a898d9155a01e20894201"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送范百禄子功学士知谏院二首  其二",
        "preface": "",
        "paragraphs": [
            "圣贤中道意何如，历历樊川论諌书。",
            "要在致君成德业，不当沽直徇名誉。",
            "平生忠义倾心际，后日经纶试手初。",
            "得意古人多气义，弹冠应有旧簪裾。"
        ],
        "notes": "",
        "id": "2191922629b428b326bd02f2ee40f5a8"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和苗时中子君运判亭溪道中双白猿",
        "preface": "",
        "paragraphs": [
            "雪白霜猿久已灵，江山但觉有余清。",
            "优游此地不常出，皎洁一身能自明。",
            "高挂岂知神气王，仰看谁为骨毛惊。",
            "因吟佳句成遗恨，安得风前闻啸声。"
        ],
        "notes": "",
        "id": "f60af8c00ec01c0e17f5aa17dd2ce7ab"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和子骏郎中清江道中",
        "preface": "",
        "paragraphs": [
            "缭绕川原又载驰，人情风物共依依。",
            "胶舟野水涸将尽，卷雨岭云寒不飞。",
            "岂惮长途劳使传，尚寻清景扣禅扉。",
            "前山次第看梅发，剩带新年春色归。"
        ],
        "notes": "",
        "id": "92064575b376ef9bab425d9c16583948"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "赴辟利台吕少蒙运判以诗回赠依韵谢之",
        "preface": "",
        "paragraphs": [
            "随和箧笥号藏珍，物理求多渐失真。",
            "骐骥已胜千里足，鹪鹩才寄一枝身。",
            "自怜蹭蹬居前粃，岂意蹉跎接后尘。",
            "穷达圣贤知有分，不同非望泽中人。"
        ],
        "notes": "",
        "id": "ed92d60aa188bcda822250e8db6dffdc"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和岑岩起莫轩",
        "preface": "",
        "paragraphs": [
            "闻在幽轩隐使华，合归清望戴重纱。",
            "手持温诏方行道，堂有慈亲即是家。",
            "得意乡山频上看，异时蓬岛合重夸。",
            "登临强欲留诗句，苦恨风骚力未加。"
        ],
        "notes": "",
        "id": "71fb4c5e5680d42b1228829f618eea47"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送文与可知洋州",
        "preface": "",
        "paragraphs": [
            "何事年年拥使麾，放身闲处避危机。",
            "为思清汉还重去，犹厌承明未肯归。",
            "天上荣途方策足，林间轻霭尚沾衣。",
            "区区斥鷃宁能啸，只得蓬蒿自在飞。"
        ],
        "notes": "",
        "id": "3ca75515ef95c0b7385fc7c1b2a9f3ac"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "赏梅呈李待制才元",
        "preface": "",
        "paragraphs": [
            "镇雅墙阴看早梅，满城惟此一株开。",
            "已驱禽鸟工夫尽，才共宾僚宴赏来。",
            "月照寒姿凌画烛，风传香蕊堕清杯。",
            "玉堂深切归期近，少住花前醉几回。"
        ],
        "notes": "",
        "id": "295e1224ace2245961c25e07b6cdc969"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "读刘宾客外集",
        "preface": "",
        "paragraphs": [
            "七言常爱中山好，百首犹存外集多。",
            "大约晚年知性命，一时清韵入中和。",
            "森张剑戟虽无敌，隐约瑕疵惜未磨。",
            "三遶花栏俱读尽，杜陵回首鬰嵯峨。"
        ],
        "notes": "",
        "id": "9feeea3e97a7c424805e1d754abfaa6c"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "还杨恬天隐长官家集",
        "preface": "",
        "paragraphs": [
            "经世才高若命何，微茫骚雅寄编摩。",
            "纯音已落人间久，孤愤犹存集外多。",
            "喜看仙巢鸣鸑鷟，重闻古匣奏云和。",
            "殷勤归秩非无报，谁为沉文吊汨罗。"
        ],
        "notes": "",
        "id": "1da9d312eb86a817bb81ab55ccc38729"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "寄题合江知县杨寿祺著作野亭",
        "preface": "",
        "paragraphs": [
            "野亭何处访仙翁，安乐风烟逈不同。",
            "千里清泉来塞外，四时佳景出山中。",
            "偷身暂逐禽鱼乐，放意翻成笔砚工。",
            "醉伴逍遥无计去，钩藤新熟荔枝红。"
        ],
        "notes": "",
        "id": "27fabbe062fa957fb8d6a5e0d4387334"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和吕少蒙题大卿林下轩",
        "preface": "",
        "paragraphs": [
            "归来何处解尘襟，幽径寻轩入茂林。",
            "身到静中方有我，事除诗外更无心。",
            "江山相就能清景，桂柏新成已翠阴。",
            "闻说逍遥樽酒会，三卿鱼袋鬭黄金。"
        ],
        "notes": "",
        "id": "fe15edc68c321ed9fc593ee8942b505d"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "题冯公举郎中清音亭",
        "preface": "",
        "paragraphs": [
            "山水清音遶翠微，一亭风物里中稀。",
            "为怜鱼钓生平处，还向功名事了归。",
            "白傅歌童聊自适，庄生鸥鸟自相依。",
            "区区贫阮长嗟叹，才有林居便拂衣。"
        ],
        "notes": "",
        "id": "b480a0cbc6a4ef992a8ff03823d307eb"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "行县道中遇暴风雨寄吕少蒙太博",
        "preface": "",
        "paragraphs": [
            "霖潦经时路未通，公言行县太匆匆。",
            "安知风雨欺人处，正在溪山绝险中。",
            "一出到头余日在，少留随分觉途穷。",
            "却因下马心方悟，欲速无成万事同。"
        ],
        "notes": "",
        "id": "91cd47ae0fbc7dbbab09c5d7ca3a88c5"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "重阳寄文与可",
        "preface": "",
        "paragraphs": [
            "牛峰秋色翠相摩，还上凌云宴绮罗。",
            "黄菊纵逢佳节好，清欢不似去年多。",
            "僧房次第依重到，霜月萧条且强歌。",
            "闻说洋州时节盛，不知高兴定如何。"
        ],
        "notes": "",
        "id": "4aab194b7589e45694f33a8af41d5b25"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "过永泰文与可宅因寄",
        "preface": "",
        "paragraphs": [
            "数程奔走倦征车，喜过蓬仙旧隐居。",
            "秀气峰峦排户牖，清风楼阁锁图书。",
            "一从高步东山起，重见深秋少室虚。",
            "无计墨君堂上看，林间猿鹤共踌躇。"
        ],
        "notes": "",
        "id": "320d16c8190f2e527de6d2e11c63738b"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "闻内舍榜将至",
        "preface": "",
        "paragraphs": [
            "元丰内舍初公选，开宝中秋定试期。",
            "四海诸生趋盛集，一朝新议破群疑。",
            "人传学榜才张后，驿递家音未到时。",
            "莫怪虚名随分喜，文章门户欲支持。"
        ],
        "notes": "",
        "id": "98693881d91e051e4308c279050cce80"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和苗子君新井道中",
        "preface": "",
        "paragraphs": [
            "阆水兼山鬭晓光，星轺亲按古村乡。",
            "临江麦陇烟云翠，夹道林花锦绣香。",
            "使旨天边劳按察，人情车下见欢康。",
            "东风相伴行寛诏，敢恨年来鬓髪苍。"
        ],
        "notes": "",
        "id": "fb6debe018179d7f9b57ff58272ee959"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和蒲安行诚之秘丞游乌奴寺",
        "preface": "",
        "paragraphs": [
            "共随春色探幽奇，春到山中未几时。",
            "啸傲烟霞凌绝顶，毫芒人物乱交逵。",
            "已登高阁临清旷，更羡轻舟泛渺弥。",
            "落笔停杯遂陈迹，莫辞钟鼓下山迟。"
        ],
        "notes": "",
        "id": "2f7294121b1ca2ad775aee7dafded850"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送李才元待制二首  其一",
        "preface": "",
        "paragraphs": [
            "直道崎岖出禁林，江湖长有爱君心。",
            "五年汉法更张际，千里潼江惠泽深。",
            "天下鹓鸿方得侣，道傍桃李正垂阴。",
            "邦人不用留行色，满旆薫风入舜琴。"
        ],
        "notes": "",
        "id": "3ecf6f8c47bd9c1f63eeb765b4499d22"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送李才元待制二首  其二",
        "preface": "",
        "paragraphs": [
            "为掾初逢幕府开，便将清望属非才。",
            "重来门下经年后，始见天边促召回。",
            "况有平生余事业，此行高步脱风埃。",
            "孤踪已作沟中断，休费工夫为剪裁。"
        ],
        "notes": "",
        "id": "d24dbd4204d170fb858211dc86cf77f1"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "李待制寄僧诗有歇定之语兼闻有岷峨之游因作诗以寄之二首  其一",
        "preface": "",
        "paragraphs": [
            "无心宜与物相期，既歇须行似不疑。",
            "出处休将人事说，功名多在老成时。",
            "胸中白练何妨洁，足下青云岂自知。",
            "好取圣贤权进退，莫教轻重失毫厘。"
        ],
        "notes": "",
        "id": "bee56f7ddd47a8d74c7bdbe5573b13da"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "李待制寄僧诗有歇定之语兼闻有岷峨之游因作诗以寄之二首  其二",
        "preface": "",
        "paragraphs": [
            "春游游尽欲寻山，杖屦岷峨只等闲。",
            "但放高怀穷物外，不知清誉满人间。",
            "经年绿野常沉醉，几日香峰暂往还。",
            "自笑尘辕盘未得，逍遥无路一追攀。"
        ],
        "notes": "",
        "id": "3d6bc0abb1eb32da7a74f67ef187d931"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和普守勾辅元郎中见寄均逸亭诗",
        "preface": "",
        "paragraphs": [
            "春风猎猎卷双旌，太守开罇上子城。",
            "地僻养成山水趣，民和流入管弦声。",
            "林花远近参差发，野景朝昏次第生。",
            "引领英游归未得，东溪遗恨几时平。"
        ],
        "notes": "",
        "id": "53e6a28a6354a5675d321615c0d8a0ff"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和赏海棠",
        "preface": "",
        "paragraphs": [
            "三春花卉满州城，渠占风流第一名。",
            "老杏酸寒夸锦绣，野梨干强学瑶琼。",
            "秾妆雨后频来看，尤物年深特地荣。",
            "为是翰林亲手植，莫辞欢赏慰民情。"
        ],
        "notes": "",
        "id": "64a1fa6de55c1fae9972a13f5582fd97"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送韩存宝合使",
        "preface": "",
        "paragraphs": [
            "君常慷慨论兵机，喜见韩侯定远归。",
            "将略无穷虽世出，秋毫不犯似君稀。",
            "封侯气骨青春在，报主功名白日飞。",
            "龌龊簿书何所恋，拟投儒服换戎衣。"
        ],
        "notes": "",
        "id": "1cdca2c5e83b538dba6639be453e4baf"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和岑岩起见寄",
        "preface": "",
        "paragraphs": [
            "一别江皋能几时，相从鸥鹭久无依。",
            "楼前流水常东去，塞上征鸿又北归。",
            "交分每传双鲤信，乡心同望白云飞。",
            "孤吟长啸无俦侣，惟向清宵共月辉。"
        ],
        "notes": "",
        "id": "82dc78f9650b6b63d4bd95475bde92c0"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和后唐王仁裕舍人留题自然观",
        "preface": "",
        "paragraphs": [
            "黄鹤仙音久寂然，嘉陵江上碧峰端。",
            "惟余寂寞烟霞馆，空老阴森桧柏坛。",
            "药灶遶行云彩动，诗牌吟拂玉声寒。",
            "虚无踪迹何须问，自有清名不死丹。"
        ],
        "notes": "",
        "id": "1d7fde8ce863e23e3f93a479878e1a07"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "与陈万石",
        "preface": "",
        "paragraphs": [
            "千首诗兼百首文，宗韩之子拾遗孙。",
            "吾乡此道嗟几绝，先世余风喜仅存。",
            "三变声名徒自惜，平生襟抱向谁论。",
            "相知惟有贫相见，拨置穷愁付酒樽。"
        ],
        "notes": "",
        "id": "5810c9ac81779a5e040e444434239185"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "开州道中逢王子严中散惠诗依韵和之",
        "preface": "",
        "paragraphs": [
            "经年东北望阳台，阻奉从容一笑开。",
            "良会俱从江上得，清风潜向坐中来。",
            "诗成不倦乘闲写，酒好何妨尽醉陪。",
            "百老篇章今少见，满怀归去重琼瑰。"
        ],
        "notes": "",
        "id": "6cb9e57fd32878703325039a98cb1ebc"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "再和子严",
        "preface": "",
        "paragraphs": [
            "归舡才泊古巴台，遥见诗筒眼豁开。",
            "摩垒只忧轻挑去，报琼何意误投来。",
            "老知仙梦终难到，清喜英游屡得陪。",
            "对酒孤吟重相忆，江前微霰屑瑶瑰。"
        ],
        "notes": "",
        "id": "df1817c64f43e2ac3678624ec389e86e"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "渝州春雪",
        "preface": "",
        "paragraphs": [
            "青帝云车碾玉尘，阴机和雨付江神。",
            "巧将清冷三巴景，妆出繁华二月春。",
            "已凛寒威驱瘴疠，更流和气助陶钧。",
            "劝农使者虽欢赏，犹念无衣索拊循。"
        ],
        "notes": "",
        "id": "ae20753302005955a2cb140077f0c5e8"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "寄仲贤朝议",
        "preface": "",
        "paragraphs": [
            "仙雏曾伴学飞翻，三纪光阴一梦间。",
            "龙坂旧游今独在，凤池高步已难攀。",
            "衣冠每恨功名晚，风月谁兼富贵闲。",
            "契阔人情应见念，故人憔悴老巴山。"
        ],
        "notes": "",
        "id": "b8a8022f761666f3fa15bcaeac6c34f0"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "寿春穆东美有节亭",
        "preface": "",
        "paragraphs": [
            "淮上仙翁倚岁寒，遶亭闲种碧琅玕。",
            "林泉莫恨归时晚，风月偏宜静处看。",
            "为爱萧森从叶密，欲令蕃衍放根蟠。",
            "阶庭已见清阴合，更长龙孙百十竿。"
        ],
        "notes": "",
        "id": "f17fac3ea09708c05c2444764f6ed9a6"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送李之纯宝文二首  其一",
        "preface": "",
        "paragraphs": [
            "平生玉帐耻论兵，劝学儒风已自成。",
            "惟有爱民常惨怛，况曾廉俗旧澄清。",
            "直将经济为仁术，不假中和助政声。",
            "从此回翔归柄用，更推忠厚福群生。"
        ],
        "notes": "",
        "id": "e4a801960ade3d64b37dbc89a3e0666b"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "送李之纯宝文二首  其二",
        "preface": "",
        "paragraphs": [
            "邂逅当年最见知，台光云雾阻重披。",
            "忽闻颍上还朝日，正是漳滨养病时。",
            "剑外江山愁远别，天边鸿鹄望归期。",
            "西南遗爱情何限，千载羊公堕泪碑。"
        ],
        "notes": "",
        "id": "1e272def15ffdf1b23f0eb3663f20994"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "寄题希元承诏堂希元惠诗因次其韵",
        "preface": "",
        "paragraphs": [
            "鸑鷟峰前旧隐亭，仙翁曾此被弓旌。",
            "云山每恨未能到，松桂向人如有情。",
            "共把清尊惭北海，更听余论学南荣。",
            "何须酩酊为真赏，归袖琼瑰已自盈。"
        ],
        "notes": "",
        "id": "e73cc5dc85162d546471718e4df3ca5f"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "小溪尉丘君父母年皆九十康强精明尚能读书挫箴如五六十岁人相继受恩命某固未尝见也亦未尝闻也因作诗遗丘君且以传诸士大夫如果未尝见闻则宜相与乐道其美而形于歌颂云",
        "preface": "",
        "paragraphs": [
            "人间夫妇老难期，九十俱全古亦稀。",
            "沧海蟠桃堪结子，碧梧栖凤久忘归。",
            "君恩黄髪颁新诰，儿戏青衫著彩衣。",
            "一尉三公无此乐，百年琴瑟在庭闱。"
        ],
        "notes": "",
        "id": "037ee4d6c72270530b6e97d54f9f1d35"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "春游",
        "preface": "",
        "paragraphs": [
            "邀约东风共出城，云容羞日弄阴晴。",
            "看人墙外冲花气，下马石间闻水声。",
            "林蘖半从樵刃起，草牙还傍烧痕生。",
            "趁时桃李参差发，得意禽虫各自鸣。",
            "开谢眼前穷物态，丰登时下见民情。",
            "悔将诗笔随春酒，万景投怀醉不成。"
        ],
        "notes": "",
        "id": "c6eeb8c6576a0b19059070d6d8063e4e"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "戏题辛叔仪花园",
        "preface": "",
        "paragraphs": [
            "前载闻君说种花，重来轩槛早芬葩。",
            "只知造化随人力，岂觉光阴换岁华。",
            "风雨不容孤客赏，馨香宁待主翁夸。",
            "牡丹珍重偏开晚，料得开时已到家。"
        ],
        "notes": "",
        "id": "dea2c474eed958e7ff349ad7c054223b"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和冯太博归州春望",
        "preface": "",
        "paragraphs": [
            "闻说巴东暂解颜，两回曾到十年间。",
            "咤滩自古风波险，玉洞无人水竹闲。",
            "霜雪凭虚千尺瀑，烟岚弥望四围山。",
            "登临欲伴春游去，惟恐藤萝不易攀。"
        ],
        "notes": "",
        "id": "9a15cc009602b0cc44c21cd37979d5c2"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和八舍弟赞贤司理  其一",
        "preface": "",
        "paragraphs": [
            "湖外闲官四见春，就中吟咏费精神。",
            "青山借得风骚古，白髪相将意思新。",
            "每向孤高虽得意，要知闲淡苦无人。",
            "归来幸有鸰原识，为惜鸿毛抵万钧。"
        ],
        "notes": "",
        "id": "f80f415e2cd07486dfc2d82d17b67924"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "和八舍弟赞贤司理  其二",
        "preface": "",
        "paragraphs": [
            "兄弟当年粗有声，家风传得至今清。",
            "争先踪迹虽相让，投老情怀共一惊。",
            "富贵有时当自致，文章无价可能轻。",
            "期君正在青云上，何止新诗几首行。"
        ],
        "notes": "",
        "id": "5d49f98105b1c758a005663e5c314697"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "再和二首  其一",
        "preface": "",
        "paragraphs": [
            "归来相值故园春，坐对春风忽怆神。",
            "十里溪山依旧好，一番花木为谁新。",
            "青云功业虽留我，白日光阴奈趁人。",
            "道在不须论用舍，惟将时命托洪钧。"
        ],
        "notes": "",
        "id": "d4550476150625ba1544176de3e3b7c2"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "再和二首  其二",
        "preface": "",
        "paragraphs": [
            "新诗才读眼惺惺，照见词源彻底清。",
            "白雪乍闻高唱喜，明珠翻值暗投惊。",
            "儿童一辈年将晚，研席平生分不轻。",
            "为爱惠连才思好，登临重寄远山行。"
        ],
        "notes": "",
        "id": "229908ab6797119b6646ac1dd000e61f"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "再和  其一",
        "preface": "",
        "paragraphs": [
            "莫厌诗筒来往频，闲中无物可怡神。",
            "追回风雅篇篇好，炼尽襟怀日日新。",
            "自笑支离多病客，更随憔悴苦吟人。",
            "阳州不识英雄器，重问颜高借六钧。"
        ],
        "notes": "",
        "id": "628dbc81e1eda1078ee6f04a99be466c"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "再和  其二",
        "preface": "",
        "paragraphs": [
            "休向诗中恨不平，范滂留意在澄清。",
            "烟霄鸿鹄飞将到，雷雨龙蛇蛰未惊。",
            "声价得来知道长，穷愁消尽觉身轻。",
            "荣途咫尺非难至，俯拾功名在此行。"
        ],
        "notes": "",
        "id": "0a3e77ab5ddc8d01d24b040a32d886f7"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "滴水岩",
        "preface": "",
        "paragraphs": [
            "飞泉分下一岩寒，谁识神功借意难。",
            "泻出龙漦投石上，缀成仙佩落云端。",
            "离山便有江流杂，当道宁辞宿眼看。",
            "几把狂吟题不就，十年余思在栏干。"
        ],
        "notes": "",
        "id": "647dd217a27452cc657e400fcf824ea4"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "重游滴水岩",
        "preface": "",
        "paragraphs": [
            "仙佩玲珑白玉寒，每来常与寺僧看。",
            "忧民未有林泉约，重到岩前为解鞍。"
        ],
        "notes": "",
        "id": "41b4e4496d94a2ce61e600be7b3aba9a"
    },
    {
        "author": "冯山",
        "dynasty": "宋",
        "type": "诗",
        "rhythmic": "",
        "title": "存目",
        "preface": "",
        "paragraphs": [
            "诗题：冯尧民希元先生承诏堂首句：名南山出。"
        ],
        "notes": "",
        "id": "e5a44be5a294c6df83597ce8577c6577"
    }
]