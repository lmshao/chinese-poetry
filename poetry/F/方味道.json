[
    {
        "author": "方味道",
        "dynasty": "宋",
        "type": "词",
        "rhythmic": "庄椿岁・水龙吟",
        "title": "",
        "preface": "",
        "paragraphs": [
            "纶巾少驻家山，北窗睡觉南薰起。",
            "黄庭细看，长生秘诀，神仙奇趣。",
            "奈此苍生，愿苏炎熟，仰为霖雨。",
            "趁丹心未老，将整顿乾坤，手为经理。",
            "好是今年庆事。",
            "抱奇孙、一门佳气。",
            "蓬山振佩，麟符重锡，褒纶新美。",
            "玉树参庭，桂枝分种，香浮兰芷。",
            "看他年、接武三槐，长是伴、庄椿岁。"
        ],
        "notes": "",
        "id": "4c4714931497ea5294c31747e2d8a63f"
    }
]