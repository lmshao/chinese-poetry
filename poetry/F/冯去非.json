[
    {
        "author": "冯去非",
        "dynasty": "宋",
        "type": "诗",
        "rhythmic": "",
        "title": "喜客泉次韵",
        "preface": "",
        "paragraphs": [
            "白云在空山，丹光照崖水。",
            "仙人迹如埽，客至泉辄喜。",
            "世路多不平，个中太清生。",
            "政以静自怡，亦与凡将迎。",
            "风波处处息，坎离人人有。",
            "要使到此踪，尽作蓬瀛友。"
        ],
        "notes": "",
        "id": "74230f10de45ca7c9278ff10ab90e181"
    },
    {
        "author": "冯去非",
        "dynasty": "宋",
        "type": "诗",
        "rhythmic": "",
        "title": "凤凰台",
        "preface": "",
        "paragraphs": [
            "许大乾坤里，那无一凤鸣。",
            "台欹红日晚，梧拂翠云生。",
            "琐琐六朝梦，悠悠千古情。",
            "寒潮如有恨，时打石头城。"
        ],
        "notes": "",
        "id": "c6a6c50e54a8a0edf64c985c950d20fa"
    },
    {
        "author": "冯去非",
        "dynasty": "宋",
        "type": "诗",
        "rhythmic": "",
        "title": "题道士郑渭滨诗卷",
        "preface": "",
        "paragraphs": [
            "江湖曾是饮清波，笔染霜华秋最多。",
            "梦里诵君新句子，觉来无奈月明何。"
        ],
        "notes": "",
        "id": "b70e155cf102e3ea1066254983ac03b5"
    },
    {
        "author": "冯去非",
        "dynasty": "宋",
        "type": "诗",
        "rhythmic": "",
        "title": "江上",
        "preface": "",
        "paragraphs": [
            "清秋不可奈，先自懒登楼。",
            "一雁叫寒水，数峰生远愁。",
            "乾坤消剑气，江海笑诗流。",
            "不解人间事，眠鸥尽自由。"
        ],
        "notes": "",
        "id": "2343a4294d169c321bc3731de23ad01d"
    },
    {
        "author": "冯去非",
        "dynasty": "宋",
        "type": "诗",
        "rhythmic": "",
        "title": "寓居",
        "preface": "",
        "paragraphs": [
            "身世漂流付等闲，向来感慨鬓毛斑。",
            "唤船载梦西兴渡，借屋盛书北固山。",
            "开到黄花风渐锐，照残清野月频弯。",
            "江流送我东来了，何日潮头送我还。"
        ],
        "notes": "",
        "id": "99de735e1f3773f221c465c7b65c2cf3"
    },
    {
        "author": "冯去非",
        "dynasty": "宋",
        "type": "诗",
        "rhythmic": "",
        "title": "祁门道中",
        "preface": "",
        "paragraphs": [
            "麦颖垂垂稻已秧，好风晴日燕飞忙。",
            "无人得似游丝懒，相逐秋千过粉墙。"
        ],
        "notes": "",
        "id": "d99bf11f7f0ec50abcdbbdb601119b56"
    },
    {
        "author": "冯去非",
        "dynasty": "宋",
        "type": "诗",
        "rhythmic": "",
        "title": "所思",
        "preface": "",
        "paragraphs": [
            "雁自飞飞水自流，西风不寄小银钩。",
            "斜阳何处横孤簟，十二阑干一样愁。"
        ],
        "notes": "",
        "id": "871e280a839a9e0da5d4bb341e188a74"
    },
    {
        "author": "冯去非",
        "dynasty": "宋",
        "type": "诗",
        "rhythmic": "",
        "title": "怀颐山老",
        "preface": "",
        "paragraphs": [
            "枯吟世虑轻，求道不求名。",
            "病起春风过，闲居野草生。",
            "游山寻旧屐，煮茗试新铛。",
            "别久空相忆，疏钟隔水鸣。"
        ],
        "notes": "",
        "id": "44f49cf097a906d0b515fb9d0a0540fc"
    },
    {
        "author": "冯去非",
        "dynasty": "宋",
        "type": "诗",
        "rhythmic": "",
        "title": "张季海园梅",
        "preface": "",
        "paragraphs": [
            "到眼春流急，当桥梅影斜。",
            "怕闻连夜雨，为爱隔年花。",
            "寺古名多误，邻新酒少赊。",
            "如何双屐齿，太半白鸥沙。"
        ],
        "notes": "",
        "id": "d6e14ce7abd2b78eb7881b43b1c17956"
    },
    {
        "author": "冯去非",
        "dynasty": "宋",
        "type": "诗",
        "rhythmic": "",
        "title": "山家",
        "preface": "",
        "paragraphs": [
            "别崦人家笑语微，好风浑在绿杨枝。",
            "清明定是花开远，太半蜜蜂经宿归。"
        ],
        "notes": "",
        "id": "0b1528eadd8941adf936b13c07ea5fd8"
    },
    {
        "author": "冯去非",
        "dynasty": "宋",
        "type": "诗",
        "rhythmic": "",
        "title": "鹤山居靖",
        "preface": "",
        "paragraphs": [
            "耿耿虚堂一榻秋，人间高枕几王侯。",
            "乱云未放晓山出，片月不随溪水流。",
            "检校一身唯有懒，平章千古得无愁。",
            "湘波见说清人骨，恨不移家阿那州。"
        ],
        "notes": "",
        "id": "2b304456b178323cdb11b164af38dfa0"
    },
    {
        "author": "冯去非",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "春风吹送笑谈香，玉漏银灯破夜凉。",
            "归去东华听宫漏，杏花落尽六更长。"
        ],
        "notes": "",
        "id": "6a6bcc54137535b75dbfb56101491288"
    },
    {
        "author": "冯去非",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "茶疏缘睡少。"
        ],
        "notes": "",
        "id": "7148d48cca62ca87387c01a45811b239"
    },
    {
        "author": "冯去非",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "却是后生王介甫，不曾携妓涴东山。"
        ],
        "notes": "",
        "id": "f70d504455c974bc3be703c77b40c6b8"
    },
    {
        "author": "冯去非",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "买扁舟、载月过长桥，回首梦耶非。",
            "问往日三高，清风万古，继者伊谁。",
            "惟有茶烟轻扬，零露湿莼丝。",
            "西子知何处，鸿怨蛩悲。",
            "遥想家山好在，正倚天青壁，石瘦云肥。",
            "甚抛奇亸秀，猿鹤互猜疑。",
            "归去好、散人相国，迥升沈、毕竟总尘泥。",
            "须还我，松间旧隐，竹上新诗。"
        ],
        "notes": "",
        "id": "97e0ea89babe207a25f2c60e4fd74b79"
    },
    {
        "author": "冯去非",
        "dynasty": "宋",
        "type": "词",
        "rhythmic": "喜迁莺",
        "title": "",
        "preface": "",
        "paragraphs": [
            "凉生遥渚。",
            "正绿芰擎霜，黄花招雨。",
            "雁外渔村，蛩边蟹舍，绛叶满秋来路。",
            "世事不离双鬓，远梦偏欺孤旅。",
            "送望眼，但凭舷微笑，书空无语。",
            "慵觑。",
            "清镜里，十载征尘，长把朱颜污。",
            "借箸青油，挥毫紫塞，旧事不堪重举。",
            "间阔故山猿鹤，冷落同盟鸥鹭。",
            "倦游也，便樯云柁月，浩歌归去。"
        ],
        "notes": "",
        "id": "a86e01bcce5ccbc22f28f5cd497af0db"
    },
    {
        "author": "冯去非",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "秋满孤篷，翠蒲红蓼留人住。",
            "一帘香缕。",
            "边影惊鸿度。",
            "小据胡床，旧事新情绪。",
            "凭谁诉。",
            "蜡灯犀尘。",
            "拟共西风语。"
        ],
        "notes": "",
        "id": "0ccb9f751d0c491b1a0bdcd12819e57d"
    }
]