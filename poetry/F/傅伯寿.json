[
    {
        "author": "傅伯寿",
        "dynasty": "宋",
        "type": "诗",
        "rhythmic": "",
        "title": "一段奇轩",
        "preface": "",
        "paragraphs": [
            "门外红尘走利名，庵中白发任浮生。",
            "羡师法窟能深入，厌我诗坛已屡盟。",
            "渺渺水光帘万叠，离离梅影雪三更。",
            "何人荐取真消息，试鼓瑶琴一再行。"
        ],
        "notes": "",
        "id": "d456c68a9d5c6586d63b6cdbc042b128"
    },
    {
        "author": "傅伯寿",
        "dynasty": "宋",
        "type": "诗",
        "rhythmic": "",
        "title": "题姜相峰前祠  其一",
        "preface": "",
        "paragraphs": [
            "草间荒冢没麒麟，古寺何人为写真。",
            "华表不归空怨鹤，长松半落欲生鳞。",
            "艰难曾藉扶危力，鲠介原非卖直人。",
            "安得贞元同贞观，怀思忠愤一沾巾。"
        ],
        "notes": "",
        "id": "2de88cd1f0fe22208f70c439ac6d2da7"
    },
    {
        "author": "傅伯寿",
        "dynasty": "宋",
        "type": "诗",
        "rhythmic": "",
        "title": "题姜相峰前祠  其二",
        "preface": "",
        "paragraphs": [
            "早岁声名起日南，暮年病骨卧烟岚。",
            "死生有地皆天命，不用人间更疾谗。"
        ],
        "notes": "",
        "id": "e1485d2096e6b66799321e9a47d450f4"
    },
    {
        "author": "傅伯寿",
        "dynasty": "宋",
        "type": "诗",
        "rhythmic": "",
        "title": "一眺石",
        "preface": "",
        "paragraphs": [
            "一眺人间万事非，海鸥山鸟便忘机。",
            "林端髣髴见帆影，知有扁舟天际归。"
        ],
        "notes": "",
        "id": "76ac6566e1cef150a0fd49255f2ed62c"
    },
    {
        "author": "傅伯寿",
        "dynasty": "宋",
        "type": "诗",
        "rhythmic": "",
        "title": "碧玉峡",
        "preface": "",
        "paragraphs": [
            "野迥方知天广大，身高更觉石岧峣。",
            "泉人试为平章看，胜绝何如透碧霄。"
        ],
        "notes": "",
        "id": "9970d1a3c11c4ba86e3f0215939e4971"
    },
    {
        "author": "傅伯寿",
        "dynasty": "宋",
        "type": "诗",
        "rhythmic": "",
        "title": "钓台",
        "preface": "",
        "paragraphs": [
            "倚空绝壁势雄豪，招引山风接海涛。",
            "不假他人立名字，严台何似此台高。"
        ],
        "notes": "",
        "id": "947b6f279d4576177bd29203f28396d1"
    },
    {
        "author": "傅伯寿",
        "dynasty": "宋",
        "type": "诗",
        "rhythmic": "",
        "title": "和泉守王龟龄",
        "preface": "",
        "paragraphs": [
            "名节士所重，当如护睛脑。",
            "立朝与行己，本末要可考。"
        ],
        "notes": "",
        "id": "ca6fd8c32e3b593f91f4f7eb973bc0d5"
    }
]