[
    {
        "author": "范师孔",
        "dynasty": "宋",
        "type": "诗",
        "rhythmic": "",
        "title": "武夷山",
        "preface": "",
        "paragraphs": [
            "几与溪山绝世缘，重来猿鸟只依然。",
            "悬崖野瀑飘成雪，近午岚飞暗尽天。",
            "水尚未疏须识禹，山如深入定逢仙。",
            "洞中石鼎烹云处，此夜还来借榻眠。"
        ],
        "notes": "",
        "id": "b787272d6b24e902de6c8eccb087c4bb"
    },
    {
        "author": "范师孔",
        "dynasty": "宋",
        "type": "诗",
        "rhythmic": "",
        "title": "高楼",
        "preface": "",
        "paragraphs": [
            "高楼高登天，美人美如玉。",
            "美人坐高楼，更弹天上曲。",
            "飞声落人间，谁不注耳目。",
            "安知妾此心，长恐昼夜促。",
            "莫羡高楼高，莫羡美女美。",
            "楼头瞻明月，楼下看流水。",
            "月明圆易缺，水流去如驶。",
            "独爱山中兰，幽香抱枝死。"
        ],
        "notes": "",
        "id": "a15e8a5920c998aee14a7760b97e0a61"
    },
    {
        "author": "范师孔",
        "dynasty": "宋",
        "type": "诗",
        "rhythmic": "",
        "title": "小浆舖",
        "preface": "",
        "paragraphs": [
            "一路经行处，盘溪绕僻原。",
            "蜂喧花外坞，犬吠竹边门。"
        ],
        "notes": "",
        "id": "31156a03127a215ce39a48430394fb9f"
    }
]