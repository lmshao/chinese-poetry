[
    {
        "author": "傅宏",
        "dynasty": "宋",
        "type": "诗",
        "rhythmic": "",
        "title": "和张祜韵",
        "preface": "",
        "paragraphs": [
            "远望阳城湖，八九云梦吞。",
            "白云宿殿罅，青藓埋松根。",
            "樵唱林间路，渔歌寺外村。",
            "避喧嗜飞阁，未若叩禅门。"
        ],
        "notes": "",
        "id": "e202b1b1363aa58abf686532c4b5c6bd"
    },
    {
        "author": "傅宏",
        "dynasty": "宋",
        "type": "诗",
        "rhythmic": "",
        "title": "和孟郊韵",
        "preface": "",
        "paragraphs": [
            "修顶磨穹苍，云烟杂古床。",
            "僧饭钟声远，仙风桂子香。",
            "老桧有寒操，怪石多冷光。",
            "俯瞰城郭人，衮衮名利场。"
        ],
        "notes": "",
        "id": "15dc6920f553d36dc27057fed20ddc68"
    }
]