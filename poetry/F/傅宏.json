[
    {
        "author": "傅宏",
        "dynasty": "宋",
        "type": "诗",
        "rhythmic": "",
        "title": "和张祜韵",
        "preface": "",
        "paragraphs": [
            "远望阳城湖，八九云梦吞。",
            "白云宿殿罅，青藓埋松根。",
            "樵唱林间路，渔歌寺外村。",
            "避喧嗜飞阁，未若叩禅门。"
        ],
        "notes": "",
        "id": "d9c3c5bb72947a88c9e7a07694cf6854"
    },
    {
        "author": "傅宏",
        "dynasty": "宋",
        "type": "诗",
        "rhythmic": "",
        "title": "和孟郊韵",
        "preface": "",
        "paragraphs": [
            "修顶磨穹苍，云烟杂古床。",
            "僧饭钟声远，仙风桂子香。",
            "老桧有寒操，怪石多冷光。",
            "俯瞰城郭人，衮衮名利场。"
        ],
        "notes": "",
        "id": "c08d5a958683ce09ca1f47ef44f78f2c"
    }
]