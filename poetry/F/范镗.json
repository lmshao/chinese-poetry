[
    {
        "author": "范镗",
        "dynasty": "宋",
        "type": "诗",
        "rhythmic": "",
        "title": "送程给事知越州",
        "preface": "",
        "paragraphs": [
            "青门聊起濯缨歌，昼绣经从鬓已皤。",
            "越俗易谙缘地近，吴人奚独羡金多。",
            "要知新集余民事，亦有东来使者过。",
            "今日轻帆到江浒，藩宣宜得似西河。"
        ],
        "notes": "",
        "id": "c8ceee1d2fc2a2ee88b73801e9bf166c"
    },
    {
        "author": "范镗",
        "dynasty": "宋",
        "type": "诗",
        "rhythmic": "",
        "title": "游浈阳峡",
        "preface": "",
        "paragraphs": [
            "峡流触石石欲裂，峡舟溯水心寸拆。",
            "系缆心头夜向阑，惊浪沄沄写寒月。",
            "风餐水宿知几年，余生可复瘴江边。",
            "愁绝不眠起披户，顾视海宇天茫然。"
        ],
        "notes": "",
        "id": "5cd272858f1e1bbf9a4a20a09e1f6dda"
    },
    {
        "author": "范镗",
        "dynasty": "宋",
        "type": "诗",
        "rhythmic": "",
        "title": "书碧落洞",
        "preface": "",
        "paragraphs": [
            "君不见英江碧落之洞之奇异，览遍堪舆无一二。",
            "乱石丛中孕粹精，万里荒崖启灵秘。",
            "飞来峰喜石玲珑，后人雕琢徂真风。",
            "通天岩穴亦幽敞，有山无水非吾从。",
            "锦石半空杳元迳，泉石犹怜未相应。",
            "星岩山泽本自佳，却被渔人苦深病。",
            "何如此洞妙神工，架空绝壑如长虹。",
            "一水中流抱青碧，群峰掩映迷僊迹。",
            "巨灵擘开神禹凿，怪石崆峒翳寥廓。",
            "云华缥缈闻箫笙，宝室光腾下鸾鹤。",
            "初疑河汉通天阍，欲泛星槎一问津。",
            "又如悮入桃源浒，□□恐有先秦民。",
            "我生僻性耽奇特，每遇胜游兴增逸。",
            "□来得此慰初心，积虑沈疴恍如失。",
            "吴罗二子亦豪英，溪头饮我双玉瓶。",
            "醉来晞发云霜外，一笑林壑生秋声。",
            "洞天福地遍天下，蓬岛三山终幻化。",
            "会当八极恣神游，小作行窝驻吾驾。"
        ],
        "notes": "",
        "id": "1844905287082f0277b348423ee23e41"
    },
    {
        "author": "范镗",
        "dynasty": "宋",
        "type": "诗",
        "rhythmic": "",
        "title": "碧落洞",
        "preface": "",
        "paragraphs": [
            "玉削苍峦千碧虚，洞中杳杳真人居。",
            "绰约冰采颜如珠，一念不起终无如。",
            "我缘朴陋厌纷挐，心与幽致烦簪裾。",
            "九阳丹就括灵枢，飘然再访聊踟蹰。"
        ],
        "notes": "",
        "id": "11b6c566f32eb9cf5095b733126530d9"
    }
]