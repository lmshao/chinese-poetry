[
    {
        "author": "方来",
        "dynasty": "宋",
        "type": "诗",
        "rhythmic": "",
        "title": "交翠亭",
        "preface": "",
        "paragraphs": [
            "濂溪窗外草茸茸，生意春融我意同。",
            "为甚此园多翠草，也因曾识紫阳翁。"
        ],
        "notes": "",
        "id": "9e7beff057771a83c11cd1dc65443a3e"
    },
    {
        "author": "方来",
        "dynasty": "宋",
        "type": "诗",
        "rhythmic": "",
        "title": "碧玉千峰  其一",
        "preface": "",
        "paragraphs": [
            "堂堂紫阳翁，棠阴遍南国。",
            "斯文天未丧，眉寿乃公锡。",
            "四书回狂澜，賸得居闲力。",
            "定作主林神，香骨化为碧。"
        ],
        "notes": "",
        "id": "2bb45f299d69e7ce1eebaf95d503320f"
    },
    {
        "author": "方来",
        "dynasty": "宋",
        "type": "诗",
        "rhythmic": "",
        "title": "碧玉千峰  其二",
        "preface": "",
        "paragraphs": [
            "东溪有人豪，调古谁能续。",
            "我来荐芳馨，黄花清可掬。",
            "想公怜世人，翻覆变凉燠。",
            "至今嫉邪书，字字凛寒玉。"
        ],
        "notes": "",
        "id": "63d9cc09da01e50074ee294e02e28111"
    },
    {
        "author": "方来",
        "dynasty": "宋",
        "type": "诗",
        "rhythmic": "",
        "title": "碧玉千峰  其三",
        "preface": "",
        "paragraphs": [
            "结庐得佳景，向无买山钱。",
            "床头数卷书，浩溥弥大千。",
            "丈夫有远志，至学无穷年。",
            "骐骥待北风，鹰隼翔秋天。"
        ],
        "notes": "",
        "id": "0f67bc9858a349d0c7a9f43575b6f4cb"
    },
    {
        "author": "方来",
        "dynasty": "宋",
        "type": "诗",
        "rhythmic": "",
        "title": "碧玉千峰  其四",
        "preface": "",
        "paragraphs": [
            "武夷溯伊洛，源自无极翁。",
            "譬彼漳江流，洋洋沧海通。",
            "东莱得家传，南轩从五峰。",
            "勿疑辙迹殊，三贤归趣同。"
        ],
        "notes": "",
        "id": "895f225cd1187a8f25db959388a06202"
    },
    {
        "author": "方来",
        "dynasty": "宋",
        "type": "诗",
        "rhythmic": "",
        "title": "重新九区亭",
        "preface": "",
        "paragraphs": [
            "射堂后圃傍东隅，旧日文公画九区。",
            "石上草庐刊易象，至今瞻仰后天图。"
        ],
        "notes": "",
        "id": "4e8fbe191af07fac47cd12ee2bf4a1ab"
    }
]