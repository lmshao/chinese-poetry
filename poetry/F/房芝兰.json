[
    {
        "author": "房芝兰",
        "dynasty": "宋",
        "type": "诗",
        "rhythmic": "",
        "title": "题顺安楼",
        "preface": "",
        "paragraphs": [
            "窗含野色入平吞，极目渔樵江上村。",
            "流出异香花堰水，放开老翠叶山云。",
            "竹边僧寺鸥沙绕，柳外人家驿路分。",
            "挂月参天蟠地脉，门前双树几斜曛。"
        ],
        "notes": "",
        "id": "8932d0ffc62a1d01906418627840d7c9"
    },
    {
        "author": "房芝兰",
        "dynasty": "宋",
        "type": "诗",
        "rhythmic": "",
        "title": "题梵天寺泉",
        "preface": "",
        "paragraphs": [
            "云根流出泻寒声，冷沁禅关竹树清。",
            "气泄化胎飞宝锡，岩开冰谷愧尘缨。",
            "鹤林月浪秋常浸，龙海波涛夜忽惊。",
            "分我一瓢苏旱岁，化为霖雨泽苍生。"
        ],
        "notes": "",
        "id": "9b0de84c230477e69ff9785f5bbcaa17"
    },
    {
        "author": "房芝兰",
        "dynasty": "宋",
        "type": "诗",
        "rhythmic": "",
        "title": "梵天寺",
        "preface": "",
        "paragraphs": [
            "门前流水碧粼粼，禅定僧闲化复淳。",
            "搅梦半因诗作祟，破寒全藉酒生春。",
            "休教一切有为法，误着三生自在身。",
            "拂袖重来经五载，梵云飞雨洒儒巾。"
        ],
        "notes": "",
        "id": "2056ca689de1312a23c69603b1c97db7"
    }
]