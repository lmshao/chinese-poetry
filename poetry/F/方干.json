[
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "采莲",
        "preface": "",
        "paragraphs": [
            "采莲女儿避残热，隔夜相期侵早发。",
            "指剥春葱腕似雪，画桡轻拨蒲根月。",
            "兰舟迟速有输赢，先到河湾赌何物。",
            "才到河湾分首去，散在花间不知处。"
        ],
        "notes": "",
        "id": "cb5f29bf1b138b4043d296ee6ea33314"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "寄李频",
        "preface": "",
        "paragraphs": [
            "众木又摇落，望君还不还。",
            "轩车在何处，雨雪满前山。",
            "思苦文星动，乡遥钓渚闲。",
            "明年见名姓，唯我独何颜。"
        ],
        "notes": "",
        "id": "3dabc8a7bdd951e0902ea9c02116e282"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "东溪别业寄吉州段郎中",
        "preface": "",
        "paragraphs": [
            "前山含远翠，罗列在窗中。",
            "尽日人不到，一尊谁与同。",
            "凉随莲叶雨，暑避柳条风。",
            "岂分长岑寂，明时有至公。"
        ],
        "notes": "",
        "id": "22435500cfa59acdd77024f73205aa11"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "怀州客舍",
        "preface": "",
        "paragraphs": [
            "误饮覃怀酒，谁知滞去程。",
            "朝昏太行色，坐卧沁河声。",
            "白道穿秦甸，严鼙似戍城。",
            "邻鸡莫相促，游子自晨征。"
        ],
        "notes": "",
        "id": "5d239b4f34383b6f86e94f8c9a12e5fb"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "中路寄喻凫先辈",
        "preface": "",
        "paragraphs": [
            "求名如未遂，白首亦难归。",
            "送我尊前酒，典君身上衣。",
            "寒芜随楚尽，落叶渡淮稀。",
            "莫叹干时晚，前心岂便非。"
        ],
        "notes": "",
        "id": "15bcae754c6c4069e388a353d5b75a5e"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送赵明府还北",
        "preface": "",
        "paragraphs": [
            "故园终不住，剑鹤在扁舟。",
            "尽室无余俸，还家得白头。",
            "钟催吴岫晓，月遶渭河流。",
            "曾是栖安邑，恩期异日酬。"
        ],
        "notes": "",
        "id": "f3b0224bae1a3f645715aebd3e90b7f6"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "过朱协律故山",
        "preface": "",
        "paragraphs": [
            "地下无余恨，人间得盛名。",
            "残篇续大雅，稚子托诸生。",
            "度日山空暮，缘溪鹤自鸣。",
            "难收故交意，寒笛一声声。"
        ],
        "notes": "",
        "id": "dfd7027ac86910966db0e0b0bc26e67f"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "途中寄刘沆",
        "preface": "",
        "paragraphs": [
            "登车误相远，谈笑亦何因。",
            "路入潇湘树，书随巴蜀人。",
            "歛衣寒犯雪，倾箧病看春。",
            "莫负髫年志，清朝作献臣。"
        ],
        "notes": "",
        "id": "b0ad8464e37a391eb45ec69d176cc28c"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送班主簿入谒荆南韦常侍",
        "preface": "",
        "paragraphs": [
            "束书成远去，还计莫经春。",
            "倒箧唯求醉，登舟自笑贫。",
            "波移彭蠡月，树没汉陵人。",
            "试吏曾趋府，旌幢自可亲。"
        ],
        "notes": "",
        "id": "39fc82a6437d7bad2c832a701f45a156"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "夏日登灵隐寺后峰",
        "preface": "",
        "paragraphs": [
            "绝顶无烦暑，登临三伏中。",
            "深萝难透日，乔木更含风。",
            "山叠云霞际，川倾世界东。",
            "那知兹夕兴，不与古人同。"
        ],
        "notes": "",
        "id": "0261ec3a4dbf3f492d03a4aa88eb2e5e"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "听新蝉寄张昼",
        "preface": "",
        "paragraphs": [
            "细声频断续，审听亦难分。",
            "髣髴应移处，从容却不闻。",
            "兰栖朝咽露，树隐暝吟云。",
            "莫遣乡愁起，吾怀祗是君。"
        ],
        "notes": "",
        "id": "74da678ebaab6bb8985a814c75041363"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送喻坦之下第还江东",
        "preface": "",
        "paragraphs": [
            "文战偶未胜，无令移壮心。",
            "风尘辞帝里，舟檝到家林。",
            "过楚寒方尽，浮淮月正沈。",
            "持杯话来日，不听洞庭砧。"
        ],
        "notes": "",
        "id": "df63c2a0e8fa530337fe4524a24c851e"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送姚舒下第游蜀",
        "preface": "",
        "paragraphs": [
            "蜀路何迢递，怜君独去游。",
            "风烟连北虏，山水似东瓯。",
            "九折盘荒坂，重江遶汉州。",
            "临邛一壶酒，能遣长卿愁。"
        ],
        "notes": "",
        "id": "3dc868c666b0b0a7696566acc3bc85f6"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "旅次钱塘",
        "preface": "",
        "paragraphs": [
            "此地似乡国，堪为朝夕吟。",
            "云藏吴相庙，树引越山禽。",
            "潮落海人散，钟迟秋寺深。",
            "我来无旧识，谁见寂寥心。"
        ],
        "notes": "",
        "id": "af2339b4be6649d22769d054c2b3c14d"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "别喻凫",
        "preface": "",
        "paragraphs": [
            "知心似古人，岁久分弥亲。",
            "离别波涛阔，留连槐柳新。",
            "蟆陵寒贳酒，渔浦夜垂纶。",
            "自此星居后，音书岂厌频。"
        ],
        "notes": "",
        "id": "02c107a96498d9fd8164caf7d01f0d98"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送相里烛",
        "preface": "",
        "paragraphs": [
            "相逢未作期，相送定何之。",
            "不得长年少，那堪远别离。",
            "泛湖乘月早，践雪过山迟。",
            "永望多时立，翻如在梦思。"
        ],
        "notes": "",
        "id": "38ae26768de3225d6d21c71703dabdc5"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "君不来",
        "preface": "",
        "paragraphs": [
            "闲花未零落，心绪已纷纷。",
            "久客无人见，新禽何处闻？",
            "舟随一水远，路出万山分。",
            "夜月生愁望，孤光必照君。"
        ],
        "notes": "",
        "id": "ae16dcf9a64afd35a4cd4f7fb214895f"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "将谒商州吕郎中道出楚州留献章中丞",
        "preface": "",
        "paragraphs": [
            "江流盘复直，浮棹出家林。",
            "商洛路犹远，山阳春已深。",
            "青云应有望，白发未相侵。",
            "才小知难荐，终劳许郭心。"
        ],
        "notes": "",
        "id": "9a2dbf3f4b7a86a7811cf5a5f5ac78e7"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "金州客舍",
        "preface": "",
        "paragraphs": [
            "卷箔群峰暮，萧条未掩关。",
            "江流嶓[冢]雨，路入汉家山。",
            "落叶欹眠后，孤砧倚望间。",
            "此情偏耐醉，难遣酒罍闲。"
        ],
        "notes": "",
        "id": "6b8674f1e17cbf49caa9a7a926c856bb"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "途中逢孙辂因得李频消息",
        "preface": "",
        "paragraphs": [
            "灞上寒仍在，柔条亦自新。",
            "山河虽度腊，雨雪未知春。",
            "正忆同袍者，堪逢共国人。",
            "衔杯益无语，与尔转相亲。"
        ],
        "notes": "",
        "id": "05e183b870841a73ec2c209dccd2958e"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送从兄郜",
        "preface": "",
        "paragraphs": [
            "道路本无限，又应何处逢？",
            "流年莫虚掷，华髪不相容。",
            "野渡波摇月，空城雨翳钟。",
            "此心随去马，迢递过千峰。"
        ],
        "notes": "",
        "id": "2c9ee401421e0fa4446f90477686779c"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送许温",
        "preface": "",
        "paragraphs": [
            "壮岁分冞切，少年心正同。",
            "当闻千里去，难遣一尊空。",
            "翳烛蒹葭雨，吹帆橘柚风。",
            "明年见亲族，尽集在怀中。"
        ],
        "notes": "",
        "id": "f76705b65ca299ac6d186495e3d017d4"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "镜中别业二首 一",
        "preface": "",
        "paragraphs": [
            "寒山压镜心，此处是家林。",
            "梁燕窥春醉，嵒猿学夜吟。",
            "云连平地起，月向白波沈。",
            "犹自闻钟角，栖身可在深。"
        ],
        "notes": "",
        "id": "131ea71b327d3b0c132d204760087e5a"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "镜中别业二首 二",
        "preface": "",
        "paragraphs": [
            "世人如不容，吾自纵天慵。",
            "落叶凭风扫，香秔倩水舂。",
            "花朝连郭雾，雪夜隔湖钟。",
            "身外无能事，头宜白此峰。"
        ],
        "notes": "",
        "id": "6619735fe05b661c354cbf310e8fb011"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "经周处士故居",
        "preface": "",
        "paragraphs": [
            "愁吟与独行，何事不伤情。",
            "久立钓鱼处，唯闻啼鸟声。",
            "山蔬和草嫩，海树入篱生。",
            "吾在兹溪上，怀君恨不平。"
        ],
        "notes": "",
        "id": "0ef88631367465a84f4b3e700621d7d1"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠喻凫",
        "preface": "",
        "paragraphs": [
            "所得非众语，众人那得知。",
            "才吟五字句，又白几茎髭。",
            "月阁欹眠夜，霜轩正坐时。",
            "沈思心更苦，恐作满头丝。"
        ],
        "notes": "",
        "id": "bafc3d747cdf2341ac226aabcd63669b"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "早发洞庭",
        "preface": "",
        "paragraphs": [
            "长天接广泽，二气共含秋。",
            "举目无平地，何心恋直钩。",
            "孤钟鸣大岸，片月落中流。",
            "却忆鸱夷子，当时此泛舟。"
        ],
        "notes": "",
        "id": "e70c78ed609ae707c2a8738c5dca8304"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "贻钱塘县路明府",
        "preface": "",
        "paragraphs": [
            "志业不得力，到今犹苦吟。",
            "唫成五字句，用破一生心。",
            "世路屈声远，寒溪怨气深。",
            "前贤多晚达，莫怕鬓霜侵。"
        ],
        "notes": "",
        "id": "d39cded2c77db1ce02b127745de52c87"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "湖上言事寄长城喻明府",
        "preface": "",
        "paragraphs": [
            "吟霜与卧云，此兴亦甘贫。",
            "吹箭落翠羽，垂丝牵锦鳞。",
            "满湖风撼月，半日雨藏春。",
            "却笑萦簪组，劳心字远人。"
        ],
        "notes": "",
        "id": "949eb961056f31212b44f4a16a731492"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "涵碧亭",
        "preface": "",
        "paragraphs": [
            "高低竹杂松，积翠复留风。",
            "路极阴溪里，寒生暑气中。",
            "闲云低覆草，片水静涵空。",
            "方见洋源牧，心侔造化功。"
        ],
        "notes": "",
        "id": "dab5cf7c98065aadecc932b872627835"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "除夜",
        "preface": "",
        "paragraphs": [
            "永怀难自问，此夕众愁兴。",
            "晓韵侵春角，寒光隔岁灯。",
            "心燃一寸火，泪结两行冰。",
            "煦育诚非远，阳和又欲升。"
        ],
        "notes": "",
        "id": "e16737f8eeb56d59b39578f22d77b444"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠许牍山人",
        "preface": "",
        "paragraphs": [
            "才子醉更逸，一吟倾一觞。",
            "支颐忍有得，摇笔便成章。",
            "王粲实可重，祢衡争不狂。",
            "何时应会面，梦里是潇湘。"
        ],
        "notes": "",
        "id": "f99793090655014e84b397ddf6f3d4c4"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠功成将",
        "preface": "",
        "paragraphs": [
            "定难在明略，何曾劳战争。",
            "飞书谕强寇，计日下重城。",
            "深雪移军夜，寒笳出塞情。",
            "苦心殊易老，新髪早年生。"
        ],
        "notes": "",
        "id": "282c7b5d8496d2e8b746248d89c34d5a"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "白艾原客",
        "preface": "",
        "paragraphs": [
            "原上桑柘瘦，再来还见贫。",
            "沧州几年隐，白发一茎新。",
            "败叶平空堑，残阳满近隣。",
            "闲言说知己，半是学禅人。"
        ],
        "notes": "",
        "id": "e160700ef1f82009227fd609641b44c7"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "朔管",
        "preface": "",
        "paragraphs": [
            "寥寥落何处，一夜过胡天。",
            "送苦秋风外，吹愁白发边。",
            "望乡皆下泪，久戍尽休眠。",
            "寂寞空沙晓，开眸片月悬。"
        ],
        "notes": "",
        "id": "fdf377d5312d756348853daca4f00764"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "忆故山",
        "preface": "",
        "paragraphs": [
            "旧山长系念，终日卧边亭。",
            "道路知已远，梦魂空再经。",
            "秋泉凉好引，乳鹤静宜听。",
            "独上高楼望，蓬身且未宁。"
        ],
        "notes": "",
        "id": "8bac374f25965ba46df798e16ac42454"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "冬夜泊僧舍",
        "preface": "",
        "paragraphs": [
            "江东寒近腊，野寺水天昏。",
            "无酒能消夜，随僧早闭门。",
            "照墙灯焰细，著瓦雨声繁。",
            "漂泊仍千里，清吟欲断魂。"
        ],
        "notes": "",
        "id": "95730cc98da73a149cfe3888c23b94af"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "新秋独夜寄戴叔伦",
        "preface": "",
        "paragraphs": [
            "遥夜独不卧，寂寥庭户中。",
            "河明五陵上，月满九门东。",
            "万里亲朋散，故园沧海空。",
            "归怀正南望，此夕起秋风。"
        ],
        "notes": "",
        "id": "1c97971bc5a9596e0e11b6635cd3ad12"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送沛县司马丞之任",
        "preface": "",
        "paragraphs": [
            "举酒一相劝，逢春聊尽欢。",
            "羇游故交少，远别后期难。",
            "路上野花发，雨中青草寒。",
            "悠悠两都梦，小沛与长安。"
        ],
        "notes": "",
        "id": "cbc77d4e3c0312abc83f057d235b94c9"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送卢评事东归",
        "preface": "",
        "paragraphs": [
            "万里杨柳色，出关随故人。",
            "轻烟覆流水，落日照行尘。",
            "积梦江湖阔，忆家兄弟贫。",
            "裴回灞亭上，不语共伤春。"
        ],
        "notes": "",
        "id": "13257fee6c3ebe325c28920d03accc0e"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "清明日送邓芮还乡",
        "preface": "",
        "paragraphs": [
            "钟鼓喧离室，车徒促夜装。",
            "晓榆新变火，轻柳暗飞霜。",
            "转镜看华髪，传杯话故乡。",
            "每嫌儿女泪，今日自沾裳。"
        ],
        "notes": "",
        "id": "f0d90888f1c2688a4d4040e7bd60c12c"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送崔拾遗出使江东",
        "preface": "",
        "paragraphs": [
            "九门思谏诤，万里采风谣。",
            "关外逢秋月，天涯过晚潮。",
            "雁飞云杳杳，木落浦萧萧。",
            "空怨他乡别，回舟暮寂寥。"
        ],
        "notes": "",
        "id": "afb3bc8f0fa69f21a9a182d0b8c6dc19"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "重阳日送洛阳李丞之任",
        "preface": "",
        "paragraphs": [
            "为文通绝境，从宦及良辰。",
            "洛下知名早，腰边结绶新。",
            "且倾浮菊酒，聊拂染衣尘。",
            "独恨沧州侣，愁来别故人。"
        ],
        "notes": "",
        "id": "d7f0b420fd588ff5da9c1bc5aef14945"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "江州送李侍御归东洛",
        "preface": "",
        "paragraphs": [
            "独乘骢马去，不并旅人还。",
            "中外名卿贵，田园高步闲。",
            "暮春经楚县，新月上淮山。",
            "道路空瞻望，轩车不敢攀。"
        ],
        "notes": "",
        "id": "f841d96970a7b8610a08aac51d716e8f"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送郭太祝归江东",
        "preface": "",
        "paragraphs": [
            "乡人去欲尽，北雁又南飞。",
            "京洛风尘久，江淮音信稀。",
            "旧山知独往，一醉莫相违。",
            "未得解羇旅，无劳问是非。"
        ],
        "notes": "",
        "id": "06144efdd0cab79cd7b2a0bcb2a234ab"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送李恬及第后还贝州",
        "preface": "",
        "paragraphs": [
            "成名年少日，就业圣人书。",
            "擢桂谁相比，籝金已不如。",
            "东城送归客，秋日待征车。",
            "若到清潭畔，儒风变里闾。"
        ],
        "notes": "",
        "id": "e934470386f0356e0fdba5c1bb068a14"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "收两京后还上都兼访一二亲故",
        "preface": "",
        "paragraphs": [
            "离堂千里客，归骑五陵人。",
            "路转函关晚，烟开上苑新。",
            "天涯将野服，阙下见乡亲。",
            "问得存亡事，裁诗寄海滨。"
        ],
        "notes": "",
        "id": "453fb7f6b75a71e210af86218d7da34d"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送汶上王明府之任",
        "preface": "",
        "paragraphs": [
            "何时到故乡，归去佩铜章。",
            "亲友移家尽，闾阎百战伤。",
            "背关余草木，出塞足风霜。",
            "遗老应相贺，知君不下堂。"
        ],
        "notes": "",
        "id": "988f6a9abc9e4c0bf1e73acdbb4cf220"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "湖南使院遣情送江夏贺侍郎",
        "preface": "",
        "paragraphs": [
            "云雨一消散，悠悠关复河。",
            "俱从泛舟役，遂隔洞庭波。",
            "楚水去不尽，秋风今更过。",
            "无由得相见，却恨寄书多。"
        ],
        "notes": "",
        "id": "a6fb2851859a519159cb0541f0e0a98f"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "过申州作",
        "preface": "",
        "paragraphs": [
            "万人曾死战，几户免刀兵。",
            "井邑初安堵，儿童未长成。",
            "凉风吹古木，野火烧残营。",
            "寥落千余里，山高水复清。"
        ],
        "notes": "",
        "id": "fa5a9880888546839a3721b12bfb6a28"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "汝南过访田评事",
        "preface": "",
        "paragraphs": [
            "移家近汉阴，不复问华簪。",
            "买酒宜城远，烧田梦泽深。",
            "暮山逢鸟入，寒水见鱼沈。",
            "与物皆无累，终年惬本心。"
        ],
        "notes": "",
        "id": "2f71dc89b5a79422ccca495f37273ad0"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送道上人游方",
        "preface": "",
        "paragraphs": [
            "律仪通外学，诗思入玄关。",
            "烟景随人别，风姿与物闲。",
            "贯花留静室，咒水度空山。",
            "谁识浮云意，悠悠天地间。"
        ],
        "notes": "",
        "id": "dba9b533829ccb171f5f378ddac5ed5b"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送饶州王司法之任兼寄朱处士",
        "preface": "",
        "paragraphs": [
            "莫辞还作吏，且喜速回车。",
            "留醉悲残岁，含情寄远书。",
            "共看衰老近，转觉宦名虚。",
            "遥想清溪畔，幽人得自如。"
        ],
        "notes": "",
        "id": "1ef89d7d8bbcaa332c1db7ce571f77a9"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "詹碏山居",
        "preface": "",
        "paragraphs": [
            "爱此栖心静，风尘路已赊。",
            "十余茎野竹，一两树山花。",
            "遶石开泉细，穿萝引径斜。",
            "无人会幽意，来往在烟霞。"
        ],
        "notes": "",
        "id": "bff5a699e9672ea7b6bb2441514dcaa8"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "晓角",
        "preface": "",
        "paragraphs": [
            "画角吹残月，寒声发戍楼。",
            "立霜嘶马怨，攒碛泣兵愁。",
            "燕雁鸣云畔，胡风冷草头。",
            "罢闻三会后，天逈晓星流。"
        ],
        "notes": "",
        "id": "07ce30bc566d91bdffb4a85ef9b86ca7"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "冬日",
        "preface": "",
        "paragraphs": [
            "烧火掩关坐，穷居客访稀。",
            "冻云愁暮色，寒日淡斜晖。",
            "穿牖竹风满，遶庭云叶飞。",
            "已嗟周一岁，羇寓尚何依。"
        ],
        "notes": "",
        "id": "8db9e6f094a94a8ae24081064efcf818"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "残秋送友",
        "preface": "",
        "paragraphs": [
            "早为千里别，况复是秋残。",
            "木叶怨先老，江云愁暮寒。",
            "交情如水淡，离酒泛杯宽。",
            "料想还家后，休吟行路难。"
        ],
        "notes": "",
        "id": "9022f6be2dba5f0b04641325f4d25dba"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "客行",
        "preface": "",
        "paragraphs": [
            "藕叶缀为衣，东西泣路岐。",
            "乡心日落后，身计酒醒时。",
            "触目多添感，凝情足所思。",
            "羁愁难尽遣，行坐一低眉。"
        ],
        "notes": "",
        "id": "945137edbbd25148a749164d985a5a7c"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "秋夜",
        "preface": "",
        "paragraphs": [
            "度鸿惊睡醒，欹枕已三更。",
            "梦破寂寥思，灯残零落明。",
            "空窗闲月色，幽壁静虫声。",
            "况是离乡久，依然无限情。"
        ],
        "notes": "",
        "id": "3934c9a1300073719be3bc36d2204101"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "新月",
        "preface": "",
        "paragraphs": [
            "入夜天西见，蛾[眉]冷素光。",
            "潭鱼惊钓落，云雁怯弓张。",
            "隐隐临珠箔，微微上粉墙。",
            "更怜三五夕，仙桂满轮芳。"
        ],
        "notes": "",
        "id": "35b753b098ae5896fc0e9f69845ce1d6"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "滁上怀周贺",
        "preface": "",
        "paragraphs": [
            "就枕忽不寐，孤怀兴叹初。",
            "南谯收旧历，上苑绝来书。",
            "暝雪细声积，晨钟寒韵疎。",
            "侯门昔弹铗，曾共食江鱼。"
        ],
        "notes": "",
        "id": "82e7ea62c07d05be861ed62a9df5b4b1"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "寄石湓清越上人",
        "preface": "",
        "paragraphs": [
            "寺处唯高僻，云生石枕前。",
            "静吟因得句，独夜不妨禅。",
            "窗接停猨树，岩飞浴鹤泉。",
            "相思有书札，俱倩猎人传。"
        ],
        "notes": "",
        "id": "4f81efc2a403e0a4f7cc3f7b9e541fbe"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "陈式水墨山水",
        "preface": "",
        "paragraphs": [
            "造化有功力，平分归笔端。",
            "溪如冰后听，山似烧来看。",
            "立意雪髯出，支颐烟汗干。",
            "世间从尔后，应觉致名难。"
        ],
        "notes": "",
        "id": "5e14cab2033206b7021c6ac4da9ae073"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "陈秀才亭际木兰",
        "preface": "",
        "paragraphs": [
            "昔见初栽日，今逢成树时。",
            "存思心更感，遶看步还迟。",
            "蝶舞摇风蘂，莺啼含露枝。",
            "裴回不忍去，应与醉相宜。"
        ],
        "notes": "",
        "id": "e69f261835e1082d855027ba3df09c09"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠镜公",
        "preface": "",
        "paragraphs": [
            "幽独度遥夜，夜清神更闲。",
            "高风吹越树，细露湿湖山。",
            "月皎微吟后，钟鸣不寐间。",
            "如教累簪组，此兴岂相关。"
        ],
        "notes": "",
        "id": "0bb86efd1155a7815e677775653e0e61"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "登雪窦僧家",
        "preface": "",
        "paragraphs": [
            "登寺寻盘道，人烟远更微。",
            "石窗秋见海，山霭暮侵衣。",
            "众木随僧老，高泉尽日飞。",
            "谁能厌轩冕，来此便忘机。"
        ],
        "notes": "",
        "id": "ac56f429cba01b8deec2ba5a714f9b3b"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "途中逢进士许巢",
        "preface": "",
        "paragraphs": [
            "声望去已远，门人无不知。",
            "义行相识处，贫过少年时。",
            "妨寐夜吟苦，爱闲身达迟。",
            "难求似君者，我去更逢谁。"
        ],
        "notes": "",
        "id": "3fa5ef3aa14acd8542215ca0259fc071"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠玛瑙山禅者",
        "preface": "",
        "paragraphs": [
            "芿草不停兽，因师山更灵。",
            "村林朝乞食，风雨夜开扃。",
            "井味兼松粉，云根着净瓶。",
            "尘劳如醉梦，对此暂能醒。"
        ],
        "notes": "",
        "id": "fc53443a02040c398e24a99feebde9dd"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "詶故人陈乂都",
        "preface": "",
        "paragraphs": [
            "远别那无梦，重游自有期。",
            "半年乡信到，两地赤心知。",
            "坐久吟移调，更长砚结凘。",
            "文人才力薄，终怕阿戎欺。"
        ],
        "notes": "",
        "id": "4498477c8c2272172eb4e90bb39821e5"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "闰春",
        "preface": "",
        "paragraphs": [
            "幂幂复苍苍，微和傍早阳。",
            "前春寒已尽，待闰日犹长。",
            "柳变虽因雨，花迟岂为霜。",
            "自兹延圣历，谁不驻年光。"
        ],
        "notes": "",
        "id": "1b89bfaad97ef612b3dc59d4955ba9aa"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "方著作画竹",
        "preface": "",
        "paragraphs": [
            "叠叶与高节，俱从毫末生。",
            "流传千古誉，研炼十年情。",
            "向月本无影，临风疑有声。",
            "吾家钓台畔，似此两三茎。"
        ],
        "notes": "",
        "id": "d0b78c6213588d0f62a78f00076f4048"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题友人山花",
        "preface": "",
        "paragraphs": [
            "平明方发尽，为待好风吹。",
            "不见移来日，先愁落去时。",
            "浓香薰叠叶，繁朵压卑枝。",
            "坐看皆终夕，游蜂似有期。"
        ],
        "notes": "",
        "id": "2938290379e79f8c7e62600fa3300905"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠诗僧怀静",
        "preface": "",
        "paragraphs": [
            "几生余习在，时复作微吟。",
            "坐夏莓苔合，行禅桧柏深。",
            "入山成白首，学道是初心。",
            "心地不移变，徒云寒暑侵。"
        ],
        "notes": "",
        "id": "4e107838f3b8206463567b8eedd85f3e"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠许牍秀才",
        "preface": "",
        "paragraphs": [
            "理论与妙用，皆从人外来。",
            "山河澄正气，雪月助宏才。",
            "傲世寄渔艇，藏名归酒杯。",
            "升沈在方寸，即恐起风雷。"
        ],
        "notes": "",
        "id": "4bcf3793079819f08fe3c9b144c901b6"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送于丹",
        "preface": "",
        "paragraphs": [
            "至业是至宝，莫过心自知。",
            "时情如甚畅，天道即无私。",
            "入洛霜霰苦，离家兰菊衰。",
            "焚舟不回顾，薄暮又何之。"
        ],
        "notes": "",
        "id": "cc03b8f245bb589d7a59a1ddd1be9727"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送人游日本国",
        "preface": "",
        "paragraphs": [
            "沧茫大荒外，风教即难知。",
            "连夜扬帆去，经年到岸迟。",
            "波涛含左界，星斗定东维。",
            "或有归风便，当为相见期。"
        ],
        "notes": "",
        "id": "85f4380683eceae5cd923b4095c478d6"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "东溪言事寄于丹",
        "preface": "",
        "paragraphs": [
            "日月昼夜转，年光难驻留。",
            "轩窗才过雨，枕簟即知秋。",
            "草际鸟行出，溪中虹影收。",
            "唯君壮心在，应笑卧沧洲。"
        ],
        "notes": "",
        "id": "35d7f08969e038e8de026c51bf72ade3"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "暮发七里滩夜泊严光台下",
        "preface": "",
        "paragraphs": [
            "一瞬即七里，箭驰犹是难。",
            "樯边走岚翠，枕底失风湍。",
            "但讶猨鸟定，不知霜月寒。",
            "前贤竟何益，此地误垂竿。"
        ],
        "notes": "",
        "id": "085ca0e7b1a680f6db241c2ebc19f51a"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "处州洞溪",
        "preface": "",
        "paragraphs": [
            "气象四时清，无人画得成。",
            "众山寒叠翠，两派绿分声。",
            "坐月何曾夜，听松不似晴。",
            "混元融结后，便有此溪名。"
        ],
        "notes": "",
        "id": "5eb9865747021371f64c4f6f2ee53abb"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "称心寺中岛",
        "preface": "",
        "paragraphs": [
            "水木深不极，似将星汉连。",
            "中州唯此地，上界别无天。",
            "雪折停猨树，花藏浴鹤泉。",
            "师为终老意，日日复年年。"
        ],
        "notes": "",
        "id": "58dc593527487ceeaa29888a4ac2fa24"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "岁晚苦寒",
        "preface": "",
        "paragraphs": [
            "地气寒不畅，严风无定时。",
            "挑灯青烬少，呵笔尺书迟。",
            "白兔没已久，晨鸡僵未知。",
            "𥩟看开圣历，喧煦立为期。"
        ],
        "notes": "",
        "id": "949568f000ab65f610655d639eab8364"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "杜鹃花",
        "preface": "",
        "paragraphs": [
            "未问移栽日，先愁落地时。",
            "疎中从间叶，密处莫烧枝。",
            "郢客教谁探，胡蜂是自知。",
            "周回两三步，常有醉乡期。"
        ],
        "notes": "",
        "id": "286d365e8e453395d4440c9ef1b58748"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "山中",
        "preface": "",
        "paragraphs": [
            "散拙亦自遂，麤将猨鸟同。",
            "飞泉高泻月，独树逈含风。",
            "果落盘盂上，云生箧笥中。",
            "未甘明圣日，终作钓渔翁。"
        ],
        "notes": "",
        "id": "acd753566293089904d910330332a2a6"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "路支使小池",
        "preface": "",
        "paragraphs": [
            "儿童戏穿凿，咫尺见津涯。",
            "藓岸和纤草，松泉溅浅沙。",
            "光含半床月，影入一枝花。",
            "到此无醒日，当时有习家。"
        ],
        "notes": "",
        "id": "e8a5442f4b1760a83fb3570e2dc61e17"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "清源标公",
        "preface": "",
        "paragraphs": [
            "师为众人重，始得众人师。",
            "年到白头日，行如新戒时。",
            "缾添放鱼涧，窗逈褭猿枝。",
            "此地堪终老，迷痴自不知。"
        ],
        "notes": "",
        "id": "d797f556cee7978a3eb6fb1fd59231a4"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题雪窦禅师壁",
        "preface": "",
        "paragraphs": [
            "飞泉溅禅石，缾注亦生苔。",
            "海上山不浅，天边人自来。",
            "长年随桧柏，独夜任风雷。",
            "猎者闻疎磬，知师入定回。"
        ],
        "notes": "",
        "id": "152560ac26e4298529a479d96ed0109f"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "重寄金山寺僧",
        "preface": "",
        "paragraphs": [
            "风涛匝山寺，磬韵达渔船。",
            "此处别师久，远怀无信传。",
            "月华妨静烛，鸟语答幽禅。",
            "已见如如理，灰心应不然。"
        ],
        "notes": "",
        "id": "b19e1e095934b60234e415e4d33bc1d5"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "哭胡珪",
        "preface": "",
        "paragraphs": [
            "才高登上第，孝极殁庐茔。",
            "一命何无定，片言徒有声。",
            "故园花自发，新冢月初明。",
            "寂寞重泉里，岂知春物荣。"
        ],
        "notes": "",
        "id": "c3c467e8eaa3ab8c1482575a82d08bfd"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "与清溪赵明府",
        "preface": "",
        "paragraphs": [
            "清规暂趋府，独立与谁亲。",
            "遂性无非酒，求闲却爱贫。",
            "林泉应入梦，印绶莫留人。",
            "王事闻多暇，吟来几首新。"
        ],
        "notes": "",
        "id": "c82f5b61cbb417782f08e030f295af36"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送剡县陈永秩满归越",
        "preface": "",
        "paragraphs": [
            "俸禄三年后，程途一月间。",
            "舟中非客路，镜里是家山。",
            "密雪沾行袂，离杯变别颜。",
            "古人唯贺满，今挈解由还。"
        ],
        "notes": "",
        "id": "65a7de6df3ca4ce1abe09b000059f127"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "示乡叟",
        "preface": "",
        "paragraphs": [
            "暮齿甘衰谢，逢人惜别离。",
            "青山前代业，老树此身移。",
            "买药将衣尽，寻方见字迟。",
            "如何镊残鬓，览镜变成丝。"
        ],
        "notes": "",
        "id": "e63985c2c82bbba5ea2c23ef399dd9a6"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "游竹林寺",
        "preface": "",
        "paragraphs": [
            "得路到深寺，幽虚曾识名。",
            "藓浓阴砌古，烟起暮香生。",
            "曙月落松翠，石泉流梵声。",
            "闻僧说真理，烦恼自然轻。"
        ],
        "notes": "",
        "id": "0c2bcd6ca9fb5cf34487bb797bd16558"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "陆处士别业",
        "preface": "",
        "paragraphs": [
            "问道远相访，无人觉路长。",
            "夜深回钓檝，月影出书林。",
            "蝉噪蓼花发，禽来山果香。",
            "多时欲归去，西望又斜阳。"
        ],
        "notes": "",
        "id": "47906e42011001d302b0300fb1f10412"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠中岳僧",
        "preface": "",
        "paragraphs": [
            "坐来藂木大，谁见入嵒年。",
            "多病长留药，无忧亦是禅。",
            "搘床移片石，舂粟引高泉。",
            "尽愿求心法，逢谁即拟传。"
        ],
        "notes": "",
        "id": "75efb07f8f0ab07c4e063cdc52fd6b6a"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "寄普州贾司仓岛",
        "preface": "",
        "paragraphs": [
            "乱山重复叠，何路访先生。",
            "岂料多才者，空垂不世名闲曹犹得醉，薄俸亦胜耕。",
            "莫问吟诗石，年年芳草平。"
        ],
        "notes": "",
        "id": "94525c597da8ccac3e5114e94cb0d633"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送镜空上人游江南",
        "preface": "",
        "paragraphs": [
            "去住如云鹤，飘然不可留。",
            "何山逢后夏，一食在孤舟。",
            "细雨莲塘晚，疎蝉橘岸秋。",
            "应怀旧溪月，夜过石窗流。"
        ],
        "notes": "",
        "id": "32e5092603c0e0ca5f343993ad28e389"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "新正",
        "preface": "",
        "paragraphs": [
            "筚门惆怅内，时节暗来频。",
            "每见新正雪，长思故国春。",
            "云西斜去雁，江上未归人。",
            "又一年为客，何媒得到秦。"
        ],
        "notes": "",
        "id": "3c0b2e1b75e9a18479f9570c5a622f48"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "夜听步虚",
        "preface": "",
        "paragraphs": [
            "寂寂永宫里，天师朝礼声。",
            "步虚闻一曲，浑欲到三清。",
            "瑞草秋风起，仙堦夜月明。",
            "多年远尘意，此地欲铺平。"
        ],
        "notes": "",
        "id": "70fb7edee14de77469a80d116b1a2049"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题碧溪山禅老",
        "preface": "",
        "paragraphs": [
            "师步有云随，师情唯鹤知。",
            "萝迷收{艹/术}路，雪隔出溪时。",
            "竹狖窥沙井，岩禽停桧枝。",
            "由来傲卿相，卧稳答书迟。"
        ],
        "notes": "",
        "id": "29c2f487541dc1e6674681d49640a313"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "寒食宿先天寺无可上人房",
        "preface": "",
        "paragraphs": [
            "双扉桧下开，寄宿石房苔。",
            "幡北灯花动，城西雪霰来。",
            "收棋想云梦，罢茗议天台。",
            "同忆前年腊，师初白阁回。"
        ],
        "notes": "",
        "id": "1cb7363c33146140fa144fb690465a14"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "中秋月",
        "preface": "",
        "paragraphs": [
            "凉霄烟霭外，三五玉蟾秋。",
            "列野星辰正，当空鬼魅愁。",
            "泉澄寒魄莹，露滴冷光浮。",
            "未折青青桂，吟看不忍休。"
        ],
        "notes": "",
        "id": "3d945b70a7341a2ec5fc728e9ba293d6"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "暮冬书怀呈友人",
        "preface": "",
        "paragraphs": [
            "空为梁甫吟，谁竟是知音。",
            "风雪生寒夜，乡园来旧心。",
            "沧江孤棹逈，白阁一钟深。",
            "君子久忘我，此怀甘自沈。"
        ],
        "notes": "",
        "id": "8b6deebb2752d82d6559b0cdd9e52397"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠江南僧",
        "preface": "",
        "paragraphs": [
            "忘机室亦空，禅与沃州同。",
            "唯有半庭竹，能生竟日风。",
            "思山海月上，出定印香终。",
            "继后传衣者，还须立雪中。"
        ],
        "notes": "",
        "id": "5039a606d41a8b69e126e38f807e224a"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "柳",
        "preface": "",
        "paragraphs": [
            "摇曳惹风吹，临堤软胜丝。",
            "态浓谁为识，力弱自难持。",
            "学舞枝翻袖，呈妆叶展眉。",
            "如何一攀折，怀友又题诗。"
        ],
        "notes": "",
        "id": "fa0e9e12d73f9c9ca2a28e91340458fe"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送姚合员外赴金州",
        "preface": "",
        "paragraphs": [
            "受诏从华省，开旗发帝州。",
            "野烟新驿曙，残照古山秋。",
            "树势连巴没，江声入楚流。",
            "唯应化行后，吟句上闲楼。"
        ],
        "notes": "",
        "id": "73520d4df6008e0a475f4532e3c83690"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送江阴霍明府之任",
        "preface": "",
        "paragraphs": [
            "遥遥去舸新，浸郭苇兼苹。",
            "树列巢滩鹤，乡多钓浦人。",
            "虹分阳羡雨，浪隔广陵春。",
            "知竟三年秩，琴书外是贫。"
        ],
        "notes": "",
        "id": "8f1bdc6b63e64abda781a8675c1356d3"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送友及第归淛东",
        "preface": "",
        "paragraphs": [
            "南行无俗侣，秋雁与寒云。",
            "野趣自多惬，乡名人共闻。",
            "吴山中路断，淛水半江分。",
            "此地登临惯，摅情一送君。"
        ],
        "notes": "",
        "id": "b307f3edca5dd8b5a29eca11ad601089"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "山中即事",
        "preface": "",
        "paragraphs": [
            "趍世非身事，山中适性情。",
            "野花多异色，幽鸟少凡声。",
            "树影搜凉卧，苔光破碧行。",
            "闲寻采药处，仙路渐分明。"
        ],
        "notes": "",
        "id": "362fcded88130261feaf952ecad08cad"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "过黄州作",
        "preface": "",
        "paragraphs": [
            "弭节齐安郡，孤城百战残。",
            "傍村林有虎，带郭县无官。",
            "暮角梅花怨，清江桂影寒。",
            "黍离缘底事，撩我起长叹。"
        ],
        "notes": "",
        "id": "83c22aeefaaf1ac034703aafd1df18c5"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "元日",
        "preface": "",
        "paragraphs": [
            "晨鸡两遍报更阑，刁斗无声晓漏干。",
            "暖日映山调正气，东风入树舞残寒。",
            "轩车欲识人间感，献岁须来帝里看。",
            "才酌屠苏定年齿，坐中惟笑鬓毛斑。"
        ],
        "notes": "",
        "id": "7ccd7ef623a3aa4a7bdb4f7528522521"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "别从兄郜",
        "preface": "",
        "paragraphs": [
            "展翅开帆秪待风，吹嘘成事古今同。",
            "已呼断雁归行里，全胜枯鳞在辙中。",
            "若许死前恩少报，终期言下命潜通。",
            "临岐再拜无余事，愿取文章达圣聪。"
        ],
        "notes": "",
        "id": "7a96c4abc982737d5ea1d43cfc5bf77f"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "寄江陵王少府",
        "preface": "",
        "paragraphs": [
            "分手频曾变寒暑，迢迢远意各何如。",
            "波涛一阻两乡梦，岁月无过双鲤鱼。",
            "吟处落花藏笔砚，睡时斜雨湿图书。",
            "此来俗辈皆疎我，唯有故人心不疎。"
        ],
        "notes": "",
        "id": "62443670dc99f74c3f962b182838c24c"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题睦州乌龙山禅居",
        "preface": "",
        "paragraphs": [
            "曙后月华犹冷湿，自知坐卧逼天宫。",
            "晨鸡未暇鸣山底，早日先来照屋东。",
            "人世驱驰方丈内，海波摇动一杯中。",
            "伴师长住应难住，归去仍须入俗笼。"
        ],
        "notes": "",
        "id": "f43c0ee710b28a563140be2511fb94e4"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "寄杭州于郎中",
        "preface": "",
        "paragraphs": [
            "虽云圣代识贤明，自是山河应数生。",
            "大雅篇章无弟子，高门世业有公卿。",
            "入楼早月中秋色，遶郭寒潮半夜声。",
            "白屋青云至悬阔，愚儒肝胆若为倾。"
        ],
        "notes": "",
        "id": "a31cc521f3ad08a01d73f6bf19c6606e"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "寄灵武胡常侍",
        "preface": "",
        "paragraphs": [
            "青云直上路初通，已在明君倚注中。",
            "欲遣为霖安九有，先令作相赞东宫。",
            "自从忠谠承天睠，更用文篇续国风。",
            "最是何人感恩德，谢敷星下钓渔翁。"
        ],
        "notes": "",
        "id": "56e7edf5febef65695f63ab65c5e32ba"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "上张舍人",
        "preface": "",
        "paragraphs": [
            "海内芳声谁可竝，承家三代相门深。",
            "剖符已副东人望，援笔曾传圣主心。",
            "此地清廉惟饮水，四方焦热待为霖。",
            "他年莫学鸱夷子，远泛扁舟用铸金。"
        ],
        "notes": "",
        "id": "45929d89a2c6047e8db9e07fb8eafdec"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题慈溪张丞壁",
        "preface": "",
        "paragraphs": [
            "因君贰邑蓝溪上，遣我维舟红叶时。",
            "共向乡中非半面，俱惊鬓里有新丝。",
            "𥩟看孤洁成三考，应笑愚疎舍一枝。",
            "貌似故人心尚喜，相逢况是旧相知。"
        ],
        "notes": "",
        "id": "d605f19713b26cc4725479673cfc0caa"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠邻居袁明府",
        "preface": "",
        "paragraphs": [
            "隔竹每呼皆得应，二心亲熟更如何。",
            "文章锻炼犹相似，年齿参差不校多。",
            "雨后卷帘看越岭，更深欹枕听湖波。",
            "朝昏幸得同醒醉，遮莫光阴自下坡。"
        ],
        "notes": "",
        "id": "4c054a710691f02f8735a6196801b803"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "孙氏林亭",
        "preface": "",
        "paragraphs": [
            "池亭才有二三亩，风景胜于千万家。",
            "瑟瑟林排全巷竹，猩猩血染半园花。",
            "竝床欹枕逢春尽，援笔持杯到日斜。",
            "丱角相知成白首，而今欢笑莫咨嗟。"
        ],
        "notes": "",
        "id": "4e381fb9d948638c68fadf3e648c2f9c"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "漳州阳亭言事寄于使君",
        "preface": "",
        "paragraphs": [
            "谢守登城对远峰，金英泛泛满金钟。",
            "楼头风景八九月，床下水云千万重。",
            "红斾朝昏虽许近，清才今古定难逢。",
            "鲤鱼纵是凡鳞鬣，得在膺门合作龙。"
        ],
        "notes": "",
        "id": "0182e56858e9e7e49492a3d42e2f875f"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "别胡中丞",
        "preface": "",
        "paragraphs": [
            "二年朝夜见双旌，心魄知恩梦亦惊。",
            "幽贱麤能分菽麦，从容岂合遇公卿。",
            "吹嘘若自毫端出，羽翼应从肉上生。",
            "却恨此身唯一死，空将一死报犹轻。"
        ],
        "notes": "",
        "id": "0e1bc7099c7841e686059a93553b3908"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "游张公洞寄陶校书",
        "preface": "",
        "paragraphs": [
            "步步势穿江底去，此中危滑转身难。",
            "下蒸阴气松萝湿，外制温风杖屦寒。",
            "数里烟云方觉异，前程世界更应宽。",
            "由来委曲寻仙路，不似先生换骨丹。"
        ],
        "notes": "",
        "id": "ba25bdb0124636be514b4c878f46a7e7"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题睦州郡中千峰榭",
        "preface": "",
        "paragraphs": [
            "岂知平地似天台，朱户深沈别径开。",
            "曳响露蝉穿树去，斜行沙鸟向池来。",
            "窗中早月当琴榻，墙上秋山入酒杯。",
            "何事此中如世外，应缘羊祜是仙才。"
        ],
        "notes": "",
        "id": "f8cee489ab6bdaf9f79fe2925b33f90c"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "登新城县楼赠蔡明府",
        "preface": "",
        "paragraphs": [
            "杨震东来是宦游，政成登此自消忧。",
            "草中白道穿村去，树里清溪照郭流。",
            "纵目四山宜永日，开襟五月似高秋。",
            "不知县籍添新户，但见川原桑柘稠。"
        ],
        "notes": "",
        "id": "e16f518ccbc61af1ce3a9319effa05e1"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "和于中丞登扶风亭",
        "preface": "",
        "paragraphs": [
            "避石攀萝去不迷，行时举步似丹梯。",
            "东轩海日已先照，下界晨鸡犹未啼。",
            "郭里云山全占寺，村前竹树半藏溪。",
            "谢公吟望多来此，此地应将岘首齐。"
        ],
        "notes": "",
        "id": "8b55f19e0f78b7ffaf41fb11c06a673a"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠信州高员外",
        "preface": "",
        "paragraphs": [
            "溪势盘回绕郡流，饶阳春色满溪楼。",
            "岂唯啼鸟催人醉，更有繁花笑客愁。",
            "蹇拙命中迷直道，仁慈风里驻扁舟。",
            "膺门若感深恩去，终杀微躯未足酬。"
        ],
        "notes": "",
        "id": "e42158f136ec112e29aba40143196a03"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "漳州于使君罢郡如之任漳南去上国二十四州使君无非亲故",
        "preface": "",
        "paragraphs": [
            "漳南罢郡如之任，二十四州相次迎。",
            "泊岸旗幡邮吏拜，连山风雨探人行。",
            "月中倚棹吟渔浦，花底垂鞭醉凤城。"
        ],
        "notes": "",
        "id": "b734fc1ce4a6d46384332465f723b37f"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送弟子伍秀才赴举",
        "preface": "",
        "paragraphs": [
            "天遣相门延积庆，今同太庙荐嘉宾。",
            "柳条此日同谁折，桂树明年为尔春。",
            "倚棹寒吟渔浦月，垂鞭醉入凤城尘。",
            "由来不要文章得，要且文章出众人。"
        ],
        "notes": "",
        "id": "d6fe2583ddbf010a559a67fa69714f2e"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "贻高谠",
        "preface": "",
        "paragraphs": [
            "都缘相府有宗兄，却恐妨君正路行。",
            "石上长松自森秀，雪中孤玉更凝明。",
            "西陵晓月中秋色，北固军鼙半夜声。",
            "幸有清才与洪笔，何愁高节不公卿。"
        ],
        "notes": "",
        "id": "81e1fd0e1e3f96ce112055157899ee86"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题长洲陈明府小亭",
        "preface": "",
        "paragraphs": [
            "坐看孤峭却劳神，还是微吟到日曛。",
            "松鹤认名呼得下，沙蝉飞处听犹闻。",
            "夜阑亦似深山月，雨后唯关满屋云。",
            "便此逍遥应不易，朱衣红斾未容君。"
        ],
        "notes": "",
        "id": "cc978ed3fbe40844c89443ff97f9444a"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送朱二十赴涟水",
        "preface": "",
        "paragraphs": [
            "到县却应嫌水阔，离家终是见山疎。",
            "笙歌不驻难辞酒，舟檝将行负担书。",
            "为政必能安楚老，向公犹可钓淮鱼。",
            "鸾凰取便多如此，掠地斜飞上太虚。"
        ],
        "notes": "",
        "id": "b7876da1c2f30a2a38e38350d3ccc988"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "德政上睦州胡中丞",
        "preface": "",
        "paragraphs": [
            "上德由来合动天，旌旗到日是丰年。",
            "群书已熟无人似，五字研成举世传。",
            "莫道政声同宇宙，须知紫气满山川。",
            "岂唯里巷皆苏息，犹有恩波及钓船。"
        ],
        "notes": "",
        "id": "4d8361f4d7c723b719999059579582ba"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "袁明府以家酝寄余余以山梅答赠非唯四韵兼亦双关",
        "preface": "",
        "paragraphs": [
            "封匏寄酒提携远，织笼盛梅答赠迟。",
            "九度搅和谁用法，四边窥摘自攀枝。",
            "罇罍泛蚁堪尝日，童稚驱禽欲熟时。",
            "毕卓醉狂潘氏少，倾来掷去恰相宜。"
        ],
        "notes": "",
        "id": "36ca0d9914c52886f17f7b5b06401bcf"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "上杭州姚郎中",
        "preface": "",
        "paragraphs": [
            "能除疾瘼似良医，一郡乡风当日移。",
            "身贵久离行药伴，才高独作后人师。",
            "春游下马皆成醼，吏散看山即有诗。",
            "借问公方与文道，而今中夏更传谁。"
        ],
        "notes": "",
        "id": "54c296d0de9d8de5d1550300cf18c2dc"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送叶秀才赴举兼呈吕少监",
        "preface": "",
        "paragraphs": [
            "君辞旧里一年期，艺至心身亦自知。",
            "尊尽离人看北斗，月寒惊鹊绕南枝。",
            "书回册市砧应绝，棹出村潭菊未衰。",
            "与尔相逢终不远，昨闻秘监在台墀。"
        ],
        "notes": "",
        "id": "0bfbcc9ed5a360e354e586d3d452ae81"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "自缙云赴郡溪流百里轻棹一发曾不崇朝叙事四韵寄献段郎中",
        "preface": "",
        "paragraphs": [
            "激箭溪湍势莫凭，飘然一叶若为乘。",
            "仰瞻青壁开天罅，斗转寒湾避石棱。",
            "巢鸟夜惊离岛树，啼猿昼怯下岩藤。",
            "此中明日寻知己，恐似龙门不易登。"
        ],
        "notes": "",
        "id": "010bf11caff6a0cadc77238415ad669e"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "胡中丞早梅",
        "preface": "",
        "paragraphs": [
            "不独闲花不共时，一株寒艳尚参差。",
            "凌晨未喷含霜朵，应候先开亚水枝。",
            "芬郁合将兰竝茂，凝明应与雪相宜。",
            "谢公吟赏愁飘落，可得更拈长笛吹。"
        ],
        "notes": "",
        "id": "e09038cb8bc09cfacb7d1b05681f23ad"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "借问庭芳早晚栽，座中疑展画屏开。",
            "花分浅浅臙脂脸，叶堕殷殷腻粉腮。",
            "红砌不须夸芍药，白苹何用逞重台。",
            "慇懃为报看花客，莫学游蜂日日来。"
        ],
        "notes": "",
        "id": "05dddf06f1424c10dee262e23bbebb28"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "观项信水墨",
        "preface": "",
        "paragraphs": [
            "险峭虽从笔下成，精能皆自意中生。",
            "倚云孤桧知无朽，挂壁高泉似有声。",
            "转扇惊波连岸动，回灯落日向山明。",
            "小年师祖过今祖，异域应传项信名。"
        ],
        "notes": "",
        "id": "0eb6dde62e460efcc99f27f3072c7a12"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "书桃花坞周处士壁",
        "preface": "",
        "paragraphs": [
            "醉吟雪月思深苦，思苦神劳华髪生。",
            "自学古贤修静节，唯应野鹤识高情。",
            "细泉出石飞难尽，孤烛和云湿不明。",
            "何事嬾于嵇叔夜，更无书札答公卿。"
        ],
        "notes": "",
        "id": "cb5b1f58858995b679486bbf261457a7"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题桐庐谢逸人江居",
        "preface": "",
        "paragraphs": [
            "少小高眠无一事，五侯勋盛欲如何。",
            "湖边倚仗寒吟苦，石上横琴夜醉多。",
            "鸟自树梢随果落，人从窗外卸帆过。",
            "由来朝市为真隐，可要栖身向薜萝。"
        ],
        "notes": "",
        "id": "d615c9f49a256d4f8c38630ac19f4ebd"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "叙雪寄喻凫",
        "preface": "",
        "paragraphs": [
            "密片无声急复迟，纷纷犹胜落花时。",
            "从容不觉藏苔迳，宛转偏宜傍柳丝。",
            "透室虚明非月照，满空回散是风吹。",
            "高人坐卧才方逸，援笔应成六出词。"
        ],
        "notes": "",
        "id": "f3c01c6bbb50bcf869c56c55d7f1c1a8"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "又叙雪寄喻凫",
        "preface": "",
        "paragraphs": [
            "密片繁声旋不销，萦风杂霰转飘飖。",
            "澄江莫蔽长流色，衰柳难黏自动条。",
            "湿气添寒酤酒夜，素花迎曙卷帘朝。",
            "此时明迳无行迹，唯望徽之问寂寥。"
        ],
        "notes": "",
        "id": "949db752cf1c975e883a6e9673240e03"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "哭秘书姚少监",
        "preface": "",
        "paragraphs": [
            "寒空此夜落文星，星落文留万古名。",
            "入室几人成弟子，为儒是处哭先生。",
            "家无谏草逢明代，国有遗篇续正声。",
            "晓向平原陈葬礼，悲风吹雨湿铭旌。"
        ],
        "notes": "",
        "id": "4e6b4c8a90313b61e624ac0814a180a1"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送人宰永泰",
        "preface": "",
        "paragraphs": [
            "北人虽泛南流水，称意南行莫恨赊。",
            "道路先经毛竹岭，风烟渐近刺桐花。",
            "舟停渔浦犹为客，县入樵溪似到家。",
            "下马政声王事少，应容闲吏日高衙。"
        ],
        "notes": "",
        "id": "5f1240420b852c2b3fd0a7ee1425f33a"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "旅次洋州寓居郝氏林亭",
        "preface": "",
        "paragraphs": [
            "举目纵然非我有，思量似在故山时。",
            "鹤盘远势投孤屿，蝉曳残声过别枝。",
            "凉月照窗欹枕倦，澄泉遶石泛觞迟。",
            "青云未得平行去，梦到江南身旅羇。"
        ],
        "notes": "",
        "id": "fd88c4fbb9bd5704258eb69108f1e70e"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "茅山赠洪拾遗",
        "preface": "",
        "paragraphs": [
            "圣代谏臣停谏舌，求归故里傲云霞。",
            "溪头讲树缆渔艇，箧里朝衣输酒家。",
            "但爱身闲辞禄俸，那嫌岁计在桑麻。",
            "我来幸与诸生异，问答时容近绛纱。"
        ],
        "notes": "",
        "id": "ba601407864a9583d5d9b63d8c3bf0ff"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "睦州吕郎中郡中环溪亭",
        "preface": "",
        "paragraphs": [
            "为是仙才登望处，风光便似武陵春。",
            "闲花半落犹迷蝶，白鸟双飞不避人。",
            "树影兴余侵枕簟，荷香坐久著衣巾。",
            "暂来此地非多日，明主那容借寇恂。"
        ],
        "notes": "",
        "id": "38fc9aa4dd4c100ab8de205adbe2623a"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠华阴隐者",
        "preface": "",
        "paragraphs": [
            "少微夜夜当仙掌，更有何人在此居。",
            "花月旧应看浴鹤，松萝本自伴删书。",
            "素琴醉去经宵枕，衰髪寒来向日梳。",
            "故国多年归未遂，因逢此地忆君庐。"
        ],
        "notes": "",
        "id": "47af023cb95d8dd09e0ae2a2393cd8af"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "上杭州杜中丞",
        "preface": "",
        "paragraphs": [
            "昔用雄才登上第，今将重德合明君。",
            "苦心多为安民术，援笔皆成出世文。",
            "寒角细吹孤峤月，秋涛横卷半江云。",
            "掠天逸势应非久，一鹗那栖众鸟群。"
        ],
        "notes": "",
        "id": "6a4c6b4a08f34c60586eaf165bde2a98"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠处州段郎中",
        "preface": "",
        "paragraphs": [
            "幸见仙才领郡初，郡城孤峭似仙居。",
            "杉萝色里游亭榭，瀑布声中阅簿书。",
            "德重自将天子合，情高元与世人疎。",
            "寒潭是处清连底，宾席何心望食鱼。"
        ],
        "notes": "",
        "id": "5ebb250d1f5fa01da82ac78fad1f52a0"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "书法华寺上方禅壁",
        "preface": "",
        "paragraphs": [
            "砌下松巅有鹤栖，孤猿亦在鹤边啼。",
            "卧闻雷雨归岩早，坐见星辰去地低。",
            "一迳穿缘应就郭，千花掩映似无溪。",
            "是非生死多忧恼，此日蒙师为破迷。"
        ],
        "notes": "",
        "id": "d12648443ae493d5de61262e23669bb3"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "书吴道隐林亭",
        "preface": "",
        "paragraphs": [
            "藓榭莎亭萝筿阴，依稀气象似山林。",
            "橘枝亚路黄苞重，井脉牵湖碧甃深。",
            "稚子遮门留熟客，惊蝉入座避游禽。",
            "四邻不见孤高处，翻笑腾腾只醉吟。"
        ],
        "notes": "",
        "id": "f2dc0a3f45565fe678bd879c65c8853c"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "陪王大夫泛湖",
        "preface": "",
        "paragraphs": [
            "去去凌晨回见星，木兰舟稳画桡轻。",
            "白波潭上鱼龙气，红树林中鸡犬声。",
            "蜜炬烧残银汉昃，羽觞飞急玉山倾。",
            "此时检点诸名士，却是渔翁无姓名。"
        ],
        "notes": "",
        "id": "d3698e14620ffcfc1ca30811a74ca72b"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠会稽张少府",
        "preface": "",
        "paragraphs": [
            "高节何曾似任官，药苗香洁备常餐。",
            "一分酒户添犹得，五字诗名隐即难。",
            "笑我无媒生鹤髪，知君有意忆渔竿。",
            "明年莫便还家去，镜里云山且共看。"
        ],
        "notes": "",
        "id": "d278d6158e6f3aa86f2591f9b6e4d5a1"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送郑台处士归绛岩",
        "preface": "",
        "paragraphs": [
            "荣启先生挟琴去，厌寻灵胜忆岩栖。",
            "白猿垂树窗边月，红鲤惊钩竹外溪。",
            "惯采药苗供野馔，曾书蕉叶寄新题。",
            "古贤犹怆河梁别，未可怱怱便解携。"
        ],
        "notes": "",
        "id": "a23ab6cb594da48cefd792c171939da9"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "因话天台胜异仍送罗道士",
        "preface": "",
        "paragraphs": [
            "积翠千层一径开，遥盘山腹到琼台。",
            "藕花飘落前岩去，桂子流从别洞来。",
            "石上丛林碍星斗，窗边瀑布走风雷。",
            "纵云孤鹤无留滞，定恐烟萝不放回。"
        ],
        "notes": "",
        "id": "ee2107dfd06d2fea37673157d8e7f01b"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "哭喻凫先辈",
        "preface": "",
        "paragraphs": [
            "日夜役神多损寿，先生下世未中年。",
            "撰碑纵托登龙伴，营奠应支卖鹤钱。",
            "孤垅阴风吹细草，空窗湿气渍残篇。",
            "人间别更无冤事，到此谁能与问天。"
        ],
        "notes": "",
        "id": "1896d90dab66586b7ba0d97e7b375f93"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "湖北有茅斋湖西有松岛轻棹往返颇谐素心因成四韵",
        "preface": "",
        "paragraphs": [
            "湖北湖西往复还，朝昏只处自由间。",
            "暑天移榻就深竹，月夜乘舟归浅山。",
            "遶砌紫鳞欹枕钓，垂簷野果隔窗攀。",
            "古贤暮齿方如此，多笑愚儒鬓未斑。"
        ],
        "notes": "",
        "id": "9a244e78c9c27376d0c1a569e2a8de8d"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "鉴湖西岛言事",
        "preface": "",
        "paragraphs": [
            "慵拙幸便荒僻地，纵听猨鸟亦何愁。",
            "偶斟药酒欺梅雨，却著寒衣过麦秋。",
            "岁计有时添橡实，生涯一半在渔舟。",
            "世人若便无知己，应向此溪成白头。"
        ],
        "notes": "",
        "id": "860120afd971fed30e29deea5c4617bc"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "山中言事",
        "preface": "",
        "paragraphs": [
            "欹枕亦吟行亦醉，卧吟行醉更何营。",
            "贫来犹有故琴在，老去不过新髪生。",
            "山鸟踏枝红果落，家童引钓白鱼惊。",
            "潜夫自有孤云侣，可要王侯知姓名。"
        ],
        "notes": "",
        "id": "eb85bb94e63a6fe01985e33b4291cc5b"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠萧山彭少府",
        "preface": "",
        "paragraphs": [
            "作尉孜孜更寒苦，操心至癖不为清。",
            "虽将剑鹤支残债，犹有歌篇取盛名。",
            "尽拟勤求为弟子，皆将疑义问先生。",
            "与君相识因儒术，岁月弥多别有情。"
        ],
        "notes": "",
        "id": "d5565e04aa8f03c6275744a5d06fc41b"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠式上人",
        "preface": "",
        "paragraphs": [
            "纵居鼙角喧阗处，亦共云溪邃僻同。",
            "万虑全离方寸内，一生多在五言中。",
            "芰荷叶上难停雨，松桧枝间自有风。",
            "莫笑旅人终日醉，吾将大醉与禅通。"
        ],
        "notes": "",
        "id": "776e3fc934002c66a7350535a7d7020f"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠钱塘湖上唐处士",
        "preface": "",
        "paragraphs": [
            "我爱君家似洞庭，冲湾泼岸夜波声。",
            "蟾蜍影里清吟苦，舴艋舟中白发生。",
            "常共酒杯为侣伴，复闻纱帽见公卿。",
            "莫言举世无知己，自有孤云识此情。"
        ],
        "notes": "",
        "id": "e883328858d44fe03eb828722dc7778a"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "山中言事",
        "preface": "",
        "paragraphs": [
            "日与村家事渐同，烧松啜茗学邻翁。",
            "池塘月撼芙蕖浪，窗户凉生薜荔风。",
            "书幌昼昏岚气里，巢枝俯折雪声中。",
            "山阴钓叟无知己，窥镜挦多鬓欲空。"
        ],
        "notes": "",
        "id": "c9beac4fcfeb8413c12e2bfd3e9d1d6e"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题陶详校书阳羡隐居",
        "preface": "",
        "paragraphs": [
            "芸香署里从容步，阳羡山中啸傲情。",
            "竿底紫鳞输钓伴，花边白犬吠流莺。",
            "长潭五月含冰气，孤桧中宵学雨声。",
            "便泛扁舟应未得，鸱夷弃相始垂名。"
        ],
        "notes": "",
        "id": "48f9addb01aa7399bfdec732be8a81a4"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "秋晚林中寄宾幕",
        "preface": "",
        "paragraphs": [
            "八月萧条九月时，沙蝉海燕各分飞。",
            "杯盂未称尝生酒，砧杵先催试熟衣。",
            "泉漱玉声冲石窦，橘垂朱实压荆扉。",
            "无过纵有家山思，印绶留连争得归。"
        ],
        "notes": "",
        "id": "e6e1e9f6f6c758655690bf7ff487a004"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "与乡人鉴休上人别",
        "preface": "",
        "paragraphs": [
            "此日因师话乡里，故乡风土我偏谙。",
            "一枝竹叶如溪北，半树梅花似岭南。",
            "山夜猎徒多信犬，雨天村舍未催蚕。",
            "如今休作还家意，两须垂丝已不堪。"
        ],
        "notes": "",
        "id": "2122f9a4fe217c289895eceeb65043fe"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送王霖赴举",
        "preface": "",
        "paragraphs": [
            "自古主司看荐士，明年应是不参差。",
            "须凭吉梦为先兆，必恐长才偶盛时。",
            "北阙上书冲雪早，西陵中酒趂潮迟。",
            "郄诜可要真消息，只向春前便得知。"
        ],
        "notes": "",
        "id": "96ca2a2ffe26a935fa222cd0865ab024"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "思越中旧游寄友",
        "preface": "",
        "paragraphs": [
            "甸外山川无越国，依稀只似剑门西。",
            "镜中叠浪摇星斗，城上繁花咽鼓鼙。",
            "断臂青猿啼玉笥，成行白鸟下耶溪。",
            "此中曾是同游处，迢递寻君梦不迷。"
        ],
        "notes": "",
        "id": "1cc232b5248e4dd5d2ccb915fa6fad2a"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "陪胡中丞泛湖",
        "preface": "",
        "paragraphs": [
            "仙舟仙药醉行春，上界稀逢下界人。",
            "绮绣峰前闻野鹤，旌旗影里见游鳞。",
            "澄潭彻底齐心镜，杂树含芳让锦茵。",
            "凡许从容谁不幸，就中光显是州民。"
        ],
        "notes": "",
        "id": "d6517e8460effb76914f2e6db47f086a"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "叙雪献员外",
        "preface": "",
        "paragraphs": [
            "纷纭宛转更堪看，压竹摧巢井径漫。",
            "风柳细条粘不得，春溪绿色蔽应难。",
            "清辉直认中庭月，湿气偏添半夜寒。",
            "谢守来吟才更逸，郢词先至彩毫端。"
        ],
        "notes": "",
        "id": "54b54e522b8031211dda0f2d2666e290"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "王将军",
        "preface": "",
        "paragraphs": [
            "大志无心守章句，终怀上畧致殊功。",
            "保宁帝业青萍在，投弃儒书绛帐空。",
            "密雪曙连葱岭道，青松夜起柳营风。",
            "将星依旧当文座，应念愚儒命未通。"
        ],
        "notes": "",
        "id": "6b841ac9a3799e41282a5c7048b94575"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "阳亭言事献漳州于使君",
        "preface": "",
        "paragraphs": [
            "重叠山前对酒罇，腾腾兀兀度朝昏。",
            "平明疎磬白云寺，遥夜孤砧红叶村。",
            "去鸟岂知烟树远，惊鱼应觉露荷翻。",
            "旅人寄食逢黄菊，每见故人思故园。"
        ],
        "notes": "",
        "id": "2c08305330c03889d1d7669cfa76b79f"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "海石榴",
        "preface": "",
        "paragraphs": [
            "亭际夭妍日日看，每朝颜色一般般。",
            "满枝犹待春风力，数朵先欺腊雪寒。",
            "舞蝶似随歌拍转，游人只怕酒杯干。",
            "久长年少应难得，忍不丛边到夜观。"
        ],
        "notes": "",
        "id": "46c71832a95d31bfcf187463e6277277"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "嘉兴许明府",
        "preface": "",
        "paragraphs": [
            "檇李转闻风教好，重门夜不上重关。",
            "腰悬墨绶三年外，身去青云一步间。",
            "勤苦字人酬帝力，从容对客问家山。",
            "升沈路别情犹在，不忘乡中旧往还。"
        ],
        "notes": "",
        "id": "b1b62b2c751894b8ddbcac8686030b63"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "再题路支使南亭",
        "preface": "",
        "paragraphs": [
            "行处避松兼碍石，即须门径落斜开。",
            "爱邀旧友看渔钓，贪听新禽驻酒杯。",
            "树影不随明月去，溪声常送落花来。",
            "睡时分得江淹梦，五色毫端弄逸才。"
        ],
        "notes": "",
        "id": "c1db5b9192c9850ced6c089d023941c2"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "路支使小池",
        "preface": "",
        "paragraphs": [
            "广狭偶然非制定，犹将方寸像沧溟。",
            "一泓春水无多浪，数尺晴天几个星。",
            "露满玉盘当半夜，匣开金镜在中庭。",
            "主人垂钓常来此，虽把鱼竿醉未醒。"
        ],
        "notes": "",
        "id": "ce69a3bb6104ff83fc2983631901301f"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "哭江西处士陈陶",
        "preface": "",
        "paragraphs": [
            "寿尽天年命不通，钓溪吟月便成翁。",
            "虽云挂剑来坟上，亦恐藏书在壁中。",
            "巢父精灵归大夜，客儿才调振遗风。",
            "南华至理须齐物，生死即应无异同。"
        ],
        "notes": "",
        "id": "cf8deecaf6f219c5dfaf589697f74a9a"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "越中言事二首 一",
        "preface": "",
        "paragraphs": [
            "异术闲和合圣明，湖光浩气共澄清。",
            "郭中云吐啼猿寺，山上花藏调角城。",
            "香起荷湾停棹饮，丝垂柳陌约鞭行。",
            "游人今日又明日，不觉镜中新髪生。"
        ],
        "notes": "",
        "id": "dd975f52f176cef6143a85cfa45000bf"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "越中言事二首 二",
        "preface": "",
        "paragraphs": [
            "云霞水木共苍苍，元化分功秀一方。",
            "百里湖波轻撼月，五更军角慢吹霜。",
            "沙边贾客喧鱼市，岛上潜夫醉笋庄。",
            "终岁逍遥仁术内，无名甘老买臣乡。"
        ],
        "notes": "",
        "id": "8ec569551177472028372fb36d2fbec0"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题龙瑞观兼呈徐尊师",
        "preface": "",
        "paragraphs": [
            "或雨或云常不定，地灵云雨自无时。",
            "世人莫识神方字，仙鸟偏栖药树枝。",
            "远壑度年如晦暝，阴溪入夏有凌澌。",
            "此中唯有师知我，未得寻师即梦师。"
        ],
        "notes": "",
        "id": "0b92ebbc9bef5d242b2cc07bec26c728"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送陈秀才将游霅上便议北归",
        "preface": "",
        "paragraphs": [
            "婆娑恋酒山花尽，绕缭还家水路通。",
            "转檝拟从青草岸，吹帆犹是白苹风。",
            "淮边欲暝军鼙急，洛下先寒苑树空。",
            "诗句因余更孤峭，书题不合忘江东。"
        ],
        "notes": "",
        "id": "23b683746bd260d598b065d1ed88cebd"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送吴彦融赴举",
        "preface": "",
        "paragraphs": [
            "用心精至自无疑，千万人中似汝稀。",
            "上国才将五字去，全家便待一枝归。",
            "西陵柳路摇鞭尽，北固潮程挂席飞。",
            "想见明年榜前事，当时分散著来衣。"
        ],
        "notes": "",
        "id": "77e003f3b40b2feb971e74bee464ee27"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "同萧山陈长官县楼登望",
        "preface": "",
        "paragraphs": [
            "坐看南北与西东，远近无非礼义中。",
            "一县繁花香送雨，五株垂柳绿牵风。",
            "寒涛背海喧还静，驿路穿林断复通。",
            "仲叔受恩多感恋，裴回却怕酒壶空。"
        ],
        "notes": "",
        "id": "bcb0cd35a047a9ac37606820a2e5eca3"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送何道者",
        "preface": "",
        "paragraphs": [
            "何事忽来还忽去，孤云不定鹤情高。",
            "真经与术添年寿，灵药分功入鬓毛。",
            "必拟一身生羽翼，终看陆地作波涛。",
            "遍寻岩洞求仙者，即恐无人似尔曹。"
        ],
        "notes": "",
        "id": "76aee3d1e0b9b5094f044a5e9a7fb590"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "酬将作于少监",
        "preface": "",
        "paragraphs": [
            "由来至宝出毫端，五色炎光照室寒。",
            "仰望孤峰知耸峻，前临积水见波澜。",
            "冰丝织络经心久，瑞玉雕磨措手难。",
            "不是散斋兼拭目，寻常未便借人看。"
        ],
        "notes": "",
        "id": "eb98a0b2e8b16bfd367abee81954b915"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "雪中寄殷道士",
        "preface": "",
        "paragraphs": [
            "大片纷纷小片轻，雨和风击更纵横。",
            "园林入夜寒光动，窗户凌晨湿气生。",
            "蔽野吞村飘未歇，摧巢压竹密无声。",
            "山阴道士吟多兴，六出花边五字成。"
        ],
        "notes": "",
        "id": "387ed1430d8b124ddd8d82aa5e64ed72"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "宋从事",
        "preface": "",
        "paragraphs": [
            "出众仙才是谪仙，裁霞曳绣一篇篇。",
            "虽将洁白酬知己，自有风流助少年。",
            "欹枕卧吟荷叶雨，持杯坐醉菊花天。",
            "冥搜太苦神应乏，心在虚无更那边。"
        ],
        "notes": "",
        "id": "cf1d8ff50055ba421765e5a13e3762d4"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "出山寄苏从事",
        "preface": "",
        "paragraphs": [
            "寸心似火频求荐，两鬓如霜始息机。",
            "隔岸鸡鸣春耨去，邻家犬吠夜渔归。",
            "倚松长啸宜疎拙，拂石欹眠绝是非。",
            "多谢元瑜怜野贱，时回车马发光辉。"
        ],
        "notes": "",
        "id": "a9c53af1a9201186be6cb81ab34294d4"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送杭州李员外",
        "preface": "",
        "paragraphs": [
            "政成何用满三年，上界群仙待谪仙。",
            "便赴新恩归紫禁，还从旧路上青天。",
            "笙歌怨咽当离席，更漏丁东在画船。",
            "必恐驻班留立位，前程一步是炉烟。"
        ],
        "notes": "",
        "id": "7d8c257b6b5fff463e227793c450f64a"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠李支使",
        "preface": "",
        "paragraphs": [
            "药成平地是寥天，三十人中最少年。",
            "白雪振声来辇下，青云开路到床前。",
            "公卿位近应翘足，荀宋才微可拍肩。",
            "一等孔门为弟子，愚儒独自赋归田。"
        ],
        "notes": "",
        "id": "d6f9ae90e86ee0a647912a515a6637a9"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "卢卓山人画水",
        "preface": "",
        "paragraphs": [
            "常闻画石不画水，画水至难君得名。",
            "海色未将蓝汁染，笔锋犹傍墨花行。",
            "散吞高下应无岸，斜蹙东南势欲倾。",
            "坐久神迷不能决，却疑身在小蓬瀛。"
        ],
        "notes": "",
        "id": "b6551c41c0d13901c64c96175f9fce7f"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "废宅",
        "preface": "",
        "paragraphs": [
            "主人何处独裴回，流水自流花自开。",
            "若见故交皆散去，即应新燕不归来。",
            "入门缭绕穿荒竹，坐石逡巡染绿苔。",
            "应是曾经恶风雨，修桐半折损琴材。"
        ],
        "notes": "",
        "id": "825840d25155b0137a4630d4a6bc671a"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题宝林山禅院",
        "preface": "",
        "paragraphs": [
            "山捧亭台郭遶山，遥盘苍翠到山巅。",
            "嵒中古井虽通海，窟里阴云不上天。",
            "罗列众星依木末，周回万室在簷前。",
            "我来可要归禅老，一寸寒灰已达玄。"
        ],
        "notes": "",
        "id": "300f18121b52de7a6b29aa4666e7ddcf"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题越州袁秀才林亭",
        "preface": "",
        "paragraphs": [
            "清邃林亭指画开，幽岩别派像天台。",
            "坐牵蕉叶题诗句，醉触藤花落酒杯。",
            "白鸟不归山里去，红鳞多自镜中来。",
            "终年此地为吟伴，早起寻君薄暮回。"
        ],
        "notes": "",
        "id": "ff3b8ea85c6cb9e5ad7876f9f2655fbf"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题龟山穆上人院",
        "preface": "",
        "paragraphs": [
            "修持百法过半百，日往月来心更坚。",
            "床上水云随坐夏，林西山月伴行禅。",
            "寒蜩远韵来窗里，白鸟斜行起砌边。",
            "我爱寻师师访我，只应寻访是因缘。"
        ],
        "notes": "",
        "id": "95704fd3335a10553dfbc46fb71e1edd"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠美人四首 一",
        "preface": "",
        "paragraphs": [
            "直缘多艺用心劳，心路玲珑格调高。",
            "舞袖低徊真蛱蝶，朱唇深浅假樱桃。",
            "粉胸半掩疑晴雪，醉眼斜回小样刀。",
            "才会雨云须别去，语慙不及琵琶槽。"
        ],
        "notes": "",
        "id": "201cdd61b01d040434994bdd13acc4bc"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠美人四首 二",
        "preface": "",
        "paragraphs": [
            "严冬忽作看花日，盛暑翻为见雪时。",
            "坐上弄娇声不转，尊前掩笑意难知。",
            "含歌媚盼如桃叶，妙舞轻盈似柳枝。",
            "年几未多犹怯在，些些私语怕人疑。"
        ],
        "notes": "",
        "id": "02b38005a1e834d153ee66bdfb2c9021"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠美人四首 三",
        "preface": "",
        "paragraphs": [
            "酒蕴天然自性灵，人间有艺总关情。",
            "剥葱十指转筹疾，舞柳细腰随拍轻。",
            "常恐胸前春雪释，惟愁座上庆云生。",
            "若教梅尉无仙骨，争得仙娥驻玉京。"
        ],
        "notes": "",
        "id": "543ac23e72063fb7532ec9e2377d3df7"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠美人四首 四",
        "preface": "",
        "paragraphs": [
            "昔日仙人今玉人，深冬相见亦如春。",
            "倍酬金价微含笑，才发歌声早动尘。",
            "昔岁曾为萧史伴，今朝应作宋家邻。",
            "百年别后知谁在，须遣丹青画取真。"
        ],
        "notes": "",
        "id": "bda754616767a3d5e8c8174b76599341"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "听段处士弹琴",
        "preface": "",
        "paragraphs": [
            "几年调弄七条丝，元化分功十指知。",
            "泉迸幽音离石底，松含细韵在霜枝。",
            "窗中顾兔初圆夜，竹上寒蝉尽散时。",
            "唯有此时心更静，声声可作后人师。"
        ],
        "notes": "",
        "id": "c067c7081d06a402f8b6d9f1a0a48077"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "初归镜中寄陈端公",
        "preface": "",
        "paragraphs": [
            "去岁离家今岁归，孤帆梦向鸟前飞。",
            "必知芦笋侵沙井，兼被藤花占石矶。",
            "云岛采茶常失路，雪龛中酒不关扉。",
            "故交若问逍遥事，玄冕何曾胜苇衣。"
        ],
        "notes": "",
        "id": "d11fc3f0b53b1821f6687c4eac59f161"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "再题龙泉寺上方",
        "preface": "",
        "paragraphs": [
            "牛斗正齐群木末，鸟行横截众山腰。",
            "路盘砌下兼穿竹，井在岩头亦统潮。",
            "海岸四更看日出，石房三月任花烧。",
            "未能割得繁华去，难向此中甘寂寥。"
        ],
        "notes": "",
        "id": "da284d3841a4370c3c22096fc06092b0"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "于秀才小池",
        "preface": "",
        "paragraphs": [
            "一泓潋滟复澄明，半日功夫𣃁小庭。",
            "占地未过四五尺，浸天唯入两三星。",
            "鹢舟草际浮霜叶，[渔]火沙边驻小萤。",
            "才见规模识方寸，知君立意象沧溟。"
        ],
        "notes": "",
        "id": "936f4ca81f3b8eb2de472d6434429630"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "叙钱塘异胜",
        "preface": "",
        "paragraphs": [
            "暖景融融寒景清，越台风送晓钟声。",
            "四郊远火烧烟月，一道惊波撼郡城。",
            "夜雪未知东岸绿，春风犹放半江晴。",
            "谢公吟处依稀在，千古无人继盛名。"
        ],
        "notes": "",
        "id": "63999a28bb14fa1440ee21118698691c"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠中岩王处士",
        "preface": "",
        "paragraphs": [
            "垂杨褭褭草芊芊，气象清深似洞天。",
            "援笔便成鹦鹉赋，洗花须用桔槔泉。",
            "商于避世堪同日，渭曲逢时必有年。",
            "直恐刚肠闲未得，醉吟争奈被才牵。"
        ],
        "notes": "",
        "id": "aed8b055a8d628494f19bcbac5e9c6cf"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "初归故里献侯郎中",
        "preface": "",
        "paragraphs": [
            "常思旧里欲归难，已作归心即自宽。",
            "此日早知无爵位，当时便合把渔竿。",
            "朝昏入闰春将逼，城邑多山夏却寒。",
            "不是幽愚望荣忝，君侯异礼亦何安。"
        ],
        "notes": "",
        "id": "c263fa214f8aebc11ff1fec005b3723e"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "归睦州中路寄侯郎中",
        "preface": "",
        "paragraphs": [
            "颜巷萧条知命后，膺门感激受恩初。",
            "却容鹤髪还蜗舍，犹梦渔竿从隼旟。",
            "新定暮云吞故国，会稽春草入贫居。",
            "乡中自古为儒者，谁得公侯降尺书。"
        ],
        "notes": "",
        "id": "2db5ea1d13552402c52fcee8bc992dd1"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题报恩寺上方",
        "preface": "",
        "paragraphs": [
            "来来先上上方看，眼界无穷世界宽。",
            "岩溜喷空晴似雨，林萝碍日夏多寒。",
            "众山迢递皆相叠，一路高低不记盘。",
            "清峭关心惜归去，他时梦到亦难判。"
        ],
        "notes": "",
        "id": "d1b1fe508a8bcfb0856be8c09ba91708"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送永嘉王令之任二首 一",
        "preface": "",
        "paragraphs": [
            "定拟孜孜化海边，须判素髪侮流年。",
            "波涛不应双溪水，分野长如二月天。",
            "浮客若容开荻地，钓翁应免税苔田。",
            "前贤未必全堪学，莫读当时归去篇。"
        ],
        "notes": "",
        "id": "31b8fc099bdc5369d717e4270b508653"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送永嘉王令之任二首 二",
        "preface": "",
        "paragraphs": [
            "虽展县图如到县，五程犹入缙云东。",
            "山间阁道盘岩底，海界孤峰在浪中。",
            "礼法未闻离汉制，土宜多说似吴风。",
            "字人若用非常术，唯要旬时便立功。"
        ],
        "notes": "",
        "id": "e5a45623d4f61d8c49239d37f1c203a9"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "盐官王长官新创瑞隐亭",
        "preface": "",
        "paragraphs": [
            "指画便分元化力，周回秀绝自清机。",
            "孤云恋石寻常住，落絮萦风特地飞。",
            "雏鸟啼花催酿酒，惊鱼溅水误沾衣。",
            "明年秩满难将去，何似先教画取归。"
        ],
        "notes": "",
        "id": "ce70f6ddb0f96b68d50896f53ab064a3"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "李户曹小妓天得善击越器以成曲章",
        "preface": "",
        "paragraphs": [
            "越器敲来曲调成，腕头匀滑自轻清。",
            "随风摇曳有余韵，测水浅深多泛声。",
            "昼漏丁当相续滴，寒蝉计会一时鸣。",
            "若教进上梨园去，众乐无由更擅名。"
        ],
        "notes": "",
        "id": "e0337b9a34eeb3e506b5d2d4c6d61310"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "岁晚言事寄乡中亲友",
        "preface": "",
        "paragraphs": [
            "急景苍茫昼若昏，夜风干峭触前轩。",
            "寒威半入龙蛇窟，暖气全归草树根。",
            "蜡烬凝来多碧焰，香醪滴处有冰痕。",
            "尺书未达年应老，先被新春入故园。"
        ],
        "notes": "",
        "id": "6f807e87a6f81a978fb23390ecc42cd3"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠孙百篇",
        "preface": "",
        "paragraphs": [
            "御题百首思纵横，半日功夫举世名。",
            "羽冀便从吟处出，珠玑续向笔头生。",
            "莫嫌黄绶官资小，必料青云道路平。",
            "才子风流复年少，无愁高卧不公卿。"
        ],
        "notes": "",
        "id": "47c30cc5c8e83034914d7ee6826b12ca"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠夏侯评事",
        "preface": "",
        "paragraphs": [
            "傍窥盛德与高节，缅想应无前后人。",
            "讲论参同深到骨，停腾姹女立成银。",
            "棋功过却杨玄宝，易义精于梅子真。",
            "朱紫侯门犹不见，可知岐路有风尘。"
        ],
        "notes": "",
        "id": "ad3dfcbfea7a41ec4876d99090f8c9c4"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送郑端公",
        "preface": "",
        "paragraphs": [
            "圣主伫知宣室事，岂容才子滞长沙。",
            "随珠此去方酬德，赵璧当时误指瑕。",
            "骢马将离江浦月，绣衣却照禁中花。",
            "应怜寂寞沧洲客，烟汉尘泥相去赊。"
        ],
        "notes": "",
        "id": "a1ba5d86f0cd4ebdbf35909f3a6f52de"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题故人废宅二首 一",
        "preface": "",
        "paragraphs": [
            "举目凄凉入破门，鲛人一饭尚知恩。",
            "闲花旧识犹含笑，怪石无情更不言。",
            "樵叟和巢伐桃李，牧童兼草踏兰荪。",
            "壶觞笑咏随风去，唯有声声蜀帝魂。"
        ],
        "notes": "",
        "id": "f5cbd0ba61b70e28f67e7997eee4cdaa"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题故人废宅二首 二",
        "preface": "",
        "paragraphs": [
            "寒莎野树入荒庭，风雨萧萧不掩扃。",
            "旧径已知无孟竹，前溪应不浸荀星。",
            "精灵消散归寥廓，功业传留在志铭。",
            "薄暮停车更凄怆，山阳隣笛若为听。"
        ],
        "notes": "",
        "id": "4cc823caa079631a7030d7128f9a127b"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "寄于少监",
        "preface": "",
        "paragraphs": [
            "修持清苦振佳声，众鸟那知一鹗情。",
            "蹑履三千皆后学，抟风九万即前程。",
            "名将日月同时朽，身是山河应数生。",
            "从此云泥更悬阔，渔翁不合见公卿。"
        ],
        "notes": "",
        "id": "0319119410c89ca9f64de848eb914eb3"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "和剡县陈明府登县楼",
        "preface": "",
        "paragraphs": [
            "郭里人家如掌上，簷前树木映窗櫺。",
            "烟霞若接天台地，分野应侵婺女星。",
            "驿路古今通北阙，仙溪日夜入东溟。",
            "彩衣才子多吟啸，公退时时见画屏。"
        ],
        "notes": "",
        "id": "495f1692310fbd6b273f1625849c0ecf"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "项洙处士画水墨钓台",
        "preface": "",
        "paragraphs": [
            "画石画松无两般，犹嫌瀑布画声难。",
            "虽云智惠生灵府，要且功夫在笔端。",
            "泼处便连阴洞黑，添来先向朽枝干。",
            "我家曾寄双台下，往往开图尽日看。"
        ],
        "notes": "",
        "id": "95a1ab9840626b938d443db8186c7a2f"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠天台叶尊师",
        "preface": "",
        "paragraphs": [
            "莫见平明离少室，须知薄暮入天台。",
            "常时爱缩山川去，有夜自携星月来。",
            "灵药不知何代得，古松应是长年栽。",
            "先生暗笑看棋者，半局棋边白发催。"
        ],
        "notes": "",
        "id": "416e6d6d20a391fc0bfa91bbf420ca89"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "寄台州孙从事百篇",
        "preface": "",
        "paragraphs": [
            "圣世科名酬志业，仙州秀色助神机。",
            "梅真入仕提雄笔，阮瑀从军著彩衣。",
            "昼寝不知山雪积，春游应趁夜潮归。",
            "相思莫讶音书晚，鸟去犹须叠日飞。"
        ],
        "notes": "",
        "id": "102b2d3506debe1b803566e5e93f42b1"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送睦州侯郎中赴阙",
        "preface": "",
        "paragraphs": [
            "昔著政声闻国外，今留儒术化江东。",
            "青云旧路归仙掖，白凤新词入圣聪。",
            "弦管未知银烛晓，旌旗已侍锦帆风。",
            "郡人难议酬恩德，徧在三年礼遇中。"
        ],
        "notes": "",
        "id": "08cc733a2623099151ccfdfba0b1ec8d"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "朱秀才庭际蔷薇",
        "preface": "",
        "paragraphs": [
            "绣难相似画难真，明媚鲜妍绝比伦。",
            "露压盘条方到地，风吹艳色欲烧春。",
            "断霞转影侵西壁，浓麝分香入四邻。",
            "看取后时归故里，庭花应让锦衣新。"
        ],
        "notes": "",
        "id": "5781ed5a8106de3e0a09309452658f2f"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "登龙瑞观北岩",
        "preface": "",
        "paragraphs": [
            "纵目下看浮世事，方知峭崿与天通。",
            "湖边风力归帆上，岭顶云根在雪中。",
            "促韵寒钟催落照，斜行白鸟入遥空。",
            "前人去后后人至，今古异时登眺同。"
        ],
        "notes": "",
        "id": "991528856038639f3624bc5ba6db2f7a"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送婺州许录事",
        "preface": "",
        "paragraphs": [
            "之官便是还乡路，白日堂堂著锦衣。",
            "八咏遗风资逸兴，二溪寒色助清威。",
            "曙星没尽提纲去，暝角吹残鏁印归。",
            "笑我中年更愚僻，醉醒多在钓渔矶。"
        ],
        "notes": "",
        "id": "428a0b44197e332b74f5b0edf1b5dfeb"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题龙泉寺绝顶",
        "preface": "",
        "paragraphs": [
            "未明先见海底日，良久远鸡方报晨。",
            "古树含风长带雨，寒岩四月始知春。",
            "中天气爽星河近，下界时丰雷雨匀。",
            "前后登临思无尽，年年改换去来人。"
        ],
        "notes": "",
        "id": "b3a0523af3ee44b26672e96458653968"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠上虞胡少府百篇",
        "preface": "",
        "paragraphs": [
            "求仙不在炼金丹，轻举由来别有门。",
            "日晷未移三十刻，风骚已及四千言。",
            "宏才尚遣居卑位，公道何曾雪至冤。",
            "歛板尘中无恨色，应缘利禄副晨昏。"
        ],
        "notes": "",
        "id": "089a50e5b5471fe2ebe91f29e9cc0760"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "上郑员外",
        "preface": "",
        "paragraphs": [
            "为郡至公兼至察，古今能有几多人。",
            "忧民一似清吟苦，守节还如未达贫。",
            "利刃从前堪切玉，澄潭到底不容尘。",
            "潜夫岂合干旌斾，甘棹渔舟下钓纶。"
        ],
        "notes": "",
        "id": "d5613eb4116f5634bc9232813b649c4b"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "桐庐江阁",
        "preface": "",
        "paragraphs": [
            "风烟百变无定态，缅想画人虚损心。",
            "卷箔槛前沙鸟散，垂钩床下锦鳞沈。",
            "白云野寺凌晨磬，红树孤村遥夜砧。",
            "此地四时抛不得，非唯盛暑事开襟。"
        ],
        "notes": "",
        "id": "9f266f7c613a8442a9cb2de1b8841e75"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题澄圣塔院上方",
        "preface": "",
        "paragraphs": [
            "地灵直是饶风雨，杉桧老于云雨间。",
            "只讶窗中常见海，方知砌下更多山。",
            "远泉势曲犹须引，野果枝低可要攀。",
            "若把重门谕玄寂，何妨善闭却无关。"
        ],
        "notes": "",
        "id": "6ca654f4a18b2203439a23c74ab1de0f"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "僧院小泉井",
        "preface": "",
        "paragraphs": [
            "亦恐浅深同禹穴，兼云制度象污罇。",
            "窥寻未见泉来路，缅想应穿石裂痕。",
            "片段似冰犹可把，澄清如镜不曾昏。",
            "欲知到底无尘染，堪与吾师比性源。"
        ],
        "notes": "",
        "id": "a6426e7081d2a1370cb4a47c4bde9a2e"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "过姚监故居",
        "preface": "",
        "paragraphs": [
            "不敢要君征亦起，致君全得似唐虞。",
            "谠言昨叹离天听，新冢今闻入县图。",
            "琴锁坏窗风自触，鹤归乔木月难呼。",
            "学书弟子何人在，检点犹逢谏草无。"
        ],
        "notes": "",
        "id": "a802b3e63fcf6991567fb4cbe28aaa34"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "陪李郎中夜[宴]",
        "preface": "",
        "paragraphs": [
            "间世星郎夜[宴]时，丁丁寒漏滴声稀。",
            "琵琶弦促千般语，鹦鹉杯深四散飞。",
            "遍请玉容歌白雪，高烧红蜡照朱衣。",
            "人间有此荣华事，争遣渔翁恋钓矶。"
        ],
        "notes": "",
        "id": "22f6a9905d34dc3731bfae34d87baeea"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "狂寇后上刘尚书",
        "preface": "",
        "paragraphs": [
            "孙武倾心与万夫，削平妖孽在斯须。",
            "才施偃月行军令，便见台星逼座隅。",
            "独柱搘天寰海正，雄名盖世古今无。",
            "圣君争不酬功业，仗下高悬破贼图。"
        ],
        "notes": "",
        "id": "0588c1c444cec5ec0a55b2a27695f68f"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "尚书新创敌楼二首 一",
        "preface": "",
        "paragraphs": [
            "下马政成无一事，应须胜地过朝昏。",
            "笙歌引出桃花洞，罗绣拥来金谷园。",
            "十里水云吞半郭，九秋山月入千门。",
            "常闻大厦堪栖息，燕雀心知不敢言。"
        ],
        "notes": "",
        "id": "ef5caa15a93b9e418848c81cc0751487"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "尚书新创敌楼二首 二",
        "preface": "",
        "paragraphs": [
            "异境永为欢乐地，歌钟夜夜复年年。",
            "平明旭日生床底，薄暮残霞落酒边。",
            "虽向槛前窥下界，不知窗里是中天。",
            "直须分付丹青手，画出旌幢遶谪仙。"
        ],
        "notes": "",
        "id": "d0515a10eb2849c2eb9aea8e31a9caab"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠李郢端公",
        "preface": "",
        "paragraphs": [
            "非唯孤峭与世绝，吟处斯须能变通。",
            "物外搜罗归大雅，毫端剪削有余功。",
            "山川正气侵灵府，雪月清辉引思风。",
            "别得人间上升术，丹霄路在五言中。"
        ],
        "notes": "",
        "id": "879dae88a5dfa2a83b21f2e842658ec1"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送孙百篇游天台",
        "preface": "",
        "paragraphs": [
            "东南云路落斜行，入树穿村见赤城。",
            "远近常时皆药气，高低无处不泉声。",
            "映岩日向床头没，湿烛云从柱底生。",
            "更有仙花与灵鸟，恐君多半未知名。"
        ],
        "notes": "",
        "id": "bcbe92589e5ed6e856d01ff553395c00"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "陆山人画水",
        "preface": "",
        "paragraphs": [
            "毫末用功成一水，水源山脉固难寻。",
            "逡巡便可见波浪，咫尺不能知浅深。",
            "但有片云生海口，终无明月在潭心。",
            "我来拟学磻溪叟，白首钓璜非陆沈。"
        ],
        "notes": "",
        "id": "7d60e7acac8f788f8c0814d9095ccc43"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "郭中山居",
        "preface": "",
        "paragraphs": [
            "莫见一瓢离树上，犹须四壁在林间。",
            "沈吟不寐先闻角，屈曲登高自有山。",
            "溅石迸泉听未足，亚窗红果卧堪攀。",
            "公卿若便遗名姓，却与禽鱼作往还。"
        ],
        "notes": "",
        "id": "c1f0423c9416583f8d48b3c5c10ff91c"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "雪中寄李知诲判官",
        "preface": "",
        "paragraphs": [
            "聚散联翩急复迟，解将华髪两相欺。",
            "虽云竹重先藏路，却讶巢倾不损枝。",
            "入户便从风起后，照窗翻似月明时。",
            "此时门巷无行迹，尘满尊罍谁得知。"
        ],
        "notes": "",
        "id": "3436de788302fb5b7dd2b56cad0f9da7"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "途中言事寄居远上人",
        "preface": "",
        "paragraphs": [
            "举目时时似故园，乡心自动向谁言。",
            "白云晓湿寒山寺，红叶夜飞明月村。",
            "震泽风帆归橘岸，钱塘水府抵城根。",
            "羡师了达无牵束，竹径生苔掩竹门。"
        ],
        "notes": "",
        "id": "03f2073e94f3264d721a1a1a32168855"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "雪中寄薛郎中",
        "preface": "",
        "paragraphs": [
            "野禽未觉巢枝仄，稚子先忧径竹摧。",
            "半夜忽明非月午，前庭旋释被春摧。",
            "碎花若入樽中去，清气应归笔底来。",
            "深拥红炉听仙乐，忍教愁坐画寒灰。"
        ],
        "notes": "",
        "id": "c75aabff686ea3e70750ef2688faf9be"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题盛令新亭",
        "preface": "",
        "paragraphs": [
            "举目岂知新智慧，存思便是小天台。",
            "偶尝嘉果求枝去，因问名花寄种来。",
            "春物诱才归健笔，夜歌牵醉入丛杯。",
            "此中难遇逍遥事，计日应为印绶催。"
        ],
        "notes": "",
        "id": "913381e28cb35c68cdda805a60e31877"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠郑仁规",
        "preface": "",
        "paragraphs": [
            "一石雄才独占难，应分二斗借人寰。",
            "澄心不出风骚外，落笔全归教化间。",
            "莲幕未来须更聘，桂枝才去即先攀。",
            "可怜丽句能飞动，荀宋精灵亦厚颜。"
        ],
        "notes": "",
        "id": "654e6106776199fd5e344b06e0875a2c"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送缙陵王少府赴举",
        "preface": "",
        "paragraphs": [
            "相看不忍尽离觞，五两牵风速去樯。",
            "远驿新砧应弄月，初程残角未吹霜。",
            "越山直下分吴苑，淮水横流入楚乡。",
            "珍重郄家好兄弟，明年禄位在何方。"
        ],
        "notes": "",
        "id": "63f635786794a5f4f242b3c8a403b119"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "路入剡中作",
        "preface": "",
        "paragraphs": [
            "截湾冲濑片帆通，高枕微吟到剡中。",
            "掠草并飞怜燕子，停桡独饮学渔翁。",
            "波涛漫撼长潭月，杨柳斜牵一岸风。",
            "便拟乘槎应去得，仙源直恐接星东。"
        ],
        "notes": "",
        "id": "a54d44a976f6eb7932f233f92daf7c55"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "东山瀑布",
        "preface": "",
        "paragraphs": [
            "遥夜看来疑月照，平明失去被云迷。",
            "挂岩远势穿松岛，击石残声注稻畦。",
            "素色喷成三伏雪，余波流作万年溪。",
            "不缘真宰能开决，应向前山杂淤泥。"
        ],
        "notes": "",
        "id": "9a7827f02f8ec919c86fb2a3c8ad8011"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "水墨松石",
        "preface": "",
        "paragraphs": [
            "三世精能举世无，笔端狼籍见功夫。",
            "添来势逸阴崖黑，泼处痕轻灌木枯。",
            "垂地寒云吞大漠，过江春雨入全吴。",
            "兰堂坐久心弥惑，不道山川是画图。"
        ],
        "notes": "",
        "id": "eab5ac9fcf71a1474de09db8267abc5a"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "献浙东王大夫二首 一",
        "preface": "",
        "paragraphs": [
            "出镇当时移越俗，致君何日不尧年。",
            "到来唯饮长溪水，归去应将一个钱。",
            "吟处美人擎笔砚，行时飞鸟避旌旃。",
            "四方皆是分忧寄，独有东南戴二天。"
        ],
        "notes": "",
        "id": "7c2306ce068745e15f66de7e059da0ee"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "献浙东王大夫二首 二",
        "preface": "",
        "paragraphs": [
            "王臣夷夏仰清名，领镇犹为失意行。",
            "已见玉璜曾上钓，何愁金鼎不和羹。",
            "誉将星月同时朽，身应山河满数生。",
            "泥滓云霄至悬阔，渔翁不合见公卿。"
        ],
        "notes": "",
        "id": "01e59782f804fe34086bb879f065f90a"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "越州使院竹",
        "preface": "",
        "paragraphs": [
            "莫见凌风飘粉箨，须知碍石作盘根。",
            "细看枝上蝉吟处，犹是笋时虫蚀痕。",
            "月送绿阴斜上砌，露凝寒色湿遮门。",
            "列仙终日逍遥地，鸟雀潜来不敢喧。"
        ],
        "notes": "",
        "id": "5a7f074ecd158fa568c1e4b4b9670247"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题赠李校书",
        "preface": "",
        "paragraphs": [
            "名场失手一年年，月桂尝闻到手边。",
            "谁道高情偏似鹤，自云长啸不如蝉。",
            "众花交艳多成实，深井通潮半杂泉。",
            "却是偶然行未到，元来有路上寥天。"
        ],
        "notes": "",
        "id": "e453417e1acff8a52054802ee69ccd7d"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送王侍郎浙东入朝",
        "preface": "",
        "paragraphs": [
            "自将苦节酬清秩，肯要庞眉一个钱。",
            "恩爱已苏句践国，程途却上大罗天。",
            "鱼池菊岛还公署，沙鹤松栽入画船。",
            "密奏无非经济术，从容几刻在炉烟。"
        ],
        "notes": "",
        "id": "22e95e20ae13580ce3072eb724cc3e6b"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠黄处士",
        "preface": "",
        "paragraphs": [
            "闭户先生无是非，竹湾松树藕苗衣。",
            "愁吟密雪思难尽，醉倒残花扶不归。",
            "若出薜萝迎鹤简，应抛舴艋别渔矶。",
            "到头苦节终何益，空改文星作少微。"
        ],
        "notes": "",
        "id": "ef86e75bb30a37a2dca3a9f731976d19"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "献王大夫二首 一",
        "preface": "",
        "paragraphs": [
            "都缘声价振皇州，高卧中条不自由。",
            "早副急征来凤沼，常陪内宴醉龙楼。",
            "锵金五字能援笔，钓玉三年信直钩。",
            "必恐借留终不遂，越人相顾已先愁。"
        ],
        "notes": "",
        "id": "e0088887925cac6db6c15bbc07411534"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "献王大夫二首 二",
        "preface": "",
        "paragraphs": [
            "功成犹自更行春，塞路旌旗十里尘。",
            "只用篇章为教化，不知夷夏望陶钧。",
            "金章照耀浮光动，玉面生狞细步匀。",
            "历任圣朝清峻地，至今依是少年身。"
        ],
        "notes": "",
        "id": "92bbd615ce4cb90c7d9e727f11acc0b5"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠五牙山人洗修白",
        "preface": "",
        "paragraphs": [
            "变通唯在片时间，此事全由一粒丹。",
            "若取寿长延至易，如嫌地远缩何难。",
            "先生阔别能轻举，弟子才来学不飡。",
            "箧里生尘是闲药，外沾犹可救衰残。"
        ],
        "notes": "",
        "id": "ffddb21abfe1f8dfecb4f3e76e243ad2"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "处州献卢员外",
        "preface": "",
        "paragraphs": [
            "才下轺车即岁丰，方知盛德与天通。",
            "清声渐出寰瀛外，喜气全归教化中。",
            "落地遗金终日在，经年滞狱当时空。",
            "直缘后学无功业，不虑文翁不至公。"
        ],
        "notes": "",
        "id": "6093aab0a9580f3c312d5e8e0ec90961"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "石门瀑布",
        "preface": "",
        "paragraphs": [
            "奔倾漱石亦喷苔，此是便随元化来。",
            "长片挂岩轻似练，远声离洞咽于雷。",
            "气含松桂千枝润，势画云霞一道开。",
            "直是银河分派落，兼闻碎滴溅天台。"
        ],
        "notes": "",
        "id": "2708547c590972d8270971b666e0cfc6"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题仙岩瀑布呈陈明府",
        "preface": "",
        "paragraphs": [
            "方知激蹙与喷飞，直恐古今同一时。",
            "远壑流来多石脉，寒空扑碎作凌澌。",
            "谢公岩上冲云去，织女星边落地迟。",
            "聚向山前更谁测，深沈见底是澄漪。"
        ],
        "notes": "",
        "id": "e4b49bc7381071fbef56793a0367221e"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠山阴崔明府",
        "preface": "",
        "paragraphs": [
            "用心何况两衙间，退食孜孜亦不闲。",
            "压酒晒书犹检点，修琴取药似交关。",
            "笙歌入夜舟中月，花木知春县里山。",
            "平叔正堪汤饼试，风流不合问年颜。"
        ],
        "notes": "",
        "id": "03014aadffcdf35630122fab1c17e6b8"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "山井",
        "preface": "",
        "paragraphs": [
            "滟滟湿光凌竹树，寥寥清气袭衣襟。",
            "不知测穴通潮信，却讶轻涟动镜心。",
            "夜久即疑星影过，早来犹见石痕深。",
            "辘轳用智终何益，抱瓮遗名亦至今。"
        ],
        "notes": "",
        "id": "406f8557d3cc9f4794aa223849dca46d"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "偶作",
        "preface": "",
        "paragraphs": [
            "直为篇章非动众，遂令轩盖不经过。",
            "未妨溪上泛渔艇，又为门前张雀罗。",
            "夜学事须凭雪照，朝厨争奈绝烟何。",
            "若于岩洞求伦类，今古疎愚似我多。"
        ],
        "notes": "",
        "id": "8cf787251fe7e60e788ef3e08128f399"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "贼退后赠刘将军",
        "preface": "",
        "paragraphs": [
            "非唯吴起与穰苴，今古推排尽不如。",
            "白马知无髀上肉，黄巾泣向箭头书。",
            "二年战地成桑茗，千里荒榛作比闾。",
            "功业更多身转贵，伫看幢节引戎车。"
        ],
        "notes": "",
        "id": "4c54d4921caf942fe96ff96dcea81df4"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "感时三首 一",
        "preface": "",
        "paragraphs": [
            "不觉年华似箭流，朝看春色暮逢秋。",
            "正嗟新冢垂青草，便见故交梳白头。",
            "虽道了然皆是梦，应还达者即无愁。",
            "破除生死须齐物，谁向穹苍问事由。"
        ],
        "notes": "",
        "id": "42749d816055ff19da84ec5f0e5846f0"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "感时三首 二",
        "preface": "",
        "paragraphs": [
            "日乌往返无休息，朝出扶桑暮却回。",
            "夜雨旋驱残热去，江风吹送早寒来。",
            "才怜饮处飞花片，又见书边聚雪堆。",
            "莫恃少年欺白首，须臾还被老相催。"
        ],
        "notes": "",
        "id": "1c80f757f0562c76d51e42630f35fca3"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "感时三首 三",
        "preface": "",
        "paragraphs": [
            "世途扰扰复憧憧，真恐华夷事亦同。",
            "岁月自消寒暑内，荣枯尽在是非中。",
            "今朝犹作青襟子，明日还成白首翁。",
            "堪笑愚夫足纷竞，不知流水去无穷。"
        ],
        "notes": "",
        "id": "1f138916823dd00e72a0f2a2204aff4a"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "不逢盛暑不冲寒，种子成丛用法难。",
            "醉眼若为抛去得，狂心更拟折来看。",
            "凌霜烈火吹无艳，裛露阴霞晒不干。",
            "莫道娇红怕风雨，经时犹自未凋残。"
        ],
        "notes": "",
        "id": "b315c4036b29d5e4567832743947ffbf"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠进士章碣",
        "preface": "",
        "paragraphs": [
            "织锦虽云用旧机，抽梭起样更新奇。",
            "何如且破望中叶，未可便攀低处枝。",
            "藉地落花春半后，打窗斜雪夜深时。",
            "此时才子吟应苦，吟苦鬼神知不知。"
        ],
        "notes": "",
        "id": "ed52a70c62d18b54e8aaee2e1adec81c"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "与桐庐郑明府",
        "preface": "",
        "paragraphs": [
            "字人心苦达神明，何止重门夜不扃。",
            "莫道耕田全种秫，兼闻退食亦逢星。",
            "暎林顾兔停琴望，隔水寒猨驻笔听。",
            "却恐南山尽无石，南山有石合为铭。"
        ],
        "notes": "",
        "id": "0701fb935360c4279047aa89f87700e6"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "谢王大夫奏表",
        "preface": "",
        "paragraphs": [
            "非唯言下变荣衰，大海可倾山可移。",
            "如剖夜光归暗室，似驱春气入寒枝。",
            "死灰到底翻腾焰，朽骨随头却长肥。",
            "便杀微躬复何益，生成恩重报无期。"
        ],
        "notes": "",
        "id": "585c3701c73ea88e70a8368759e4bdf4"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送道人归旧岩",
        "preface": "",
        "paragraphs": [
            "旧岩终副却归期，岩下有人应识师。",
            "目覩婴孩成老叟，手栽松柏有枯枝。",
            "前山低校无多地，东海浅于初去时。",
            "若把古今相比类，姓丁仙鹤亦如斯。"
        ],
        "notes": "",
        "id": "10ed48bcf31e322efa219777936f0439"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送钱特卿赴职天台",
        "preface": "",
        "paragraphs": [
            "路入仙溪气象清，垂鞭树石罅中行。",
            "雾昏不见西陵岸，风急先闻瀑布声。",
            "山下县寮张乐送，海边津吏棹舟迎。",
            "诗家弟子无多少，唯只于余别有情。"
        ],
        "notes": "",
        "id": "4aa03c34038b59d847830ca6d2254dd2"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题新竹",
        "preface": "",
        "paragraphs": [
            "青苔𣃁破植贞坚，细碧竿排郁眼鲜。",
            "小凤凰声吹嫩叶，短蛟龙尾褭轻烟。",
            "节环腻色端匀粉，根拔秋光暗长鞭。",
            "怪得入门肌骨冷，缀风黏月满庭前。"
        ],
        "notes": "",
        "id": "2f592959ab8de0a653aa25c1ee0fb2d2"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "哭王大夫",
        "preface": "",
        "paragraphs": [
            "俗人皆嫉谢临川，果中常情□□□。",
            "为政旧规方利国，降生直性已归天。",
            "岘亭惋咽知无极，渭曲馨香莫计年。",
            "从此心丧应毕世，忍看坟草读残篇。"
        ],
        "notes": "",
        "id": "d57f1a57c6290cdfb9ebf39a52a8a3d0"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠干素上人",
        "preface": "",
        "paragraphs": [
            "苦用贞心传弟子，即应低眼看公卿。",
            "水中明月无踪迹，风里浮云可计程。",
            "庭际孤松随鹤立，窗间清磬学蝉鸣。",
            "料师多刦长如此，岂筭前生与后生。"
        ],
        "notes": "",
        "id": "bfc58b8907fa0f5e0c04ea5a0f656790"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题应天寺上方兼呈谦上人",
        "preface": "",
        "paragraphs": [
            "中天坐卧见人寰，峭石垂藤不易攀。",
            "晴卷风雷归故壑，夜和猿鸟锁寒山。",
            "势横绿野苍茫外，影落平湖潋滟间。",
            "师在西岩最高处，路寻之字见禅关。"
        ],
        "notes": "",
        "id": "41092a0f9299853af22d12d01d16d97c"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题法华寺绝顶禅家壁",
        "preface": "",
        "paragraphs": [
            "苍翠岧嶤逼窅冥，下方雷雨上方晴。",
            "飞流便向砌边挂，片月影从窗外行。",
            "驯鹿不知谁结侣，野禽都是自呼名。",
            "只应禅者无来去，坐看千山白发生。"
        ],
        "notes": "",
        "id": "27adcb4acdea44d110827e127385694e"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "春日",
        "preface": "",
        "paragraphs": [
            "春去春来似有期，日高添睡是归时。",
            "虽将细雨催芦笋，却用东风染柳丝。",
            "重雾已应吞海色，轻霜犹自剉花枝。",
            "此时野客因花醉，醉卧花间应不知。"
        ],
        "notes": "",
        "id": "67b38bd3bb44fe6308b72e2576efb4c4"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "上越州杨严中丞",
        "preface": "",
        "paragraphs": [
            "连枝棣萼世无双，未秉鸿钧拥大邦。",
            "折桂早闻推独步，分忧暂辍过重江。",
            "晴寻凤沼云中树，思遶稽山枕上窗。",
            "试把十年辛苦志，问津求拜碧油幢。"
        ],
        "notes": "",
        "id": "898982cffb6e9a9850141f21547e5014"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "月",
        "preface": "",
        "paragraphs": [
            "桂轮秋半出东方，巢鹊惊飞夜未央。",
            "海上风云摇皓影，空中露气湿流光。",
            "斜临户牖通宵烛，回照堦墀到晓霜。",
            "庾亮恃才高更逸，方闻墨翰已成章。"
        ],
        "notes": "",
        "id": "a5a43adc7d104c0a96ac602ded767a9a"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "早春",
        "preface": "",
        "paragraphs": [
            "运行元化不参差，四极中华共一时。",
            "正气才随灰律变，残寒便被柳条欺。",
            "冰融大泽朝阳觉，草绿陈根夜雨知。",
            "不信风光疾于箭，年来年去变霜髭。"
        ],
        "notes": "",
        "id": "b7fd9b747ff0c13c73ece7b27ddd3792"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "对花",
        "preface": "",
        "paragraphs": [
            "清晓入花如步障，恋花行步步迟迟。",
            "含风欲绽中心朵，似火应烧外面枝。",
            "野客须𢬵终日醉，流莺自有隔年期。",
            "使君坐处笙歌合，便是列仙身不知。"
        ],
        "notes": "",
        "id": "1e30a97a895d1028dad8b9d3f06e74a8"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "除夜",
        "preface": "",
        "paragraphs": [
            "玉漏斯须即达晨，四时吹转任风轮。",
            "寒灯短烬方烧腊，画角残声已报春。",
            "明日便为经岁客，昨朝犹是少年人。",
            "新正定数随年减，浮世惟应百遍新。"
        ],
        "notes": "",
        "id": "e379e00c7b6d42dc23283a1ea8aad2df"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题松江驿",
        "preface": "",
        "paragraphs": [
            "便向中流出太阳，兼疑大岸逼浮桑。",
            "门前白道通丹阙，浪里青山占几乡。",
            "帆势落斜依浦溆，钟声断续在沧茫。",
            "古今悉不知天意，偏把云霞媚一方。"
        ],
        "notes": "",
        "id": "fab4ff10d02fe087462f1fcae544d3dc"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "思桐庐旧居便送鉴上人",
        "preface": "",
        "paragraphs": [
            "莫道东南路不赊，思归一步是天涯。",
            "林中夜半双台月，洲上春深九里花。",
            "绿树遶村含细雨，寒潮背郭卷平沙。",
            "闻师却到乡中去，为我殷勤谢酒家。"
        ],
        "notes": "",
        "id": "683ca75f1cc0981555fdbc2a34623878"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送僧归日本",
        "preface": "",
        "paragraphs": [
            "四极虽云共二仪，晦明前后即难知。",
            "西方尚在星辰下，东域已过寅卯时。",
            "大海浪中分国界，扶桑树底是天涯。",
            "满帆若有归风便，到岸犹须隔岁期。"
        ],
        "notes": "",
        "id": "72793c76fd2910d0e2edc98bc376f0df"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "宁国寺",
        "preface": "",
        "paragraphs": [
            "深僻孤高无四邻，白云明月自相亲。",
            "海中日出山先晓，世上寒轻谷未春。",
            "窗逼野溪闻唳鹤，林通村径见樵人。",
            "此时惟有雷居士，不厌[篮]舆去住频。"
        ],
        "notes": "",
        "id": "4c44dff7fda0cb1020c840a8a2dabeeb"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "山中寄吴磻十韵",
        "preface": "",
        "paragraphs": [
            "莫问终休否，林中事已成。",
            "盘餐怜火种，岁计付刀耕。",
            "掬水皆花气，听松似雨声。",
            "书空翘足卧，避险侧身行。",
            "果傍闲轩落，蒲连湿岸生。",
            "禅生知见理，妻子笑无名。",
            "更拟教诗苦，何曾待酒清。",
            "石溪鱼不大，月树鹊多惊。",
            "砌下通樵路，窗间见县城。",
            "云山任重叠，难隔故交情。"
        ],
        "notes": "",
        "id": "0821ff4f2cb0544bac2ce14c91311aaa"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "嘉兴县内池阁",
        "preface": "",
        "paragraphs": [
            "指画应心成，周回气象清。",
            "床前沙鸟语，案下锦鳞惊。",
            "细柳风吹旋，新荷露压倾。",
            "微芳缘岸落，迸笋入波生。",
            "舴艋舟中醉，莓苔径上行。",
            "高人莫归去，此处胜蓬瀛。"
        ],
        "notes": "",
        "id": "67ac1fb0a66d83093a2b27894334f577"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "镜湖西岛言事寄陶校书",
        "preface": "",
        "paragraphs": [
            "樵猎两三户，凋疎是近邻。",
            "风雷前壑雨，花木后嵒春。",
            "文字不得力，桑麻难救贫。",
            "山禽欺稚子，夜犬吠渔人。",
            "未必圣明代，长将云水亲。",
            "知音不延荐，何路出泥尘。"
        ],
        "notes": "",
        "id": "028a366869de4d4aef0b7d340bb36c8f"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠赵崇侍御",
        "preface": "",
        "paragraphs": [
            "贵达合逢明圣日，风流又及少年时。",
            "才因出众人皆嫉，势欲摩霄自不知。",
            "正直早年闻苦节，从容此日见清规。",
            "却教鹦鹉呼桃叶，便遣婵娟唱竹枝。",
            "闲话篇章停烛久，醉迷歌舞出花迟。",
            "云鸿别有回翔便，应笑啁啾燕雀卑。"
        ],
        "notes": "",
        "id": "a4fa9b96ff7b16c816957392dc1cddae"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "叙龙瑞观胜异寄于尊师",
        "preface": "",
        "paragraphs": [
            "混元融结致功难，山下平湖湖上山。",
            "万倾涵虚寒潋滟，千寻耸翠秀孱颜。",
            "芰荷香入琴棋处，雷雨声离栋牖间。",
            "但有五云依鹤岭，曾无陆路向人寰。",
            "夜溪漱玉常堪听，仙树垂珠可要攀。",
            "若弃荣名便居此，自然浮浊不相关。"
        ],
        "notes": "",
        "id": "51411b6c8217c0cd08b6898be8619065"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "侯郎中新置西湖",
        "preface": "",
        "paragraphs": [
            "远近利民因智力，周回润物像心源。",
            "菰蒲纵感生成惠，鳣鲔那占广大恩。",
            "潋滟清辉吞半郭，萦纡别派入遥村。",
            "砂泉遶石通山脉，岸木黏萍是浪痕。",
            "已见澄来连镜底，兼知极处浸云根。",
            "波涛不起时方泰，舟檝徐行日易昏。",
            "烟雾未应藏岛屿，凫鹥亦解避旌旛。",
            "虽云桃叶歌还醉，却被荷花笑不言。",
            "孤鹤必应思凤诏，凡鱼岂合在龙门。",
            "能将盛事添元化，一夕机谟万古存。"
        ],
        "notes": "",
        "id": "2f150e3f69a32b8d020d46d404376cf7"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "许员外新阳别业",
        "preface": "",
        "paragraphs": [
            "兰汀橘岛映亭台，不是经心即手栽。",
            "满阁白云随雨去，一池寒月逐潮来。",
            "小松出屋和巢长，新迳通村避笋开。",
            "柳絮风前欹枕卧，荷花香里棹舟回。",
            "园中认叶封林草，簷下攀枝落野梅。",
            "莫恣高情求逸思，须防急诏用长材。",
            "若因萤火终残卷，便把渔歌送几杯。",
            "多谢郢中贤太守，常时谈笑许追陪。"
        ],
        "notes": "",
        "id": "bb2fa1e3c4f288af5e3c6c3c7b1abe26"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "李侍御上虞别业",
        "preface": "",
        "paragraphs": [
            "满目亭台嘉木繁，燕蝉吟语不为喧。",
            "昼潮势急吞诸岛，暑雨声回露半村。",
            "真为援毫方掩卷，常因按曲便开尊。",
            "若将明月为俦侣，应把清风遗子孙。",
            "绣羽惊弓离果上，红鳞见饵出蒲根。",
            "寻君未要先敲竹，且棹渔舟入大门。"
        ],
        "notes": "",
        "id": "54974516f27cf449acb4f93dc939320b"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题悬溜岩隐者居",
        "preface": "",
        "paragraphs": [
            "世人如要问生涯，满架堆床是五车。",
            "谷鸟暮蝉声四散，修篁灌木势交加。",
            "蒲葵细织团圆扇，薤叶平铺合遝花。",
            "却用水荷苞绿李，兼将寒井浸甘瓜。",
            "惯缘崄峭收松粉，常趂芳鲜掇茗芽。",
            "池上树阴随浪动，窗前月影被巢遮。",
            "坐云独酌杯盘湿，穿竹微吟路径斜。",
            "见说公卿访遗逸，逢迎亦是戴乌纱。"
        ],
        "notes": "",
        "id": "cdf817b2dfec6a0535c99da88d47a515"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "山中言事八韵寄李支使",
        "preface": "",
        "paragraphs": [
            "岂知经史深相悮，两鬓垂丝百事休。",
            "受业几多为弟子，成名一半作公侯。",
            "前时射鹄徒抛箭，此日求鱼未上钩。",
            "竹里断云来枕上，岩边片月在床头。",
            "过庭急雨和花落，遶舍澄泉带叶流。",
            "缅想远书聆鹊喜，窥寻嘉果觉猿偷。",
            "旧诗改处空留韵，新酝尝来不满𥬠。",
            "阮瑀如能问寒馁，风光当日入沧洲。"
        ],
        "notes": "",
        "id": "e0f522ab1e6fe9bcbc510f234d34f7a7"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "山中言事寄赠苏判官",
        "preface": "",
        "paragraphs": [
            "寸心似火频求荐，两鬓如霜始息机。",
            "隔岸鸡鸣春耨去，邻家犬吠夜渔归。",
            "倚松长啸成疎拙，拂石欹眠绝是非。",
            "执爨纵曾炊橡实，纫针曾解补荷衣。",
            "常凭早月来张烛，亦假清风为掩扉。",
            "多是元瑜怜野贱，时回车马发光辉。"
        ],
        "notes": "",
        "id": "a9c53af1a9201186be6cb81ab34294d4"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "献王大夫",
        "preface": "",
        "paragraphs": [
            "高情不与俗人知，耻学诸生取桂枝。",
            "荀宋五言行世早，巢由三诏出溪迟。",
            "操心已在精微域，落笔皆成典诰词。",
            "一鹗难成燕雀伍，非熊本是帝王师。",
            "贤臣虽蕴经邦术，明主终无谏猎时。",
            "莫道百僚忧礼绝，兼闻七郡怕天移。",
            "直缘材力头头赡，专被文星步步随。",
            "不信重言通造化，须臾便可变荣衰。"
        ],
        "notes": "",
        "id": "5d53b93e1550ba9dc70af176bac41d35"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "浅井",
        "preface": "",
        "paragraphs": [
            "夜入明河星似少，曙摇澄碧扇风翻。",
            "细泉细脉难来到，应觉添瓶耗旧痕。"
        ],
        "notes": "",
        "id": "a592484cdd595f43a47bb8cb8e478a2d"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "与徐温话别",
        "preface": "",
        "paragraphs": [
            "去去何时却见君，悠悠烟水似天津。",
            "明年今夜有明月，不是今年看月人。"
        ],
        "notes": "",
        "id": "5692d8da9fec93667f6022569d8269a0"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "出东阳道中作",
        "preface": "",
        "paragraphs": [
            "马首寒山黛色浓，一重重尽一重重。",
            "醉醒已在他人界，犹忆东阳昨夜钟。"
        ],
        "notes": "",
        "id": "039051d8dcc00b8565e13fcd8aca2357"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "酬孙发",
        "preface": "",
        "paragraphs": [
            "锦价转高花更巧，能将旧手弄新梭。",
            "从来一字为褒贬，二十八言犹太多。"
        ],
        "notes": "",
        "id": "120e5dbc4a9e2115786e157413924d4a"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送乡中故人",
        "preface": "",
        "paragraphs": [
            "少小与君情不疎，听君细话胜家书。",
            "如今若到乡中去，道我垂钩不钓鱼。"
        ],
        "notes": "",
        "id": "4d949033a2bad055fc88a865404af02d"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "思江南",
        "preface": "",
        "paragraphs": [
            "昨日草枯今日青，羇人又动望乡情。",
            "夜来有梦登归路，不到桐庐已及明。"
        ],
        "notes": "",
        "id": "de8729cf681e57e1a93613e8d8630e68"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题宝林寺禅者壁",
        "preface": "",
        "paragraphs": [
            "邃岩乔木夏藏寒，床下云溪枕上看。",
            "台殿渐多山更重，却令飞去即应难。"
        ],
        "notes": "",
        "id": "5dde93e9852b9a45144995dcec64ab26"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "过李群玉故居",
        "preface": "",
        "paragraphs": [
            "讦直上书难遇主，衔冤下世未成翁。",
            "琴尊剑鹤谁将去，惟锁山斋一树风。"
        ],
        "notes": "",
        "id": "42d5b1e697bc280fe338ea1ab3b6b24c"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题玉笥山强处士",
        "preface": "",
        "paragraphs": [
            "酒里藏身嵒里居，删繁自是一家书。",
            "世人呼尔为渔叟，尔学钓璜非钓鱼。"
        ],
        "notes": "",
        "id": "33c97e2d35a76cbee0e657d7bf76954d"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "君不来",
        "preface": "",
        "paragraphs": [
            "远路东西欲问谁，寒来无处寄寒衣。",
            "去时初种庭前树，树已胜巢人未归。"
        ],
        "notes": "",
        "id": "3479e86c3cbdb4daf8a3341561e2eedd"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "经旷禅师旧院",
        "preface": "",
        "paragraphs": [
            "谷鸟散啼如有恨，庭花含笑似无情。",
            "更名变皃难休息，去去来来第几生。"
        ],
        "notes": "",
        "id": "150c44448f3eea604ce01d9fcba07eab"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "江南闻新曲",
        "preface": "",
        "paragraphs": [
            "席上新声花下杯，一声声被拍声摧。",
            "乐工不识长安道，尽是书中寄曲来。"
        ],
        "notes": "",
        "id": "da1b16bc468c0ef27e1c30892968c38a"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "经故侯郎中旧居",
        "preface": "",
        "paragraphs": [
            "一朝寂寂与冥冥，垄树未长坟草青。",
            "高节雄才向何处，夜阑空锁满池星。"
        ],
        "notes": "",
        "id": "25e9ae0696efeda633480e29d3686ec2"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "越中逢孙百篇",
        "preface": "",
        "paragraphs": [
            "上才乘酒到山阴，日日成篇字字金。",
            "镜水周回千万顷，波澜倒泻入君心。"
        ],
        "notes": "",
        "id": "64dccfe7777b6e91903da2b7aa586bf4"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "寄谢麟",
        "preface": "",
        "paragraphs": [
            "越国云溪秀发时，蒋京词赋谢麟诗。",
            "后来若要知优劣，学圃无过老圃知。"
        ],
        "notes": "",
        "id": "08a59587222bcf61308825df24488934"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "与长洲陈子美长官",
        "preface": "",
        "paragraphs": [
            "枕上愁多百绪牵，常时睡觉在溪前。",
            "人前尽是交亲力，莫道升沈总信天。"
        ],
        "notes": "",
        "id": "11edcb2f4b9025c2ee2de172283122b5"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "新安殷明府家乐方响",
        "preface": "",
        "paragraphs": [
            "葛溪铁片梨园调，耳底丁东十六声。",
            "彭泽主人怜妙乐，玉杯春暖许同倾。"
        ],
        "notes": "",
        "id": "bfa04545c0e8f45b44cb9d00c15db2c1"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "别殷明府",
        "preface": "",
        "paragraphs": [
            "许教门馆久踟躇，仲叔怀恩对玉壶。",
            "唯有离心欲销客，空垂双泪不成珠。"
        ],
        "notes": "",
        "id": "f3b732d2fbbb2718d68225b5fbf2aa04"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送水墨项处士归天台",
        "preface": "",
        "paragraphs": [
            "仙峤倍分元化功，揉蓝翠色一重重。",
            "还家莫更寻山水，自有云山在笔峰。"
        ],
        "notes": "",
        "id": "4234aa693d58b4d44f8c0cc99aa3028f"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠会稽杨长官",
        "preface": "",
        "paragraphs": [
            "直钩终日竟无鱼，钟鼓声中与世疎。",
            "若向湖边访幽拙，萧条四壁是闲居。"
        ],
        "notes": "",
        "id": "d5ae9b87b44eeb14d2f48918e97e5e92"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠申长官",
        "preface": "",
        "paragraphs": [
            "言下随机见物情，看看狱路草还生。",
            "旅人莫怪无鱼食，直为寒江水至清。"
        ],
        "notes": "",
        "id": "330034ae23f03637f53ac1f07a5b1320"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "将归湖上留别陈宰",
        "preface": "",
        "paragraphs": [
            "归去春山逗晚晴，萦回树石罅中行。",
            "明时不是无知己，自忆湖边钓与耕。"
        ],
        "notes": "",
        "id": "589abc5b2845da1fcae623d2318622f0"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "贻亮上人",
        "preface": "",
        "paragraphs": [
            "秋水一泓常见底，涧松千尺不生枝。",
            "人间学佛知多少，净尽心花只有师。"
        ],
        "notes": "",
        "id": "06ffc08c04bd4ff0e4a15e0b0277bcc4"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "贻曦上人",
        "preface": "",
        "paragraphs": [
            "四十年来多少人，一分零落九成尘。",
            "与师犹得重相见，亦是枯株勉强春。"
        ],
        "notes": "",
        "id": "4847d667f8e300152545b0a4c8c66ff3"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "书原上鲍处士屋壁",
        "preface": "",
        "paragraphs": [
            "水阔坐看千万里，青芜盖地接天津。",
            "祢衡莫爱山中静，遶舍山多却碍人。"
        ],
        "notes": "",
        "id": "7519986daa2081147266eb100cb7b8c5"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "别孙蜀",
        "preface": "",
        "paragraphs": [
            "吴越思君意易伤，别君添我鬓边霜。",
            "由来淛水偏堪恨，截断千山作两乡。"
        ],
        "notes": "",
        "id": "5974d17f00280343542dd0e6ed52637a"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠江上老人",
        "preface": "",
        "paragraphs": [
            "潭底锦鳞多识钓，未投香饵即先知。",
            "欲教鱼目无分别，须学揉蓝染钓丝。"
        ],
        "notes": "",
        "id": "dc2a852c50bcd43eead513d31c5d9f26"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠东溪贫道",
        "preface": "",
        "paragraphs": [
            "非唯剑鹤独难留，触事皆闻被债收。",
            "赖是豪家念寒馁，却还渔岛与渔舟。"
        ],
        "notes": "",
        "id": "f1f027744b41e75494a813275dd30c05"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "咏花",
        "preface": "",
        "paragraphs": [
            "狂心醉眼共裴回，一半先开笑未开。",
            "此日不能偷折去，胡蜂直恐趂人来。"
        ],
        "notes": "",
        "id": "10096a18b32998a52695076e303dcfb4"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "路入金州江中作",
        "preface": "",
        "paragraphs": [
            "棹寻椒岸萦回去，数里时逢一两家。",
            "知是从来贡金处，江边牧竖亦披沙。"
        ],
        "notes": "",
        "id": "d1d67a40e47f9586cca0e8804ef52342"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "夜会郑氏昆季林亭",
        "preface": "",
        "paragraphs": [
            "卷帘圆月照方塘，坐久尊空竹有霜。",
            "白犬吠风惊雁起，犹能一一旋成行。"
        ],
        "notes": "",
        "id": "d1d8eb78db5bfef89a266dd404bc2258"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题黄山人庭前孤桂",
        "preface": "",
        "paragraphs": [
            "映窗孤桂非手植，子落月中闻落时。",
            "仙客此时头不白，看来看去有枯枝。"
        ],
        "notes": "",
        "id": "5f9c8fb03524cc46646f142c6b6d2cb8"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "送僧南游",
        "preface": "",
        "paragraphs": [
            "三秋万里五溪行，风里孤云不计程。",
            "若念猩猩解言语，放生先合放猩猩。"
        ],
        "notes": "",
        "id": "49b33e0a22ae915b6668fbf26b47824a"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "惜花",
        "preface": "",
        "paragraphs": [
            "可怜妍艳正当时，刚被狂风一夜吹。",
            "今日流莺来旧处，百般言语𣨼空枝。"
        ],
        "notes": "",
        "id": "9d48b07c291b87360acb700ccf8e9070"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题天柱观鱼尊师旧院",
        "preface": "",
        "paragraphs": [
            "早识吾师频到此，芝童药犬亦相迎。",
            "今师一去无来日，花洞石坛空月明。"
        ],
        "notes": "",
        "id": "13ae37cd2ba5747754a197fbaa12a3c9"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "东阳道中作",
        "preface": "",
        "paragraphs": [
            "百花香气傍行人，花底垂鞭日易醺。",
            "野父不知寒食节，穿林转壑自烧云。"
        ],
        "notes": "",
        "id": "ad44187736fd90b998c7694778be6551"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题画建溪图",
        "preface": "",
        "paragraphs": [
            "六幅轻绡画建溪，刺桐花下路高低。",
            "分明记得曾行处，祗欠猿声与鸟啼。"
        ],
        "notes": "",
        "id": "8d5a4b422a7f216fd362982723ea451f"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "蜀中",
        "preface": "",
        "paragraphs": [
            "游子去游多不归，春风酒味胜余时。",
            "闲来却伴巴儿醉，荳蔲花边唱竹枝。"
        ],
        "notes": "",
        "id": "91c6d4e05d5e530b08904a8612e6ee12"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "衢州别李秀才",
        "preface": "",
        "paragraphs": [
            "千山红树万山云，把酒相看日又曛。",
            "一曲离歌两行泪，更知何地再逢君。"
        ],
        "notes": "",
        "id": "1cb8c553a674c162ab12e2ef4df4fc6d"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题君山",
        "preface": "",
        "paragraphs": [
            "曾于方外见麻姑，闻说君山自古无。",
            "元是昆仑山顶石，海风吹落洞庭湖。"
        ],
        "notes": "",
        "id": "787b47f9b3cae29eab2d11dadf78f1f8"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题严子陵祠二首 一",
        "preface": "",
        "paragraphs": [
            "物色旁求至汉庭，一宵同寝见交情。",
            "先生不入云台像，赢得桐江万古名。"
        ],
        "notes": "",
        "id": "fd1a0ef9500c01d8fadd3a01666d726a"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "题严子陵祠二首 二",
        "preface": "",
        "paragraphs": [
            "苍翠云峰开俗眼，泓澄烟水浸尘心。",
            "惟将道业为芳饵，钓得高名直到今。"
        ],
        "notes": "",
        "id": "846c2905a9df3c760cc503cd9b45cb1e"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "失题",
        "preface": "",
        "paragraphs": [
            "十六声中运手轻，一声声似自然声。",
            "不缘精妙过流辈，争得江南别有名。"
        ],
        "notes": "",
        "id": "b0a3cfabb812732961d5c44e188363e3"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "弟子已攀桂，先生犹卧云。",
            "把得新诗草里论。",
            "枯井夜闻邻果落，废巢寒见别禽来。"
        ],
        "notes": "",
        "id": "3aedbcbd68a01f660d01ac0e3572121b"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "山中",
        "preface": "",
        "paragraphs": [
            "爱山却把图书卖，嗜酒空教僮仆赊。",
            "秪向堦前便渔钓，那知枕上有云霞。",
            "暗泉出石飞仍咽，小径通桥直复斜。",
            "窗竹未抽今夏笋，庭梅曾试当年花。",
            "姓名未及陶弘景，髭鬓白于姜子牙。",
            "松月水烟千古在，未知终久属谁家。"
        ],
        "notes": "",
        "id": "04fd4c527d7be3c34e422b2631aaa2e8"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "岩溜喷空晴似雨，林萝碍日夏多寒。"
        ],
        "notes": "",
        "id": "6e2759f2e1dbc02694a800ce6628c588"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "怀桐江旧居",
        "preface": "",
        "paragraphs": [
            "长向新郊话故园，四时清峭似山源。",
            "春潮撼动莺花郭，秋雨闲藏砧杵邨。",
            "市井多通诸国货，乡音自是一方言。",
            "此中别有无归计，唯把归心付酒尊。"
        ],
        "notes": "",
        "id": "c86cd1374fc23d793162429c8cd474b7"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "赠桐溪主人",
        "preface": "",
        "paragraphs": [
            "岭猿沙鹤似同游，竹汊荷湾可漾舟。",
            "更入深溪见溪主，苍苔石上卧垂钩。",
            "（《严陵集》二）。"
        ],
        "notes": "",
        "id": "1374bd5db427428d0f3ea7514e23e776"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "再游云门",
        "preface": "",
        "paragraphs": [
            "岭头云向窗中起，砌下泉从石上来。",
            "僧老终无出山意，岩猿涧鸟莫相猜。",
            "（见《会稽掇英总集》卷六）。"
        ],
        "notes": "",
        "id": "f7cecf4f229307622c4538b0c501b9f1"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "和征妇寄寒衣",
        "preface": "",
        "paragraphs": [
            "西风吹雁到东吴，自整寒衣欲寄夫。",
            "一剪一针肠一断，不知夫亦断肠无。",
            "（见清王魏胜《安州诗录》卷一。",
            "此诗承张靖龙同志录示）。"
        ],
        "notes": "",
        "id": "c0f2c147a6f99fef0c83eab26fefe75c"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "游雪窦寺",
        "preface": "",
        "paragraphs": [
            "绝顶空王宅，香风萍薜萝。",
            "地高春色晚，天近日光多。",
            "流水随寒玉，遥峰（《四明山志》作「岑」）拥翠波。",
            "前山有丹凤，云外一声过。",
            "（见《古今图书集成·山川典》卷一一○、雍正十一年刊曹秉仁纂《宁波府志》卷三五。",
            "）（〖1〗张靖龙云：见黄宗羲《四明山志》卷七《诗括》。",
            "黄宗羲按：「有为《雪窦志》者载此诗，注其爵里曰『元和状元』。",
            "不知方干唐末不第，死后得赐一官以慰冥魂。",
            "余戏为一绝云：『元英诗句不销磨，十举终难占一科。",
            "死后奏名何足慰，不如雪窦莽禅和』」。",
            "此诗又见康熙《雪窦寺志》卷九下、雍正《宁波府志》卷三五、清陈之网《四明古迹》卷二。",
            "雪窦寺在奉化溪口附近的雪窦山，为天下禅宗十刹之一。",
            "寺本唐会昌以前创，名瀑布，咸通八年改名雪窦。",
            "）。"
        ],
        "notes": "",
        "id": "5844c6d8739b2622556eb59b4e36bbff"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "游岳林寺",
        "preface": "",
        "paragraphs": [
            "投闲犹自喜，古刹（《岳林寺志》作「策」）剡东寻。",
            "祗树随僧老，龙溪遶岸深。",
            "楼高春色晚，天近日光阴。",
            "共笑家声旧，何时解盍簪。",
            "（见光绪三十四年刊张美翊纂《奉化县志》卷四。",
            "）（〖1〗张靖龙云：见清戴明琮《明州岳林寺志》卷五《诗赋》。",
            "岳林寺在奉化县城东北，梁大同二年创于龙溪西，名崇福院。",
            "李绅书额。",
            "会昌中毁。",
            "大中二年闲旷禅师徙建溪东，改岳林寺。",
            "）。"
        ],
        "notes": "",
        "id": "4fb8892075b81c8bd2c94a66f2ff392b"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "驻紫霞观",
        "preface": "",
        "paragraphs": [
            "易觉春光老，难消夏昼长。",
            "问囚伤道气，嚼句疗饥肠。",
            "殿古苔痕涩，坛高松桧凉。",
            "黄冠谁可语，试与辩亡羊。",
            "（见民国二十五年刊陈善同等纂《重修信阳县志》卷三十）。"
        ],
        "notes": "",
        "id": "23f18644c3beedb1151cf57985fce4dc"
    },
    {
        "author": "方干",
        "dynasty": "唐",
        "type": "诗",
        "rhythmic": "",
        "title": "戏吴杰令（题拟）",
        "preface": "",
        "paragraphs": [
            "一盏酒，一捻盐，止见门前悬箔，何处眼上垂帘。",
            "（见《唐语林》卷七）。"
        ],
        "notes": "",
        "id": "08e0a7d5b75cc9d5d2f518a6ac28aadf"
    }
]