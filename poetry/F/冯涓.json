[
    {
        "author": "冯涓",
        "dynasty": "唐",
        "type": "诗",
        "rhythmic": "",
        "title": "蜀犸引 一",
        "preface": "",
        "paragraphs": [
            "昂藏大步蚕丛国，曲颈微伸高九尺。",
            "卓女窥窗莫我知，严仙据案何曾识。"
        ],
        "notes": "",
        "id": "c9e0fcc5c5ee88025a7a7eb84c197a97"
    },
    {
        "author": "冯涓",
        "dynasty": "唐",
        "type": "诗",
        "rhythmic": "",
        "title": "蜀犸引 二",
        "preface": "",
        "paragraphs": [
            "自古皆传蜀道难，尔何能过拔蛇山。",
            "忽惊登得鸡翁碛，又恐碍著鹿头关。"
        ],
        "notes": "",
        "id": "51aad54fa123e95cea0cd54af41d9f3d"
    },
    {
        "author": "冯涓",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "不随俗物皆成土，只待良时却补天。",
            "釜鱼化作池中物，木履浮为天际船。"
        ],
        "notes": "",
        "id": "b78d56063472867ee515c3c5a5483151"
    },
    {
        "author": "冯涓",
        "dynasty": "唐",
        "type": "诗",
        "rhythmic": "",
        "title": "自嘲绝句",
        "preface": "",
        "paragraphs": [
            "取水郎中何日了，破柴员外几时休。",
            "早知蜀地区娵与，悔不长安大比丘。"
        ],
        "notes": "",
        "id": "420133a3698b4331d42d423bda8e4326"
    },
    {
        "author": "冯涓",
        "dynasty": "唐",
        "type": "诗",
        "rhythmic": "",
        "title": "生日歌（略）（太祖为蜀王时，方搆大业，莫不赋舆〖一作「役」〗增益，转运烦苛，百姓困穷，无敢言者。因太祖生辰，涓独献一歌，先纪王功，后陈生聚〖一作「众困」〗。太祖曰：「如卿忠谠，寡人王业何忧。」遂赐黄金十斤，以旌礼讽谏，于是徭役稍减矣。议者以君臣道合，黎庶泰来，苟非明王，何以采纳。《生日歌》略云：）",
        "preface": "",
        "paragraphs": [
            "百姓富，军食足，百姓足，军民欢。",
            "争那生灵饥且寒，吾王有术应不难。",
            "但令一斗征一斗，自然百姓富于官。"
        ],
        "notes": "",
        "id": "f4cd4b38d64e025cc3b8715cfeba2363"
    },
    {
        "author": "冯涓",
        "dynasty": "唐",
        "type": "诗",
        "rhythmic": "",
        "title": "崄竿歌",
        "preface": "",
        "paragraphs": [
            "山崄惊摧车，水崄怕覆舟。",
            "奈何平地不肯立，沿上百尺高竿头。",
            "我不知尔是人耶猿耶复猱耶，教我见尔为尔长叹嗟。",
            "我闻孝子不许国，我闻忠臣不忧家。",
            "尔即轻命重黄金，忠孝全亏徒尔夸。",
            "常将崄艺悦君目，终日贪心媚君禄。",
            "百尺高竿百度沿，一足参差一家哭。",
            "崄竿儿，听我语，更有崄竿崄于汝。",
            "解从上处失君恩，落向天涯海边去。",
            "崄竿儿，尔须知，崄处欲往宜尔思。",
            "上得欲下下不得，我谓此辈崄于崄竿儿。"
        ],
        "notes": "",
        "id": "121b34c49efa68db93e6fadb6ce93f85"
    },
    {
        "author": "冯涓",
        "dynasty": "唐",
        "type": "诗",
        "rhythmic": "",
        "title": "酒令（涓与王司空锴等小酌，巡故字令。锴举一字三呼，两物相似。锴令曰：） 一",
        "preface": "",
        "paragraphs": [
            "乐乐乐，冷淘似馎饦。",
            "（涓曰云云，合座大咍，涓独不笑，但仰视长啸而已。",
            "）。"
        ],
        "notes": "",
        "id": "f3716c3c3542e013944a1d0f32c0d9d4"
    },
    {
        "author": "冯涓",
        "dynasty": "唐",
        "type": "诗",
        "rhythmic": "",
        "title": "酒令（涓与王司空锴等小酌，巡故字令。锴举一字三呼，两物相似。锴令曰：） 二",
        "preface": "",
        "paragraphs": [
            "巳巳巳，驴粪似马屎。",
            "（以上《鉴诫录》四《轻薄鉴》）。"
        ],
        "notes": "",
        "id": "7efc390acd48f80a77a83b4db4a001b3"
    }
]