[
    {
        "author": "冯伉",
        "dynasty": "唐",
        "type": "诗",
        "rhythmic": "",
        "title": "和权载之离合诗",
        "preface": "",
        "paragraphs": [
            "车马退朝后，聿怀在文友。",
            "动词宗伯雄，重美良史功。",
            "亦曾吟鲍谢，二妙尤增价。",
            "雨霜鸿唳天，匝树鸟鸣夜。",
            "覃思各纵横，早擅希代名。",
            "息心欲焚砚，自腼陪群英。"
        ],
        "notes": "",
        "id": "8677f47b3ae851310e6ca9b6b09ec771"
    },
    {
        "author": "冯伉",
        "dynasty": "唐",
        "type": "诗",
        "rhythmic": "",
        "title": "享文恭太子庙乐章二首 一",
        "preface": "",
        "paragraphs": [
            "撰日瞻景，诚陈乐张。",
            "礼容秩秩，羽舞煌煌。",
            "肃将涤濯，祗荐芬芳。",
            "永锡繁祉，思深享尝。"
        ],
        "notes": "",
        "id": "04a72920d0b0f61340ff80135f0b5eb3"
    },
    {
        "author": "冯伉",
        "dynasty": "唐",
        "type": "诗",
        "rhythmic": "",
        "title": "享文恭太子庙乐章二首 二",
        "preface": "",
        "paragraphs": [
            "干旄羽籥相亏蔽，一进一退殊行缀。",
            "昔献三雍盛礼容，今陈六佾崇仪制。"
        ],
        "notes": "",
        "id": "25f8b9f56e91c7922b7fb46d4fe06f05"
    },
    {
        "author": "冯伉",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "算来真是风骚将，李杜坛边好策勋。"
        ],
        "notes": "",
        "id": "2c049e459b4ff925e082ff54883ed8f0"
    },
    {
        "author": "冯伉",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "传语东归王副使，也须别却海棠回。"
        ],
        "notes": "",
        "id": "6c0b2b0c9091518d66f3920f1eabf946"
    }
]