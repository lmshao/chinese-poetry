[
    {
        "author": "丰稷",
        "dynasty": "宋",
        "type": "诗",
        "rhythmic": "",
        "title": "荷花",
        "preface": "",
        "paragraphs": [
            "桃杏二三月，此花泥滓中。",
            "人心正畏暑，水面独摇风。",
            "净刹如金涌，嘉宾照幕红。",
            "谁歌采菱曲，舟在晓霞束。"
        ],
        "notes": "",
        "id": "2c2245d0c5c87dd442cd121ead397401"
    },
    {
        "author": "丰稷",
        "dynasty": "宋",
        "type": "诗",
        "rhythmic": "",
        "title": "朱氏天和堂",
        "preface": "",
        "paragraphs": [
            "路左浆先馈，门前屦几重。",
            "勇归尘事掷，恬处道心浓。",
            "弄水知幽谷，观云想妙峰。",
            "夜探孤鹤唳，清露滴高松。"
        ],
        "notes": "",
        "id": "ffbfb017b775073db8bb9edea31d9a26"
    },
    {
        "author": "丰稷",
        "dynasty": "宋",
        "type": "诗",
        "rhythmic": "",
        "title": "和运司园亭 西园",
        "preface": "",
        "paragraphs": [
            "仙化二十四，境远难遍探。",
            "锦城使君园，雅与云洞参。",
            "回光试一览，紫翠绝西南。",
            "池映金波静，花沾玉露甘。"
        ],
        "notes": "",
        "id": "21d0ecec3b36b739a444044c390a8271"
    },
    {
        "author": "丰稷",
        "dynasty": "宋",
        "type": "诗",
        "rhythmic": "",
        "title": "和运司园亭 玉谿堂",
        "preface": "",
        "paragraphs": [
            "一水从何来，应是昆山顶。",
            "酾成渌玉池，虚堂逗清影。",
            "公退泠然赏，了非心外境。",
            "鱼泳阳光动，鸟嗁春昼永。"
        ],
        "notes": "",
        "id": "1f8007961dfd001f693b83be71cdbd33"
    },
    {
        "author": "丰稷",
        "dynasty": "宋",
        "type": "诗",
        "rhythmic": "",
        "title": "和运司园亭 雪峰楼",
        "preface": "",
        "paragraphs": [
            "雪峰在何许，楼倚青霄端。",
            "每来注心目，不觉生羽翰。",
            "终藉好风力，云散银阙攒。",
            "只履西归客，应笑空倚楼。"
        ],
        "notes": "",
        "id": "8a1dc7585f085605185f25cf6234c87e"
    },
    {
        "author": "丰稷",
        "dynasty": "宋",
        "type": "诗",
        "rhythmic": "",
        "title": "和运司园亭 海棠轩",
        "preface": "",
        "paragraphs": [
            "文锦初动机，晨霞欲敷照。",
            "香传雪楼浓，影落玉谿倒。",
            "子美不能赋，春工一何妙。",
            "惟有赏心人，相逢祇微笑。"
        ],
        "notes": "",
        "id": "c55b3692086da8dfc181a73587a1b4fd"
    },
    {
        "author": "丰稷",
        "dynasty": "宋",
        "type": "诗",
        "rhythmic": "",
        "title": "和运司园亭 月台",
        "preface": "",
        "paragraphs": [
            "石印鱼在屏，犀透星入角。",
            "迺知明月光，日用心不觉。",
            "陟此百尺台，余念坐消剥。",
            "洞晓弦望机，仙丹兹可学。"
        ],
        "notes": "",
        "id": "2f5ba7afb9907789d8a91baad790514e"
    },
    {
        "author": "丰稷",
        "dynasty": "宋",
        "type": "诗",
        "rhythmic": "",
        "title": "和运司园亭 翠锦亭",
        "preface": "",
        "paragraphs": [
            "簷外列修木，凛凛正人气。",
            "有德必有文，烂兮五色备。",
            "岂同夭韶花，弄春张绣被。",
            "须信轮囷材，堪为万乘器。"
        ],
        "notes": "",
        "id": "c3ef73013d299c4986334f7c6fd4d9d9"
    },
    {
        "author": "丰稷",
        "dynasty": "宋",
        "type": "诗",
        "rhythmic": "",
        "title": "和运司园亭 潺玉亭",
        "preface": "",
        "paragraphs": [
            "养源在西山，如玉抱精白。",
            "引之落锦渠，历耳不可择。",
            "风雨杂鸣球，珠玑写云液。",
            "恰似偃谿声，醒悟迷途客。"
        ],
        "notes": "",
        "id": "b93d4222f5487983d9fadc9829f49ac2"
    },
    {
        "author": "丰稷",
        "dynasty": "宋",
        "type": "诗",
        "rhythmic": "",
        "title": "和运司园亭 茅庵",
        "preface": "",
        "paragraphs": [
            "覆以洁白茅，环以琅玕竹。",
            "天籁旁鼓笙，月沼对铺玉。",
            "借问清坐翁，此外更何欲。",
            "笑指博山炉，香飞柏子绿。"
        ],
        "notes": "",
        "id": "be607784b2ae1e0b7d3c160f9bfc15d4"
    },
    {
        "author": "丰稷",
        "dynasty": "宋",
        "type": "诗",
        "rhythmic": "",
        "title": "和运司园亭 水阁",
        "preface": "",
        "paragraphs": [
            "长虹卧松江，一苇航大河。",
            "岂如此安稳，无复畏风波。",
            "幽香萃花岛，鱼藻旨且多。",
            "徙倚小栏曲，月色透薜萝。"
        ],
        "notes": "",
        "id": "a12b1c3c7777f742aedf730703099d5e"
    },
    {
        "author": "丰稷",
        "dynasty": "宋",
        "type": "诗",
        "rhythmic": "",
        "title": "和运司园亭 小亭",
        "preface": "",
        "paragraphs": [
            "东西对孤骞，杖屦可幽歇。",
            "容光日月来，矧此明四彻。",
            "鳞木张幄翠，蜃泉飞玉洁。",
            "往往得意时，宛在广寒阙。"
        ],
        "notes": "",
        "id": "4d8fb18f718ee511e5af329c1267c287"
    },
    {
        "author": "丰稷",
        "dynasty": "宋",
        "type": "诗",
        "rhythmic": "",
        "title": "幸太学",
        "preface": "",
        "paragraphs": [
            "凤幄云开日月章，九霄呜跸下虞庠。",
            "朝元俊士鸿成列，拱极名臣玉照行。",
            "问道贾生称五学，乞言戴圣美三王。",
            "上心夙悟周公戒，天下安危自一堂。"
        ],
        "notes": "",
        "id": "e49c90038140f93d6bece8aade7cf054"
    },
    {
        "author": "丰稷",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "日来月往无成期，好把心源早夜思。"
        ],
        "notes": "",
        "id": "549ffbd7090a2c98b10f07112da59e27"
    },
    {
        "author": "丰稷",
        "dynasty": "宋",
        "type": "诗",
        "rhythmic": "",
        "title": "存目",
        "preface": "",
        "paragraphs": [
            "诗题：雾山首句：雾山环合自云川。"
        ],
        "notes": "",
        "id": "7a7b1658ab776ee1488b507c2d671f5c"
    }
]