[
    {
        "author": "方月涧",
        "dynasty": "宋",
        "type": "诗",
        "rhythmic": "",
        "title": "游黄山留题  其一",
        "preface": "",
        "paragraphs": [
            "笑拟愚公恨力绵，无穷眼力到危巅。",
            "天黏青嶂蒸岚雾，池涌丹砂费酒泉。",
            "高下瀑声多是雨，去来云气半非烟。",
            "仙家日月长闲在，才得心闲也是仙。"
        ],
        "notes": "",
        "id": "3f6b77bedd30f2d0dc6a6d259d905867"
    },
    {
        "author": "方月涧",
        "dynasty": "宋",
        "type": "诗",
        "rhythmic": "",
        "title": "游黄山留题  其二",
        "preface": "",
        "paragraphs": [
            "金蓉绿水插层层，岚气浮浮直上蒸。",
            "丹灶几千年尚火，泉崖五六月犹冰。",
            "鹿衔烟草陪仙友，鹤睡云松伴定僧。",
            "失笑红尘奔走者，见山佳处几人曾。"
        ],
        "notes": "",
        "id": "9e6f4e55edc1d24255616e7745c2afc2"
    }
]