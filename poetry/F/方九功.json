[
    {
        "author": "方九功",
        "dynasty": "宋",
        "type": "诗",
        "rhythmic": "",
        "title": "菊花  其一",
        "preface": "",
        "paragraphs": [
            "露冷江苹雁度时，萧萧黄菊满疏篱。",
            "寒枝带雨开仍艳，晚节凌霜赏未迟。",
            "移傍小簷承绮席，从观深夜倒金巵。",
            "摘来冉冉香盈把，共泛西风醉莫辞。"
        ],
        "notes": "",
        "id": "08877a44d9d1e82dfefd307c523ab97a"
    },
    {
        "author": "方九功",
        "dynasty": "宋",
        "type": "诗",
        "rhythmic": "",
        "title": "菊花  其二",
        "preface": "",
        "paragraphs": [
            "莫惜寒花开太晚，孤怀深喜客来双。",
            "疏枝最耐存霜圃，晚节偏宜映月窗。",
            "同调自应兰是籍，浊醪何有玉为缸。",
            "篱边无限陶潜兴，倒著纶巾醉未降。"
        ],
        "notes": "",
        "id": "dba0b736f2b042b2277e927d93f967d5"
    }
]