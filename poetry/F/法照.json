[
    {
        "author": "法照",
        "dynasty": "唐",
        "type": "诗",
        "rhythmic": "",
        "title": "寄钱郎中",
        "preface": "",
        "paragraphs": [
            "闭门深树里，闲足鸟来过。",
            "五马不复贵，一僧谁奈何。",
            "药苗家自有，香饭乞时多。",
            "寄语婵娟客，将心向薜萝。"
        ],
        "notes": "",
        "id": "0ca2475b6bf1626816a4488037e9bb08"
    },
    {
        "author": "法照",
        "dynasty": "唐",
        "type": "诗",
        "rhythmic": "",
        "title": "送清江上人",
        "preface": "",
        "paragraphs": [
            "越人僧体古，清虑洗尘劳。",
            "一国诗名远，多生律行高。",
            "见山援葛藟，避世著方袍。",
            "早晚云门去，侬应逐尔曹。"
        ],
        "notes": "",
        "id": "4d27da340bb71b08bff94ad43e8ab00a"
    },
    {
        "author": "法照",
        "dynasty": "唐",
        "type": "诗",
        "rhythmic": "",
        "title": "送无著禅师归新罗",
        "preface": "",
        "paragraphs": [
            "万里归乡路，随缘不算程。",
            "寻山百衲弊，过海一杯轻。",
            "夜宿依云色，晨斋就水声。",
            "何年持贝叶，却到汉家城。"
        ],
        "notes": "",
        "id": "5a62796283296c52e56c97c7e8ce4751"
    },
    {
        "author": "法照",
        "dynasty": "唐",
        "type": "诗",
        "rhythmic": "",
        "title": "寄劝俗兄弟二首 一",
        "preface": "",
        "paragraphs": [
            "同气连枝本自荣，些些言语莫伤情。"
        ],
        "notes": "",
        "id": "255c96c3778d64c3b89453018de75a6a"
    },
    {
        "author": "法照",
        "dynasty": "唐",
        "type": "诗",
        "rhythmic": "",
        "title": "寄劝俗兄弟二首 二",
        "preface": "",
        "paragraphs": [
            "兄弟同居忍便安，莫因毫末起争端。",
            "眼前生子又兄弟，留与儿孙作样看。",
            "（见影清光绪抄本张鹏翼修《洋县志》卷七）。"
        ],
        "notes": "",
        "id": "d40e88c32fce7adcc1e480fc43950755"
    }
]