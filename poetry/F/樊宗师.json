[
    {
        "author": "樊宗师",
        "dynasty": "唐",
        "type": "诗",
        "rhythmic": "",
        "title": "蜀绵州越王楼诗",
        "preface": "",
        "paragraphs": [
            "危楼倚天门，如𨶻星辰宫。",
            "榱薄龙虎怪，洄洄绕雷风。",
            "徂秋试登临，大霭屯乔空。",
            "不见西北路，考怀益雕穷。",
            "石濑薄溅溅，上山杳穹穹。",
            "昔人创为逝，所适酡颜红。",
            "今我兹之来，犹校成岁功。",
            "辍田植科亩，游圃歌芳丛。",
            "地财无丛厚，人室安取丰。",
            "既乏富庶能，千万慙文翁。"
        ],
        "notes": "",
        "id": "52fdad4f8a921e0dfa8bf9558c2a09fa"
    }
]