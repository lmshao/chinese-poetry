[
    {
        "author": "法振",
        "dynasty": "唐",
        "type": "诗",
        "rhythmic": "",
        "title": "病愈寄友",
        "preface": "",
        "paragraphs": [
            "哀乐暗成疾，卧中芳月移。",
            "西山有清士，孤啸不可追。",
            "捣药昼林静，汲泉阴涧迟。",
            "微踪与麋鹿，远谢求羊知。"
        ],
        "notes": "",
        "id": "4e4cc663f3f9bf65a7f3e63ed5d21a2c"
    },
    {
        "author": "法振",
        "dynasty": "唐",
        "type": "诗",
        "rhythmic": "",
        "title": "程评事西园之作",
        "preface": "",
        "paragraphs": [
            "谁向春莺道，名园已共知。",
            "簷前回水影，城上出花枝。",
            "摇拂烟云动，登临翰墨随。",
            "相招能不厌，山舍为君移。"
        ],
        "notes": "",
        "id": "2c93b4d414e7ed486d3adbc89e6d2db8"
    },
    {
        "author": "法振",
        "dynasty": "唐",
        "type": "诗",
        "rhythmic": "",
        "title": "陈九溪中草堂",
        "preface": "",
        "paragraphs": [
            "溪草落溅溅，鱼飞入稻田。",
            "早寒临洞月，轻素卷帘烟。",
            "䪻帻题新句，蓑衣象古贤。",
            "曙花闲秀色，三十六峰前。"
        ],
        "notes": "",
        "id": "b4b7717bb1d7e0b5c63229a1cbe8e26a"
    },
    {
        "author": "法振",
        "dynasty": "唐",
        "type": "诗",
        "rhythmic": "",
        "title": "题天长阮少府湖上客归",
        "preface": "",
        "paragraphs": [
            "孤櫂移官舍，新农寄楚田。",
            "晴林渡海日，春草长湖烟。",
            "卧对闲鸥戏，谈经稚子贤。",
            "佳期更何许，应向啸台前。"
        ],
        "notes": "",
        "id": "8b7539dd849d14940bfc0897d4b89cc7"
    },
    {
        "author": "法振",
        "dynasty": "唐",
        "type": "诗",
        "rhythmic": "",
        "title": "题万山许炼师",
        "preface": "",
        "paragraphs": [
            "道成人不识，流水响空山。",
            "花暗轩窓外，云随坐卧间。",
            "验图名已久，绝粒事长闲。",
            "更欲昆仑去，羞看绛节还。"
        ],
        "notes": "",
        "id": "22706a5a226387b1fd8f677b90359801"
    },
    {
        "author": "法振",
        "dynasty": "唐",
        "type": "诗",
        "rhythmic": "",
        "title": "河源破贼后赠袁将军",
        "preface": "",
        "paragraphs": [
            "白羽三千驻，萧萧万里行。",
            "出关深汉垒，带月破蕃营。",
            "蔓草河原色，悲笳碎叶声。",
            "欲朝王母殿，前路驻高旌。"
        ],
        "notes": "",
        "id": "d4cca2939deedf2760a21f7f392a88e8"
    },
    {
        "author": "法振",
        "dynasty": "唐",
        "type": "诗",
        "rhythmic": "",
        "title": "越中赠程先生",
        "preface": "",
        "paragraphs": [
            "纱帽度残春，虚舟寄一身。",
            "溪边逢越女，花里问秦人。",
            "古塞连山静，阴霞落海新。",
            "有时城郭去，暗与酒家亲。"
        ],
        "notes": "",
        "id": "5114fcf190dbc3742697a538a037a758"
    },
    {
        "author": "法振",
        "dynasty": "唐",
        "type": "诗",
        "rhythmic": "",
        "title": "送常大夫赴朔方",
        "preface": "",
        "paragraphs": [
            "关山今不掩，军候鸟先知。",
            "大汉嫖姚入，乌孙部曲随。",
            "高旌天外驻，寒角月中吹。",
            "归到长安第，花应再满枝。"
        ],
        "notes": "",
        "id": "6ad59170828cd6e417393bf7e440a8d6"
    },
    {
        "author": "法振",
        "dynasty": "唐",
        "type": "诗",
        "rhythmic": "",
        "title": "送人游闽越",
        "preface": "",
        "paragraphs": [
            "不须行借问，为尔话闽中。",
            "海岛阴晴日，江帆来去风。",
            "道游玄度宅，身寄朗陵公。",
            "此别何伤远，如今关塞通。"
        ],
        "notes": "",
        "id": "b016a01b16c2a50283279dec449c5bae"
    },
    {
        "author": "法振",
        "dynasty": "唐",
        "type": "诗",
        "rhythmic": "",
        "title": "送褚先生海上寻封炼师",
        "preface": "",
        "paragraphs": [
            "潮落风初定，天吴避客舟。",
            "近承三殿旨，欲向五湖游。",
            "不厌乌皮几，新缝鹤氅裘。",
            "明珠漂断岸，阴火映中流。",
            "华盖芝童引，神丹桂女收。",
            "悬知居缥缈，因为识浮丘。"
        ],
        "notes": "",
        "id": "51cddb0a95242c15481e78dca9db9604"
    },
    {
        "author": "法振",
        "dynasty": "唐",
        "type": "诗",
        "rhythmic": "",
        "title": "送韩侍御自使幕巡海北",
        "preface": "",
        "paragraphs": [
            "微雨空山夜洗兵，绣衣朝拂海云清。",
            "幕中运策心应苦，马上吟诗卷已成。",
            "离亭不惜花源醉，古道犹看蔓草生。",
            "因说元戎能破敌，高歌一曲陇关情。"
        ],
        "notes": "",
        "id": "b6ad71734107fa63af556d7f9844c532"
    },
    {
        "author": "法振",
        "dynasty": "唐",
        "type": "诗",
        "rhythmic": "",
        "title": "张舍人南谿别业",
        "preface": "",
        "paragraphs": [
            "新田绕屋半春耕，藜杖闲门引客行。",
            "山翠自成微雨色，谿花不隐乱泉声。",
            "渔家远到堪留兴，公府悬知欲厌名。",
            "入夜更宜明月满，双童唤出解吹笙。"
        ],
        "notes": "",
        "id": "e45a6b4c6a04f6b9fab258582e1a52b8"
    },
    {
        "author": "法振",
        "dynasty": "唐",
        "type": "诗",
        "rhythmic": "",
        "title": "别卢使君归故栅村",
        "preface": "",
        "paragraphs": [
            "归风白马引嘶声，落日犹看楚客情。",
            "塞口竹缘空戍没，潮头沙拥慢冈成。",
            "松田且欲亲耕种，郡守何偏问姓名。",
            "东道宿程投故栅，依依渔父解相迎。"
        ],
        "notes": "",
        "id": "144a0b6977b3b5b6b4c8bc2c6a098549"
    },
    {
        "author": "法振",
        "dynasty": "唐",
        "type": "诗",
        "rhythmic": "",
        "title": "丹阳浦送客之海上",
        "preface": "",
        "paragraphs": [
            "不到终南向几秋，移居更欲近沧洲。",
            "风吹雨色连村暗，潮拥菱花出岸浮。",
            "漠漠望中春自艳，寥寥泊处夜堪愁。",
            "如君岂得空高枕，只益天书遣远求。"
        ],
        "notes": "",
        "id": "e6d0b65fa3a7805e308793f540ae7884"
    },
    {
        "author": "法振",
        "dynasty": "唐",
        "type": "诗",
        "rhythmic": "",
        "title": "月夜泛舟",
        "preface": "",
        "paragraphs": [
            "西塞长云尽，南湖片月斜。",
            "漾舟人不见，卧入武陵花。"
        ],
        "notes": "",
        "id": "8dc2748a1656d33cecf220910c46c6bd"
    },
    {
        "author": "法振",
        "dynasty": "唐",
        "type": "诗",
        "rhythmic": "",
        "title": "送友人之上都",
        "preface": "",
        "paragraphs": [
            "玉帛征贤楚客稀，猨啼相送武陵归。",
            "湖头望入桃花去，一片春帆带雨飞。"
        ],
        "notes": "",
        "id": "b4038f22e4dc692caf16fdc6f3cedf59"
    },
    {
        "author": "法振",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "画鼓催来锦臂襄，小娥双起整霓裳。"
        ],
        "notes": "",
        "id": "2b2ca4f43bf0188b070f39202acc50f4"
    }
]