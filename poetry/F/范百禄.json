[
    {
        "author": "范百禄",
        "dynasty": "宋",
        "type": "诗",
        "rhythmic": "",
        "title": "中秋待月夜分乃见",
        "preface": "",
        "paragraphs": [
            "十二周流数，经行自不迟。",
            "长圆非物理，暂晦亦天时。",
            "人欲终宵玩，云残逐簇移。",
            "祇应逢此景，无足累心期。"
        ],
        "notes": "",
        "id": "5af59915aa0897509eac258a7c61bdd0"
    },
    {
        "author": "范百禄",
        "dynasty": "宋",
        "type": "诗",
        "rhythmic": "",
        "title": "送程给事知越州",
        "preface": "",
        "paragraphs": [
            "余事诗名敻绝尘，琐闱仙殿老成人。",
            "虏庭上座衣冠壮，庾岭南州雉堞新。",
            "太白山云旬日雨，若邪溪水四时春。",
            "吾皇倚待唯三九，不用夸乡诏买臣。"
        ],
        "notes": "",
        "id": "da4796b578ada1769ed7ab0610c66ea7"
    },
    {
        "author": "范百禄",
        "dynasty": "宋",
        "type": "诗",
        "rhythmic": "",
        "title": "剑阁",
        "preface": "",
        "paragraphs": [
            "山从开辟以来有，关是王公设险名。",
            "直上剑门千万仞，中开门阙数重城。"
        ],
        "notes": "",
        "id": "f0d365963ca886f1166b31266bddcc99"
    },
    {
        "author": "范百禄",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "携月入上清，一览无余山。"
        ],
        "notes": "",
        "id": "98e86ea01d4f8388d39edb3977022e16"
    },
    {
        "author": "范百禄",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "门外清冷百社潭。"
        ],
        "notes": "",
        "id": "d756df397f992d9d34c52e88ceedb56a"
    },
    {
        "author": "范百禄",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "山环襟带连秦岭，地控烟喉限蜀城。"
        ],
        "notes": "",
        "id": "94852dab8c53aa4f8aa44f55431011f2"
    }
]