[
    {
        "author": "方有开",
        "dynasty": "宋",
        "type": "诗",
        "rhythmic": "",
        "title": "挽崔舍人  其一",
        "preface": "",
        "paragraphs": [
            "士有千龄遇，名传百世荣。",
            "文章肇权直，淮海出儒英。",
            "紫禁烟花邃，黄麻黼黻明。",
            "方深丹扆眷，痛惜掩佳城。"
        ],
        "notes": "",
        "id": "8805c48c73ab75cf910ae9cd144c7900"
    },
    {
        "author": "方有开",
        "dynasty": "宋",
        "type": "诗",
        "rhythmic": "",
        "title": "挽崔舍人  其二",
        "preface": "",
        "paragraphs": [
            "久托奎躔照，仍从璧水游。",
            "冲襟粲星斗，高议炳阳秋。",
            "磊落观材杰，凋零悼世浮。",
            "传家真骥子，努力绍先猷。"
        ],
        "notes": "",
        "id": "5bbae1de8a2554b2fc2ece6291115ca7"
    },
    {
        "author": "方有开",
        "dynasty": "宋",
        "type": "诗",
        "rhythmic": "",
        "title": "方仙翁祠",
        "preface": "",
        "paragraphs": [
            "真仙祠馆锁层岚，下瞰平畴十里宽。",
            "谱牒尚标唐篆额，风仪仍是汉衣冠。",
            "紫芝白兔灵如昨，石碣丹湖事不刊。",
            "千古云孙牛马走，敬瞻遗像仰高寒。"
        ],
        "notes": "",
        "id": "a1d6856e486978ad4f926ffb53a4245d"
    },
    {
        "author": "方有开",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "跳出红尘，都不顾、是非荣辱。",
            "垂钓处、月明风细，水清山绿。",
            "七里滩头帆落尽，长山泷口潮回速。",
            "问有谁、特为上钩来，刘文叔。",
            "貂蝉贵，无人续。",
            "金带重，难拘束。",
            "这白麻黄纸，岂曾经目。",
            "昨夜客星侵帝座，且容伸脚加君腹。",
            "问高风、今古有谁同，先生独。"
        ],
        "notes": "",
        "id": "bba8530975046d91a3ef53c17c40f7df"
    },
    {
        "author": "方有开",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "七里滩边，江光漠漠山如戟。",
            "渔舟一叶。",
            "径入寒烟碧。",
            "笑我尘劳，羞对双台石。",
            "身如织。",
            "年年行役。",
            "鱼鸟浑相识。"
        ],
        "notes": "",
        "id": "fe1a503073c5daa693b2c22cd7112d7e"
    }
]