[
    {
        "author": "范端杲",
        "dynasty": "宋",
        "type": "诗",
        "rhythmic": "",
        "title": "秀野亭",
        "preface": "",
        "paragraphs": [
            "高着春山最蔚蓝，截然屹立白云端。",
            "小亭为爱依青壁，野色当窗指点看。"
        ],
        "notes": "",
        "id": "d34d318fb1e3b11450b3c811dbb09b57"
    },
    {
        "author": "范端杲",
        "dynasty": "宋",
        "type": "诗",
        "rhythmic": "",
        "title": "游宝惠寺山",
        "preface": "",
        "paragraphs": [
            "不到兹山久，寒梅又著花。",
            "白烟丛古木，乌鹊倚枯槎。",
            "路转冲危石，泉流涨浅沙。",
            "不堪回首处，樵唱起呕哑。"
        ],
        "notes": "",
        "id": "6dd5204deba8f9a13361af62d6e77da7"
    },
    {
        "author": "范端杲",
        "dynasty": "宋",
        "type": "诗",
        "rhythmic": "",
        "title": "香山塔院",
        "preface": "",
        "paragraphs": [
            "招提登览处，野客兴偏浓。",
            "路入千层翠，窗涵万叠峰。",
            "溪声来小院，云影落长松。",
            "幸对老僧榻，焚香话苦空。"
        ],
        "notes": "",
        "id": "d58995ffb194109e4bf908598c4a8b44"
    }
]