[
    {
        "author": "莫宣卿",
        "dynasty": "唐",
        "type": "诗",
        "rhythmic": "",
        "title": "荅问读书居",
        "preface": "",
        "paragraphs": [
            "书屋倚麒麟，不同牛马路。",
            "床头万卷书，溪上五龙渡。",
            "井汲冽寒泉，桂花香玉露。",
            "茅簷无外物，只见青云护。"
        ],
        "notes": "",
        "id": "433fb99de71d46e90e6f01663eac2c18"
    },
    {
        "author": "莫宣卿",
        "dynasty": "唐",
        "type": "诗",
        "rhythmic": "",
        "title": "百官乘月早朝听残漏",
        "preface": "",
        "paragraphs": [
            "建礼俨朝冠，重门耿夜阑。",
            "碧空蟾魄度，清禁漏声残。",
            "候晓车舆合，凌霜剑佩寒。",
            "星河犹皎皎，银箭尚珊珊。",
            "杳霭祥光起，霏微瑞气攒。",
            "忻逢圣明代，长愿接鹓鸾。"
        ],
        "notes": "",
        "id": "35b656a9a5334223f37c8803c0a5b7ff"
    },
    {
        "author": "莫宣卿",
        "dynasty": "唐",
        "type": "诗",
        "rhythmic": "",
        "title": "赋得水怀珠",
        "preface": "",
        "paragraphs": [
            "长川含媚色，波底孕灵珠。",
            "素魄生苹末，圆规照水隅。",
            "沦涟冰彩动，荡漾瑞光铺。",
            "迥夜星同贯，清秋岸不枯。",
            "江妃思在掌，海客亦忘躯。",
            "合浦当还日，恩威信已敷。"
        ],
        "notes": "",
        "id": "2fbcb282e85441831424322df62ac832"
    },
    {
        "author": "莫宣卿",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "我本南山凤，岂同凡鸟群。"
        ],
        "notes": "",
        "id": "8265a6bfd7225c0b05e465787f19bfe1"
    }
]