[
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "西溪子",
        "preface": "",
        "paragraphs": [
            "昨夜西溪游赏，芳树奇花千样。",
            "锁春光，金尊满，听弦管，娇妓舞衫香暖。",
            "不觉到斜晖，马驮归。"
        ],
        "notes": "",
        "id": "83b6fa3ee403c5385614f567c665d7a9"
    },
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "何满子",
        "preface": "",
        "paragraphs": [
            "红粉楼前月照，碧纱窗外莺啼。",
            "梦断辽阳音信，那堪独守空闺。",
            "恨对百花时节，王孙绿草萋萋。"
        ],
        "notes": "",
        "id": "5dbcab8c0ce1939af8a1db6d71a1ef6a"
    },
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "诉衷情 一",
        "preface": "",
        "paragraphs": [
            "桃花流水漾纵横，春昼彩霞明。",
            "刘郎去，阮郎行，惆怅恨难平。",
            "愁坐对云屏，筭归程。",
            "何时携手洞边迎，诉衷情。"
        ],
        "notes": "",
        "id": "071b5fad87d1714b59b499ea153c0160"
    },
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "诉衷情 二",
        "preface": "",
        "paragraphs": [
            "鸳鸯交颈绣衣轻，碧沼藕花馨。",
            "偎藻荇，映兰汀，和雨浴浮萍。",
            "思妇对心惊，想边庭。",
            "何时解佩掩云屏，诉衷情。"
        ],
        "notes": "",
        "id": "3d432d945c8045e69e23700b09e15e38"
    },
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "中兴乐",
        "preface": "",
        "paragraphs": [
            "豆蔻花繁烟艳深，丁香輭结同心。",
            "翠鬟女，相与，共淘金。",
            "红蕉叶里猩猩语，鸳鸯浦。",
            "镜中鸾舞，丝雨，隔荔枝阴。"
        ],
        "notes": "",
        "id": "bb2b516c7f912e0233609fe5aecb9976"
    },
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "醉花间 一",
        "preface": "",
        "paragraphs": [
            "休相问，怕相问，相问还添恨。",
            "春水满塘生，㶉𫛶还相趂。",
            "昨夜雨霏霏，临明寒一阵。",
            "偏忆戍楼人，久绝边庭信。"
        ],
        "notes": "",
        "id": "f13f3627b16aab94ae7f1eef6dd4b8ac"
    },
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "醉花间 二",
        "preface": "",
        "paragraphs": [
            "深相忆，莫相忆，相忆情难极。",
            "银汉是红墙，一带遥相隔。",
            "金盘珠露滴，两岸榆花白。",
            "风摇玉佩清，今夕为何夕。"
        ],
        "notes": "",
        "id": "d6f69ed705d036b9f88f2c7db0a227e0"
    },
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "酒泉子",
        "preface": "",
        "paragraphs": [
            "绿树春深，燕语莺啼声断续，惠风飘荡入芳丛，惹残红。",
            "柳丝无力袅烟空，金盏不辞须满酌，海棠花下思朦胧，醉春风。"
        ],
        "notes": "",
        "id": "349ec507c0da136470876ea4e3d79db3"
    },
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "纱窗恨 一",
        "preface": "",
        "paragraphs": [
            "新春燕子还来至，一双飞。",
            "垒巢泥湿时时坠，涴人衣。",
            "后园里看百花发，香风拂，绣户金扉。",
            "月照纱窗，恨依依。"
        ],
        "notes": "",
        "id": "e1d7cbe58b06be908f7057d8ea3f0aa5"
    },
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "纱窗恨 二",
        "preface": "",
        "paragraphs": [
            "双双蝶翅涂铅粉，咂花心。",
            "绮窗绣户飞来稳，画堂阴。",
            "二三月，爱随风絮，伴落花，来拂衣襟。",
            "更剪轻罗片，傅黄金。"
        ],
        "notes": "",
        "id": "caf42a623d20716a2259f851748d0342"
    },
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "恋情深 一",
        "preface": "",
        "paragraphs": [
            "滴滴铜壶寒漏咽，醉红楼月。",
            "宴余香殿会鸳衾，荡春心。",
            "真珠帘下晓光侵，莺语隔琼林。",
            "宝帐欲开慵起，恋情深。"
        ],
        "notes": "",
        "id": "8675091fb43b2c422d9290acfc5129d9"
    },
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "恋情深 二",
        "preface": "",
        "paragraphs": [
            "玉殿春浓花烂熳，簇神仙伴。",
            "罗帬窣地缕黄金，奏清音。",
            "酒阑歌罢两沈沈，一笑动君心。",
            "永愿作鸳鸯伴，恋情深。"
        ],
        "notes": "",
        "id": "021d1d6d162944cb68d5df777d4bb3df"
    },
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "浣溪沙",
        "preface": "",
        "paragraphs": [
            "七夕年年信不违，银河清浅白云微，蟾光鹊影伯劳飞。",
            "每恨蟪蛄怜婺女，几回娇妒下鸳机，今宵嘉会两依依。"
        ],
        "notes": "",
        "id": "7439db6061e9f6547914b3b0059c9362"
    },
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "摊破浣溪沙",
        "preface": "",
        "paragraphs": [
            "春水轻波浸绿苔，枇杷洲上紫檀开。",
            "晴日眠沙㶉𫛶稳，暖相偎。",
            "罗韈生尘游女过，有人逢著弄珠回。",
            "兰麝飘香初解佩，忘归来。"
        ],
        "notes": "",
        "id": "d5ed1f938b9dd4b6240f3ad791c5dd55"
    },
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "赞浦子",
        "preface": "",
        "paragraphs": [
            "锦帐添香睡，金炉换夕薰。",
            "嬾结芙蓉带，慵拖翡翠帬。",
            "正是柳夭桃媚，那堪暮雨朝云。",
            "宋玉高唐意，裁琼欲赠君。"
        ],
        "notes": "",
        "id": "cf736c854254294747831cab6fef049c"
    },
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "巫山一段云 一",
        "preface": "",
        "paragraphs": [
            "雨霁巫山上，云轻映碧天。",
            "远风吹散又相连，十二晚峰前。",
            "暗湿啼猨树，高笼过客船。",
            "朝朝暮暮楚江边，几度降神仙。"
        ],
        "notes": "",
        "id": "8e999d5ed32112b1491afb3f72fd1fb0"
    },
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "巫山一段云 二",
        "preface": "",
        "paragraphs": [
            "貌掩巫山色，才过濯锦波。",
            "阿谁提笔上银河，月里写嫦娥。",
            "薄薄施铅粉，盈盈挂绮罗。",
            "菖蒲花役梦魂多，年代属元和。"
        ],
        "notes": "",
        "id": "a4377b24123567decc454f74739d4baf"
    },
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "柳含烟 一",
        "preface": "",
        "paragraphs": [
            "隋堤柳，汴河旁。",
            "夹岸绿阴千里，龙舟凤舸木兰香。",
            "锦帆张。",
            "因梦江南春景好，一路流苏羽葆。",
            "笙歌未尽起横流，锁春愁。"
        ],
        "notes": "",
        "id": "3950a03f465e1207420ad0be2885a2fa"
    },
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "柳含烟 二",
        "preface": "",
        "paragraphs": [
            "河桥柳，占芳春。",
            "映水含烟拂路，几回攀折赠行人。",
            "暗伤神。",
            "乐府吹为横笛曲，能使离肠断续。",
            "不如移植在金门，近天恩。"
        ],
        "notes": "",
        "id": "f38775c3913977e7aa1a34b3f6661455"
    },
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "柳含烟 三",
        "preface": "",
        "paragraphs": [
            "章台柳，近垂旒。",
            "低拂往来冠盖，朦胧春色满皇州。",
            "瑞烟浮。",
            "直与路边江畔别，免被离人攀折。",
            "最怜京兆画蛾眉，叶纤时。"
        ],
        "notes": "",
        "id": "aab401920d4ca95ede8285aa80c44e92"
    },
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "柳含烟 四",
        "preface": "",
        "paragraphs": [
            "御沟柳，占春多。",
            "半出宫墙婀娜，有时倒景醮轻罗。",
            "曲尘波。",
            "昨日金銮巡上苑，风亚舞腰纤輭。",
            "栽培得地近皇宫，瑞烟浓。"
        ],
        "notes": "",
        "id": "5a9cc029da275dc6c841e8ee5884cff8"
    },
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "更漏子",
        "preface": "",
        "paragraphs": [
            "春夜阑，春恨切，花外子规啼月。",
            "人不见，梦难凭，红纱一点灯。",
            "偏怨别，是芳节，庭下丁香千结。",
            "宵雾散，晓霞晖，梁间双燕飞。"
        ],
        "notes": "",
        "id": "bb16f92cd005c468a8e4f46e868559d7"
    },
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "喜迁莺",
        "preface": "",
        "paragraphs": [
            "芳春景，暧晴烟。",
            "乔木见莺迁，传枝偎叶语关关，飞过绮丛间。",
            "锦翼鲜，金毳輭。",
            "百转千娇相唤，碧纱窗晓怕闻声，惊破鸳鸯暖。"
        ],
        "notes": "",
        "id": "4cfe08d39544bb728db9e1017e2cff68"
    },
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "应天长",
        "preface": "",
        "paragraphs": [
            "平江波暖鸳鸯语，两两钓船归极浦。",
            "芦洲一夜风和雨，飞起浅沙翘雪鹭。",
            "渔灯明远渚，兰櫂今宵何处。",
            "罗袂从风轻举，愁杀采莲女。"
        ],
        "notes": "",
        "id": "73ad6aea5fbfe13213aced26717ed938"
    },
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "月宫春",
        "preface": "",
        "paragraphs": [
            "水晶宫里桂花开，神仙探几回。",
            "红芳金蘂绣重台，低倾玛瑙杯。",
            "玉兔银蟾争守护，姮娥姹女戏相偎。",
            "遥听钧天九奏，玉皇亲看来。"
        ],
        "notes": "",
        "id": "8466a74aca5fdb348b13f2254709b61a"
    },
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "虞美人 一",
        "preface": "",
        "paragraphs": [
            "鸳鸯对浴银塘暖，水面蒲梢短。",
            "垂杨低拂曲尘波，蛛丝结网露珠多，滴圆荷。",
            "遥思桃叶吴江碧，便是天河隔。",
            "锦鳞红鬣影沈沈，想思空有梦相寻，意难任。"
        ],
        "notes": "",
        "id": "87b27d6cfaea52e68a5fa295922ad975"
    },
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "虞美人 二",
        "preface": "",
        "paragraphs": [
            "宝檀金缕鸳鸯枕，绶带盘宫锦。",
            "夕阳低映小窗明，南园绿树语莺莺，梦难成。",
            "玉炉香煖频添炷，满地飘轻絮。",
            "珠帘不卷度沈烟，庭前闲立画秋千，艳阳天。"
        ],
        "notes": "",
        "id": "0c5a48511136450bad9d2b93d91e8782"
    },
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "临江仙",
        "preface": "",
        "paragraphs": [
            "暮蝉声尽落斜阳，银蟾影挂潇湘。",
            "黄陵庙侧水茫茫，楚山红树，烟雨隔高唐。",
            "岸泊渔灯风飐碎，白苹远散浓香。",
            "灵娥鼓瑟韵清商，朱弦凄切，云散碧天长。"
        ],
        "notes": "",
        "id": "d1413e271ed436c10bd4a5cafd62375c"
    },
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "接贤宾",
        "preface": "",
        "paragraphs": [
            "香鞯镂襜五色骢，值春景初融。",
            "流珠喷沫躞蹀，汗血流红。",
            "少年公子能乘驭，金镳玉辔珑璁。",
            "为惜珊瑚鞭不下，骄生百步千踪。",
            "信穿花，从拂柳，向九陌追风。"
        ],
        "notes": "",
        "id": "c427f2788db19b4384ce171dff061e87"
    },
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "赞成功",
        "preface": "",
        "paragraphs": [
            "海棠未坼，万点深红，香包缄结一重重。",
            "似含羞态，邀勒春风，蜂来蝶去，任遶芳丛。",
            "昨夜微雨，飘洒庭中，忽闻声滴井边桐。",
            "美人惊起，坐听晨钟，快教折取，戴玉珑璁。"
        ],
        "notes": "",
        "id": "ae7eb4ef5ac02f841e590a8bb729f586"
    },
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "甘州遍 一",
        "preface": "",
        "paragraphs": [
            "春光好，公子爱闲游，足风流。",
            "金鞍白马，雕弓宝劒，红缨锦襜出长楸。",
            "花蔽膝，玉衔头。",
            "寻芳逐胜欢宴，丝竹不曾休。",
            "美人唱，揭调是甘州。",
            "醉红楼，尧年舜日，乐圣永无忧。"
        ],
        "notes": "",
        "id": "2146c5a0edc6ed14f30aa48e7f17fa45"
    },
    {
        "author": "毛文锡",
        "dynasty": "唐",
        "type": "诗",
        "rhythmic": "",
        "title": "甘州遍 二",
        "preface": "",
        "paragraphs": [
            "秋风紧，平碛雁行低，阵云齐。",
            "萧萧飒飒，边声四起，愁闻戍角与征鼙。",
            "青冢北，黑山西。",
            "沙飞聚散无定，往往路人迷。",
            "铁衣冷，战马血沾蹄。",
            "破蕃奚，凤皇诏下，步步蹑丹梯。"
        ],
        "notes": "",
        "id": "1cfccb7921cbe96b8a1f4491061916c5"
    }
]