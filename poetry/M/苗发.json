[
    {
        "author": "苗发",
        "dynasty": "唐",
        "type": "诗",
        "rhythmic": "",
        "title": "送司空曙之苏州",
        "preface": "",
        "paragraphs": [
            "盘门吴旧地，蝉尽草秋时。",
            "归国人皆久，移家君独迟。",
            "广陵经水宿，建邺有僧期。",
            "若到西霞寺，应看江总碑。"
        ],
        "notes": "",
        "id": "b0300d6188085100813bb435e612638e"
    },
    {
        "author": "苗发",
        "dynasty": "唐",
        "type": "诗",
        "rhythmic": "",
        "title": "送孙德谕罢官往黔州",
        "preface": "",
        "paragraphs": [
            "中岁分符典石城，两朝趋陛谒承明。",
            "阙下昨承归老疏，天南今切去乡情。",
            "亲知握手三秋别，几杖扶身万里行。",
            "伯道暮年无嗣子，欲将家事托门生。"
        ],
        "notes": "",
        "id": "6d299f47bed307c71cca6ddfe33081a0"
    },
    {
        "author": "苗发",
        "dynasty": "唐",
        "type": "诗",
        "rhythmic": "",
        "title": "酬李端得山中道友书见寄之作（题拟）",
        "preface": "",
        "paragraphs": [
            "马融方直校，阅检复持铅。",
            "素业高风继，青春壮思全。",
            "论文多在夜，宿寺不虚年。",
            "自署区中职，同荒郭外田。",
            "山邻三径绝，野意八行传。",
            "煮玉矜新法，留符识旧仙。",
            "涵苔溪溜浅，摇浪竹桥悬。",
            "复洞潜栖燕，疏杨半翳蝉。",
            "咏歌虽有和，云锦独成妍。",
            "应以冯唐老，相讥示此篇。",
            "（见江标影宋书棚本《李端诗集》卷三）（按：《全唐诗》卷二八六以此诗为李端诗，题作「酬前驾部员外郎苗发」，实误。",
            "检影宋书棚本此诗附于李端《得山中道友书寄苗钱二员外》后，题作「酬前」，下署「驾部员外郎苗发」，殆为苗发酬答李端见寄之作而附入李端集者。",
            "后代辗转刻印，误将苗发职衔与诗题相连，遂误成端诗。",
            "类似情况，在唐人原集中甚常见，如窦叔向诗误归已经继之类，岑仲勉、李嘉言二先生已指出。",
            "苗发与张芬诗误归李端，亦属同类型错误。",
            "）。"
        ],
        "notes": "",
        "id": "a26f85b988a4695300b16b75ce9d0e71"
    }
]