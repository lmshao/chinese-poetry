[
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "自题小像",
        "preface": "",
        "paragraphs": [
            "白髪苍颜，谿籐兔颖。",
            "水月光中，梅花弄影。"
        ],
        "notes": "",
        "id": "272c5553989c0c0d4d87436313e9b6a4"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "咏妓",
        "preface": "",
        "paragraphs": [
            "花木最无情，春风一番好。",
            "人怜新态度，一岁一回老。"
        ],
        "notes": "",
        "id": "70d1b0d73d4d9b243234ab96bb88f1cc"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "题竹",
        "preface": "",
        "paragraphs": [
            "甚矣吾衰矣，深居不用名。",
            "瘦因诗思苦，贫为利心轻。",
            "有竹堪医俗，无花可问盟。",
            "醉眠闲听雨，饥鼠啮书檠。"
        ],
        "notes": "",
        "id": "7a0837818a34a8c9d922fb5dea34a517"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "簷马",
        "preface": "",
        "paragraphs": [
            "铮铮金铁夜交锋，酷敌秋声杀气雄。",
            "战退晓天尘不动，依然横槊待西风。"
        ],
        "notes": "",
        "id": "36a5fab63b76088c39d72988b95d61cd"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "鬼灯檠花",
        "preface": "",
        "paragraphs": [
            "老死儒生习未除，残膏分得燎原余。",
            "一枝冷焰摇清夜，要读生前未了书。"
        ],
        "notes": "",
        "id": "ff3061e95fbc4df879208fa42bbfe6ac"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "怀归",
        "preface": "",
        "paragraphs": [
            "折柳期春春便归，叮咛好与护柴扉。",
            "东风怪我归鞍晚，调拨杨花到处飞。"
        ],
        "notes": "",
        "id": "7b2740ec507aebe9be58ae24e8a3ed30"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "纸帐",
        "preface": "",
        "paragraphs": [
            "龟纹薄薄胜纨纱，不用销金学党家。",
            "却似矮篷晴载雪，白云横幅乱梅花。"
        ],
        "notes": "",
        "id": "cbf97fcc3fe19a80303c836de6eeac68"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "咏鸡",
        "preface": "",
        "paragraphs": [
            "数载书窗伴读鸣，群中刚雉羽毛新。",
            "今朝命试牛刀手，望断函关夜度人。"
        ],
        "notes": "",
        "id": "47bd3750c43a4f1693be2d7e50ca6b32"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "无题",
        "preface": "",
        "paragraphs": [
            "漠漠冥鸿万里飞，倚阑身与白云齐。",
            "中原山色青如旧，惟有时人眼力低。"
        ],
        "notes": "",
        "id": "c157933305435c08d5187e101701452f"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "滴滴妖娆睡未醒，碎花犹带马嵬尘。",
            "少年正抱忧时恨，更有因花比太真。"
        ],
        "notes": "",
        "id": "804c5627e50eff9035733f266df9e7f5"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "寄刘澹斋",
        "preface": "",
        "paragraphs": [
            "闻说商山有隠仙，刘郎引入洞中天。",
            "谁知白石苍苔客，独守孤灯夜不眠。"
        ],
        "notes": "",
        "id": "c0bf6960b0b7c6db4e4d30daadb562cd"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "咏鹤",
        "preface": "",
        "paragraphs": [
            "青山修竹矮篱笆，仿佛林泉隠者家。",
            "酷爱绿窗风日美，鹤梳轻毳乱杨花。"
        ],
        "notes": "",
        "id": "cb1879ca82df9d0d3540f69be5bdd338"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "咏菊",
        "preface": "",
        "paragraphs": [
            "谁去东篱号菊庄，饥来三嗅饱诗肠。",
            "何如陶令归南圃，天赐西风万斛香。"
        ],
        "notes": "",
        "id": "572c286726ff30304c9c9938edfe59bc"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "咏围棋",
        "preface": "",
        "paragraphs": [
            "午香帘影静浮华，对面机心万里赊。",
            "夹骑倒戈窥虎穴，乱乌横阵占鸥沙。",
            "当人不让争先著，袖手须饶老作家。",
            "欲访烂柯山下客，洞深春染碧桃花。"
        ],
        "notes": "",
        "id": "547f954ddbe96d97ce1b65558b0f51c7"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "解嘲",
        "preface": "",
        "paragraphs": [
            "莫笑诗翁懒出门，诗翁乐事在山村。",
            "鶑啼杨柳金歌舞，蝶宿梨花雪梦魂。",
            "罨画丹青分曙色，压醅醽醁涨溪痕。",
            "燕帘风里茶烟外，自选唐诗教子孙。"
        ],
        "notes": "",
        "id": "fbffc1fe3ae1b2bbb98ee1ccea2e2e60"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "端居",
        "preface": "",
        "paragraphs": [
            "修竹垂杨映户栽，清风长送午阴来。",
            "门因好客时时扫，窗为看山面面开。",
            "此乐恐于儿辈觉，长贫能免俗情猜。",
            "儒衣不似牛衣好，叮嘱糠妻放窄裁。"
        ],
        "notes": "",
        "id": "b661422fef4b190db92e2e7416f41ad5"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "白髪",
        "preface": "",
        "paragraphs": [
            "老矣无心竞寸阴，不知公道为何人。",
            "晴梳栉齿千丝雪，静掩梨花一镜春。",
            "镊处痴儿愁是种，染来因药怪无嗔。",
            "儿曹共日夸头角，笑说非熊有渭滨。"
        ],
        "notes": "",
        "id": "412f28764c81d1e47de354ff0ac69ead"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "题悟空寺",
        "preface": "",
        "paragraphs": [
            "不到招提二十霜，眼明犹识鲁灵光。",
            "云餐已供伊蒲塞，风铎犹传替戾冈。",
            "新寺金汤龙化远，旧家王谢燕飞忙。",
            "行人指点簪犀地，十里春风土尚香。"
        ],
        "notes": "",
        "id": "9c44802b1f7c579daa7f7b806f225279"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "得女",
        "preface": "",
        "paragraphs": [
            "得驹未必真权奇，中雀未必有淑姿。",
            "男儿未必勋鼎彝，女子未必光门楣。",
            "吾今素髪纷如丝，得此一笑春生眉。",
            "苍苍天道不我遗，犹胜伯道全无儿。"
        ],
        "notes": "",
        "id": "9a72b49ee8c86aeeefede811a7f5fa70"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "春题",
        "preface": "",
        "paragraphs": [
            "江云漠漠水悠悠，望断春风燕子楼。",
            "书寄碧云千里雁，镜分明月半奁秋。",
            "来时杨柳阴连陌，归路苹花雪满洲。",
            "遥想琐窗挑锦字，泪珠如粉冷银钩。"
        ],
        "notes": "",
        "id": "cbe5f2616987f8421c0c05b759462139"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "铁石槎牙玉粒姿，诗中图画画中诗。",
            "半棱山色初晴后，一截谿烟欲暝时。",
            "流水带云栖瘦影，小窗和月上横枝。",
            "老来自觉吟情拙，莫遣孤山怨鹤知。"
        ],
        "notes": "",
        "id": "922c9d253fefb87e45d4e5d78f29a120"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "月屋",
        "preface": "",
        "paragraphs": [
            "一室虚明万境宽，水晶帘映玉阑干。",
            "不从此处逢仙子，争信人间有广寒。",
            "梅影夜窥霜镜满，桂香秋吸酒壶干。",
            "客来试问推敲字，笑指湖光上下看。"
        ],
        "notes": "",
        "id": "772953c74e80dedb455a443f924a24b6"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "咏妓",
        "preface": "",
        "paragraphs": [
            "谁去江云问牧之，玉楼人醉半离披。",
            "烛摇窗影三更月，人醉花阴十二时。",
            "访杜秋娘惟我老，梦扬州鹤有谁知。",
            "临风笑却垂杨下，重解连环寄所思。"
        ],
        "notes": "",
        "id": "1bef0c4ef0aec5d94675cc958a15e38e"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "春雪",
        "preface": "",
        "paragraphs": [
            "撩乱春风作阵飞，晓来余片尚离披。",
            "细看山色空明处，应似乾坤混沌时。",
            "一转阳和回土脉，十分清气入诗脾。",
            "芒鞋蹋碎琼瑶窟，问著梅花总不知。"
        ],
        "notes": "",
        "id": "d765ddbbf44a736dd483d829e56c5151"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "赠僧",
        "preface": "",
        "paragraphs": [
            "两脚行来铁石坚，相逢去住总随缘。",
            "谈空舌本原无语，打破机关不用拳。",
            "山槛看云斋鼓后，竹窗听雨夜灯前。",
            "客来瀹茗煨寒柮，味胜庐峰第一泉。"
        ],
        "notes": "",
        "id": "70961f566dd4127a7f8fb65563fee95f"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "雁沈秋驿雨，鸡送晓窗灯。"
        ],
        "notes": "",
        "id": "06f039295a74c9da61722420dd2e7b88"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "门当车马道，帘隔利名尘。"
        ],
        "notes": "",
        "id": "4c941ef8d99fa803b72b72adce9a92c3"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "病犹有药扶持老，贫为无心俯仰人。"
        ],
        "notes": "",
        "id": "bc1bbf5b8a3c1f618c00b8db4b8318ad"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "门因好客时时扫，窗为看山面面开。"
        ],
        "notes": "",
        "id": "4771d445236c5d33bb410e545d534045"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "既能事汉识真主，何必下齐求假王。"
        ],
        "notes": "",
        "id": "d2b5358969d97582c02ae310ad6b81ce"
    }
]