[
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "自题小像",
        "preface": "",
        "paragraphs": [
            "白髪苍颜，谿籐兔颖。",
            "水月光中，梅花弄影。"
        ],
        "notes": "",
        "id": "a7edc3fef437260b2e697a7eec3c6a9d"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "咏妓",
        "preface": "",
        "paragraphs": [
            "花木最无情，春风一番好。",
            "人怜新态度，一岁一回老。"
        ],
        "notes": "",
        "id": "b07fdb1e7e281f50d925319247ce143a"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "题竹",
        "preface": "",
        "paragraphs": [
            "甚矣吾衰矣，深居不用名。",
            "瘦因诗思苦，贫为利心轻。",
            "有竹堪医俗，无花可问盟。",
            "醉眠闲听雨，饥鼠啮书檠。"
        ],
        "notes": "",
        "id": "2fd3b0763605904e10b6097a22bb0f84"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "簷马",
        "preface": "",
        "paragraphs": [
            "铮铮金铁夜交锋，酷敌秋声杀气雄。",
            "战退晓天尘不动，依然横槊待西风。"
        ],
        "notes": "",
        "id": "7b40487b06be04304795e59799c9b942"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "鬼灯檠花",
        "preface": "",
        "paragraphs": [
            "老死儒生习未除，残膏分得燎原余。",
            "一枝冷焰摇清夜，要读生前未了书。"
        ],
        "notes": "",
        "id": "c557621daf07b36c9a1d047ff501827d"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "怀归",
        "preface": "",
        "paragraphs": [
            "折柳期春春便归，叮咛好与护柴扉。",
            "东风怪我归鞍晚，调拨杨花到处飞。"
        ],
        "notes": "",
        "id": "256ca6b7f06d7976ffade88ff041dc25"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "纸帐",
        "preface": "",
        "paragraphs": [
            "龟纹薄薄胜纨纱，不用销金学党家。",
            "却似矮篷晴载雪，白云横幅乱梅花。"
        ],
        "notes": "",
        "id": "47f5f636636bd19b2e232dfdb22ef460"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "咏鸡",
        "preface": "",
        "paragraphs": [
            "数载书窗伴读鸣，群中刚雉羽毛新。",
            "今朝命试牛刀手，望断函关夜度人。"
        ],
        "notes": "",
        "id": "2ba1284f59fc510335f6f3b9d04a386c"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "无题",
        "preface": "",
        "paragraphs": [
            "漠漠冥鸿万里飞，倚阑身与白云齐。",
            "中原山色青如旧，惟有时人眼力低。"
        ],
        "notes": "",
        "id": "dd6ef8d9e4d9ee0a8f597968f845b624"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "滴滴妖娆睡未醒，碎花犹带马嵬尘。",
            "少年正抱忧时恨，更有因花比太真。"
        ],
        "notes": "",
        "id": "2fc35b327f11ab0b1f7842a6eaf0764e"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "寄刘澹斋",
        "preface": "",
        "paragraphs": [
            "闻说商山有隠仙，刘郎引入洞中天。",
            "谁知白石苍苔客，独守孤灯夜不眠。"
        ],
        "notes": "",
        "id": "d107bcd238f546df3880f3a47f7b33d1"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "咏鹤",
        "preface": "",
        "paragraphs": [
            "青山修竹矮篱笆，仿佛林泉隠者家。",
            "酷爱绿窗风日美，鹤梳轻毳乱杨花。"
        ],
        "notes": "",
        "id": "530f1659a28efea8ec4c534009adb5f7"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "咏菊",
        "preface": "",
        "paragraphs": [
            "谁去东篱号菊庄，饥来三嗅饱诗肠。",
            "何如陶令归南圃，天赐西风万斛香。"
        ],
        "notes": "",
        "id": "a777bfcd70c2c560c1931e2709ed092f"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "咏围棋",
        "preface": "",
        "paragraphs": [
            "午香帘影静浮华，对面机心万里赊。",
            "夹骑倒戈窥虎穴，乱乌横阵占鸥沙。",
            "当人不让争先著，袖手须饶老作家。",
            "欲访烂柯山下客，洞深春染碧桃花。"
        ],
        "notes": "",
        "id": "84c1bc76bec49ac085aca665fcc8ee1c"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "解嘲",
        "preface": "",
        "paragraphs": [
            "莫笑诗翁懒出门，诗翁乐事在山村。",
            "鶑啼杨柳金歌舞，蝶宿梨花雪梦魂。",
            "罨画丹青分曙色，压醅醽醁涨溪痕。",
            "燕帘风里茶烟外，自选唐诗教子孙。"
        ],
        "notes": "",
        "id": "b44645f77576518a576b86f6aebc33ab"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "端居",
        "preface": "",
        "paragraphs": [
            "修竹垂杨映户栽，清风长送午阴来。",
            "门因好客时时扫，窗为看山面面开。",
            "此乐恐于儿辈觉，长贫能免俗情猜。",
            "儒衣不似牛衣好，叮嘱糠妻放窄裁。"
        ],
        "notes": "",
        "id": "f39ce35fa5f8b1edbe87c5a8d9ad428b"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "白髪",
        "preface": "",
        "paragraphs": [
            "老矣无心竞寸阴，不知公道为何人。",
            "晴梳栉齿千丝雪，静掩梨花一镜春。",
            "镊处痴儿愁是种，染来因药怪无嗔。",
            "儿曹共日夸头角，笑说非熊有渭滨。"
        ],
        "notes": "",
        "id": "929ad46729fc080734ae1bb52a5255f9"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "题悟空寺",
        "preface": "",
        "paragraphs": [
            "不到招提二十霜，眼明犹识鲁灵光。",
            "云餐已供伊蒲塞，风铎犹传替戾冈。",
            "新寺金汤龙化远，旧家王谢燕飞忙。",
            "行人指点簪犀地，十里春风土尚香。"
        ],
        "notes": "",
        "id": "4c9293f9f681a8c155a7e54125f4f295"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "得女",
        "preface": "",
        "paragraphs": [
            "得驹未必真权奇，中雀未必有淑姿。",
            "男儿未必勋鼎彝，女子未必光门楣。",
            "吾今素髪纷如丝，得此一笑春生眉。",
            "苍苍天道不我遗，犹胜伯道全无儿。"
        ],
        "notes": "",
        "id": "7fcf2a74877a69428ba18bdac2b272c8"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "春题",
        "preface": "",
        "paragraphs": [
            "江云漠漠水悠悠，望断春风燕子楼。",
            "书寄碧云千里雁，镜分明月半奁秋。",
            "来时杨柳阴连陌，归路苹花雪满洲。",
            "遥想琐窗挑锦字，泪珠如粉冷银钩。"
        ],
        "notes": "",
        "id": "67da0c948401d8684f722940912be3d0"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "铁石槎牙玉粒姿，诗中图画画中诗。",
            "半棱山色初晴后，一截谿烟欲暝时。",
            "流水带云栖瘦影，小窗和月上横枝。",
            "老来自觉吟情拙，莫遣孤山怨鹤知。"
        ],
        "notes": "",
        "id": "3d3e35b1aeffef4b6005e05832f1c57e"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "月屋",
        "preface": "",
        "paragraphs": [
            "一室虚明万境宽，水晶帘映玉阑干。",
            "不从此处逢仙子，争信人间有广寒。",
            "梅影夜窥霜镜满，桂香秋吸酒壶干。",
            "客来试问推敲字，笑指湖光上下看。"
        ],
        "notes": "",
        "id": "ee613857b5149681d21697a2eef784b4"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "咏妓",
        "preface": "",
        "paragraphs": [
            "谁去江云问牧之，玉楼人醉半离披。",
            "烛摇窗影三更月，人醉花阴十二时。",
            "访杜秋娘惟我老，梦扬州鹤有谁知。",
            "临风笑却垂杨下，重解连环寄所思。"
        ],
        "notes": "",
        "id": "40594dd16eacefaa9904cb7f796bbfc2"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "春雪",
        "preface": "",
        "paragraphs": [
            "撩乱春风作阵飞，晓来余片尚离披。",
            "细看山色空明处，应似乾坤混沌时。",
            "一转阳和回土脉，十分清气入诗脾。",
            "芒鞋蹋碎琼瑶窟，问著梅花总不知。"
        ],
        "notes": "",
        "id": "632006d11786c5c0b971b3816ee2f4cb"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "赠僧",
        "preface": "",
        "paragraphs": [
            "两脚行来铁石坚，相逢去住总随缘。",
            "谈空舌本原无语，打破机关不用拳。",
            "山槛看云斋鼓后，竹窗听雨夜灯前。",
            "客来瀹茗煨寒柮，味胜庐峰第一泉。"
        ],
        "notes": "",
        "id": "f4e93d8dd951ba8f645a040c5619c604"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "雁沈秋驿雨，鸡送晓窗灯。"
        ],
        "notes": "",
        "id": "9bfcb2c2f689be287bac68283070c964"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "门当车马道，帘隔利名尘。"
        ],
        "notes": "",
        "id": "02c7dbab98ba591a0b117c16b906271c"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "病犹有药扶持老，贫为无心俯仰人。"
        ],
        "notes": "",
        "id": "5b1fcffa1b85437314ee5d94163b0dc1"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "门因好客时时扫，窗为看山面面开。"
        ],
        "notes": "",
        "id": "a98e1b58b7afa1fb69aa7e0327840388"
    },
    {
        "author": "缪鉴",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "既能事汉识真主，何必下齐求假王。"
        ],
        "notes": "",
        "id": "c82109073a88827dc42c8b96dbe65561"
    }
]