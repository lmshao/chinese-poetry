[
    {
        "author": "马永卿",
        "dynasty": "宋",
        "type": "诗",
        "rhythmic": "",
        "title": "萧何",
        "preface": "",
        "paragraphs": [
            "创业艰难尚尔为，太平奢侈可前知。",
            "欲令后世无能过，可笑萧何尔许痴。"
        ],
        "notes": "",
        "id": "d4d3d57efed6ee3c7f099bbde2906d1d"
    },
    {
        "author": "马永卿",
        "dynasty": "宋",
        "type": "诗",
        "rhythmic": "",
        "title": "谒冯侍御  其一",
        "preface": "",
        "paragraphs": [
            "久知仕宦有升沉，此际门阑不觉深。",
            "半世人间初识面，一朝林下遽论心。",
            "依依落日催归骑，袅袅秋风动客襟。",
            "乡里小儿何太喜，异乡流落有知音。"
        ],
        "notes": "",
        "id": "2b21a192b66d5d1546cfce7781c5c978"
    },
    {
        "author": "马永卿",
        "dynasty": "宋",
        "type": "诗",
        "rhythmic": "",
        "title": "谒冯侍御  其二",
        "preface": "",
        "paragraphs": [
            "珍重吾乡有异人，后来谁可继前尘。",
            "久邀干竺为心友，未许巢由作外臣。",
            "桑梓荒残俱动念，衣冠零落合相亲。",
            "白□碧竹龙华路，茅屋三间愿卜邻。"
        ],
        "notes": "",
        "id": "2c9ababe1d497e7ad619251dd9224e41"
    },
    {
        "author": "马永卿",
        "dynasty": "宋",
        "type": "诗",
        "rhythmic": "",
        "title": "赠申孝子世宁",
        "preface": "",
        "paragraphs": [
            "六月烈日日正中，时有叛将号群凶。",
            "平人血染大溪浪，比屋焰照鹅湖峰。",
            "白刃纷纷蔽行路，六合茫茫何处去。",
            "妻见夫亡不敢啼，母弃儿奔那忍顾。",
            "药市申翁鬓有霜，卧病经时不下床。",
            "平生未省见兵革，出门正尔逢豺狼。",
            "豺狼满市如流水，追索金缯心未已。",
            "可怜累世积阴功，今日将为兵死鬼。",
            "世宁孝行何高高，慨慷性命轻鸿毛。",
            "此时自欲赴黄壤，欣然延颈迎霜刀。",
            "至孝感兮天地动，白日在光百川涌。",
            "三刀不死古今稀，一命自月神灵拥。",
            "群贤激赏争作歌，要使汝名长不磨。",
            "何时上书达天听，诏加旌表高嵯峨。"
        ],
        "notes": "",
        "id": "6b22a1c1f7b7c801030848e1854dd437"
    }
]