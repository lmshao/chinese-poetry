[
    {
        "author": "马光祖",
        "dynasty": "宋",
        "type": "诗",
        "rhythmic": "",
        "title": "迎享送神",
        "preface": "",
        "paragraphs": [
            "长江兮淙淙，踞虎兮蟠龙。",
            "秀群英兮礼乐，览千古兮焉穷。",
            "蹇谁留兮青溪，穆将愉兮寿宫。",
            "思至德兮肇苍姬，避圣嗣兮兴句吴。",
            "竟长干兮游五湖，烨客星兮隠东庐。",
            "坐根石兮定吴都，怀仲父兮秦淮隅。",
            "燎赤壁兮伟北图，忆尚书兮西明居。",
            "孝感兮冰鱼，鹿苑兮儒书。",
            "起乌衣兮见夷吾，运百甓兮恢宏橅。",
            "忠孝兮父子，将相兮叔姪。",
            "登冶城兮想高世，酌贪泉兮徒西壁。",
            "兴文兮雷刘，著书兮陶萧。",
            "大节兮霜凛凛，谪仙兮风飘飘。",
            "云龙上下兮东野，桃花流水兮致尧。",
            "肆荥阳兮忠愤，相先民兮迢迢。",
            "天昌宋兮将有曹，平江南兮斧不膏。",
            "德乖崖兮桑本袤，美中丞兮蓉幕高。",
            "神明兮待制，忠恕兮肤使。",
            "春风兮寿元气，图绘兮回天意。",
            "出师门兮道与南，建留都兮垂万世。",
            "仗征钺兮江无波，死封疆兮人知义。",
            "采石兮功之奇，紫阳兮道之继。",
            "佐乃翁兮南轩，开厥后兮壹是。",
            "泽斯民兮西山，俨元凯兮是似。",
            "庀管钥兮北门，思尚友兮古人。",
            "建芳馨兮堂庑，合荃芷兮盈庭。",
            "袅秋风兮桂枝，缭荷屋兮杜衡。",
            "荐菊兮寒泉，采藻兮落成。",
            "浴兰汤兮沐华，望美人兮并迎。",
            "芳菲菲兮满堂，灵之来兮如云。",
            "聊逍遥兮容与，集琳琅兮锵鸣。",
            "吉日兮辰良，蕙蒸兮椒浆。",
            "元勋兮巨德，日月兮齐光。",
            "介民兮景福，昭昭兮未央。",
            "高山兮景行，千秋兮难忘。"
        ],
        "notes": "",
        "id": "afaa58f402d5f046072a345253602994"
    },
    {
        "author": "马光祖",
        "dynasty": "宋",
        "type": "诗",
        "rhythmic": "",
        "title": "青溪",
        "preface": "",
        "paragraphs": [
            "人道青溪有九曲，如今一曲仅能存。",
            "江家宅畔成花圃，东府门前作菜园。",
            "登阁自堪观叠嶂，泛舟犹可醉芳樽。",
            "料应当日皆无恙，苕霅潇湘不足言。"
        ],
        "notes": "",
        "id": "afad869258f9151a7c27f2b8a580b26c"
    },
    {
        "author": "马光祖",
        "dynasty": "宋",
        "type": "诗",
        "rhythmic": "",
        "title": "汝南湾",
        "preface": "",
        "paragraphs": [
            "当时只号汝南湾，后有三人住此间。",
            "自谓逸民须隠约，并称贤士想高闲。",
            "祗缘水味都殊异，且欲邻居数往还。",
            "好事有时相就饮，不妨铛脚对青山。"
        ],
        "notes": "",
        "id": "67c17818b2ce49437706450071eb57ed"
    },
    {
        "author": "马光祖",
        "dynasty": "宋",
        "type": "诗",
        "rhythmic": "",
        "title": "赠李端履  其一",
        "preface": "",
        "paragraphs": [
            "太守忧民只寸心，按行安得百其身。",
            "烦君为我家家问，要使重崖处处春。"
        ],
        "notes": "",
        "id": "781bfc716ebdaf4739979b21ec6db4e1"
    },
    {
        "author": "马光祖",
        "dynasty": "宋",
        "type": "诗",
        "rhythmic": "",
        "title": "赠李端履  其二",
        "preface": "",
        "paragraphs": [
            "倚门稚子灶头妻，有米无钱相对啼。",
            "为把青蚨济艰苦，莫教穷谷有饥黎。"
        ],
        "notes": "",
        "id": "cef79b84708f55cb84e4d33fe9cc2986"
    },
    {
        "author": "马光祖",
        "dynasty": "宋",
        "type": "诗",
        "rhythmic": "",
        "title": "赠李端履  其三",
        "preface": "",
        "paragraphs": [
            "办得钱来直是难，钱钱要使及茕鳏。",
            "莫教散入他人手，减百抽分或细奸。"
        ],
        "notes": "",
        "id": "e1111a8edb8c04a0ab4e7b2465acacdb"
    },
    {
        "author": "马光祖",
        "dynasty": "宋",
        "type": "诗",
        "rhythmic": "",
        "title": "赠李端履  其四",
        "preface": "",
        "paragraphs": [
            "阛阓通衢散不难，最艰难处是深山。",
            "涉溪渡岭须周遍，莫惮芒鞋一往还。"
        ],
        "notes": "",
        "id": "64f41768adb8b46ca6fa75e7c091b6df"
    },
    {
        "author": "马光祖",
        "dynasty": "宋",
        "type": "诗",
        "rhythmic": "",
        "title": "赠李端履  其五",
        "preface": "",
        "paragraphs": [
            "从来难察是奸欺，莫索心头只自知。",
            "惟有老夫呼得应，他年祸福更关谁。"
        ],
        "notes": "",
        "id": "6323c70e43d17f0c70453e661f8cd927"
    }
]