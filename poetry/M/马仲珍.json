[
    {
        "author": "马仲珍",
        "dynasty": "宋",
        "type": "诗",
        "rhythmic": "",
        "title": "游圆通寺  其一",
        "preface": "",
        "paragraphs": [
            "十步九憩息，行行不计程。",
            "径长人未尽，寺近地差平。",
            "古井知潮候，重云隔磬声。",
            "榴花半零落，碎糁石棋枰。"
        ],
        "notes": "",
        "id": "36a902abc677e741537c5119ddf6727e"
    },
    {
        "author": "马仲珍",
        "dynasty": "宋",
        "type": "诗",
        "rhythmic": "",
        "title": "游圆通寺  其二",
        "preface": "",
        "paragraphs": [
            "一筇吾事足，身世付科头。",
            "渐长石间笋，半遮林杪楼。",
            "云飞山欲动，木落塔如浮。",
            "游客未归去，松阴入茗瓯。"
        ],
        "notes": "",
        "id": "b0890146453f5b40551332230886f4c1"
    },
    {
        "author": "马仲珍",
        "dynasty": "宋",
        "type": "诗",
        "rhythmic": "",
        "title": "游圆通寺  其三",
        "preface": "",
        "paragraphs": [
            "山空不隠响，一叶落还闻。",
            "龙去遗荒井，僧归礼白云。",
            "虫丝昏画壁，岚气湿炉薰。",
            "睡思浑无奈，茶瓯易策勋。"
        ],
        "notes": "",
        "id": "4e91125476f9a840e032db5930d400b8"
    },
    {
        "author": "马仲珍",
        "dynasty": "宋",
        "type": "诗",
        "rhythmic": "",
        "title": "游圆通寺  其四",
        "preface": "",
        "paragraphs": [
            "欲坐又还起，白云随我行。",
            "一空皆佛性，群动共秋声。",
            "崩石斜分路，支冈半入城。",
            "明朝山下去，平地见朱甍。"
        ],
        "notes": "",
        "id": "dde647ca6de03324f2e414ae8a3ae189"
    },
    {
        "author": "马仲珍",
        "dynasty": "宋",
        "type": "诗",
        "rhythmic": "",
        "title": "游圆通寺  其五",
        "preface": "",
        "paragraphs": [
            "老僧头拥雪，领客下阶行。",
            "尽日坐山影，有时闻市声。",
            "千峰平裹寺，一径背通城。",
            "幽访未成返，水中新月生。"
        ],
        "notes": "",
        "id": "b12f7d8f4b8f05e75446c3783266ecba"
    }
]