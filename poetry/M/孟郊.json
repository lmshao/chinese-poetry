[
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "横吹曲辞 长安道",
        "preface": "",
        "paragraphs": [
            "胡风激秦树，贱子风中泣。",
            "家家朱门开，得见不可入。",
            "长安十二衢，投树鸟亦急。",
            "高阁何人家？笙簧正喧吸。"
        ],
        "notes": "",
        "id": "48b9dd8037d70eabaa95b22c67180dc5"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "相和歌辞 怨诗",
        "preface": "",
        "paragraphs": [
            "试妾与君泪，两处滴池水。",
            "看取芙蓉花，今年为谁死。"
        ],
        "notes": "",
        "id": "b6f6e075cf209b4b29667f04d6909cf7"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "相和歌辞 杂怨三首 一",
        "preface": "",
        "paragraphs": [
            "夭桃花清晨，游女红粉新。",
            "夭桃花薄暮，游女红粉故。",
            "树有百年花，人无一定颜。",
            "花送人老尽，人悲花自闲。"
        ],
        "notes": "",
        "id": "5024fc3c89052bcf7a87852933e911bf"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "相和歌辞 杂怨三首 二",
        "preface": "",
        "paragraphs": [
            "贫女镜不明，寒花日少容。",
            "暗蛩有虚织，短线无长缝。",
            "浪水不可照，狂夫不可从。",
            "浪水多散影，狂夫多异踪。",
            "持此一生薄，空成百恨浓。"
        ],
        "notes": "",
        "id": "55217753e9c7f3facbfd8337bda7fd00"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "相和歌辞 杂怨三首 三",
        "preface": "",
        "paragraphs": [
            "忆人莫至悲，至悲空自衰。",
            "寄人莫翦衣，翦衣未必归。",
            "朝为双蒂花，暮为四散飞。",
            "花落却绕树，游子不顾期。"
        ],
        "notes": "",
        "id": "6b73b3b4baed2fe02d93c986ed3cd7ea"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "琴曲歌辞 湘妃怨",
        "preface": "",
        "paragraphs": [
            "南巡竟不返，帝子怨逾积。",
            "万里丧蛾眉，潇湘水空碧。",
            "冥冥荒山下，古庙收贞魄。",
            "乔木深青春，清光满瑶席。",
            "搴芳徒有荐，灵意殊脉脉。",
            "玉佩不可亲，裴回烟波夕。"
        ],
        "notes": "",
        "id": "9b1c98e1af48dab196e4df14e0bfeca7"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "琴曲歌辞 列女操",
        "preface": "",
        "paragraphs": [
            "梧桐相待老，鸳鸯会双死。",
            "贞妇贵徇夫，舍生亦如此。",
            "波澜誓不起，妾心井中水。"
        ],
        "notes": "",
        "id": "3bdc16d8152cfbf8572506c6989d1069"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "杂曲歌辞 出门行二首 一",
        "preface": "",
        "paragraphs": [
            "长河悠悠去无极，百龄同此可叹息。",
            "秋风白露沾人衣，壮心凋落夺颜色。",
            "少年出门将诉谁，川无梁兮路无岐。",
            "一闻陌上苦寒奏，使我伫立惊且悲。",
            "君今得意厌粱肉，岂复念我贫贱时。"
        ],
        "notes": "",
        "id": "76fc0c407dd5ef3c2d3786b601dc4e0a"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "杂曲歌辞 出门行二首 二",
        "preface": "",
        "paragraphs": [
            "海风萧萧天雨霜，穷愁独坐夜何长？",
            "驱车旧忆太行险，始知游子悲故乡。",
            "美人相思隔天阙，长望云端不可越。",
            "手持琅玕欲有赠，爱而不见心断绝。",
            "南山峨峨白石烂，碧海之波浩漫漫。",
            "参辰出没不相待，我欲横天无羽翰。"
        ],
        "notes": "",
        "id": "ba34148d7a883e30508ddb5365418946"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "杂曲歌辞 伤歌行",
        "preface": "",
        "paragraphs": [
            "众毒蔓贞松，一枝难久荣。",
            "岂知黄庭客，仙骨生不成。",
            "春色舍芳蕙，秋风遶枯茎。",
            "弹琴不成曲，始觉知音倾。",
            "馆月改旧照，吊宾写余情。",
            "还舟空江上，波浪送铭旌。"
        ],
        "notes": "",
        "id": "355fc3512dd207ba820fb0361eabff5a"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "杂曲歌辞 妾薄命",
        "preface": "",
        "paragraphs": [
            "不惜十指弦，为君千万弹。",
            "常恐新声至，坐使故声残。",
            "弃置今日悲，即是昨日欢。",
            "将新变故易，持故为新难。",
            "青山有蘼芜，泪叶长不干。",
            "空令后代人，采掇幽思攒。"
        ],
        "notes": "",
        "id": "aa0cb62d8f099e31582276c1476e61d9"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "杂曲歌辞 羽林行",
        "preface": "",
        "paragraphs": [
            "朔雪寒断指，朔风劲裂冰。",
            "胡中射雕者，此日犹不能。",
            "翩翩羽林儿，锦臂飞苍鹰。",
            "挥鞭决白马，走出黄河凌。"
        ],
        "notes": "",
        "id": "7e76eab1e5e507a3b6ded8f3bae37210"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "杂曲歌辞 灞上轻薄行",
        "preface": "",
        "paragraphs": [
            "长安无缓步，况值天景暮。",
            "相逢灞浐间，亲戚不相顾。",
            "自叹方拙身，忽随轻薄伦。",
            "常恐失所避，化为车辙尘。",
            "此中生白发，疾走亦未歇。"
        ],
        "notes": "",
        "id": "62af126d617566ca423286f163d3263d"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "杂曲歌辞 游侠行",
        "preface": "",
        "paragraphs": [
            "壮士性刚决，火中见石裂。",
            "杀人不回头，轻生如暂别。",
            "岂知眼有泪，肯白头上发。",
            "平生无恩酬，劒闲一百月。"
        ],
        "notes": "",
        "id": "61cc5596edd524fcbd6b47351f18e079"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "杂曲歌辞 游子吟",
        "preface": "",
        "paragraphs": [
            "慈母手中线，游子身上衣。",
            "临行密密缝，意恐迟迟归。",
            "谁言寸草心，报得三春晖。"
        ],
        "notes": "",
        "id": "619485288f4024e96823a151ac174e33"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "杂曲歌辞 车遥遥",
        "preface": "",
        "paragraphs": [
            "路喜到江尽，江上又通舟。",
            "舟车两无阻，何处不得游？",
            "丈夫四方志，女子安可留？",
            "郎自别日言，无令生远愁。",
            "旅鴈忽叫月，断猨寒啼秋。",
            "此夕梦君梦，君在百城楼。",
            "寄泪无因波，寄恨无因辀。",
            "愿为驭者手，与郎回马头。"
        ],
        "notes": "",
        "id": "19894109f2faab9405b76faa7da594f0"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "杂曲歌辞 古离别二首 一",
        "preface": "",
        "paragraphs": [
            "松山云缭绕，萍路水分离。",
            "云去有归日，水分无合时。",
            "春芳役双眼，春色柔四支。",
            "杨柳织别愁，千条万条丝。"
        ],
        "notes": "",
        "id": "0be7a9ed77bf429b41e98df103f87321"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "杂曲歌辞 古离别二首 二",
        "preface": "",
        "paragraphs": [
            "山川古今路，纵横无断绝。",
            "来往天地间，人皆有离别。",
            "行衣未束带，中肠已先结。",
            "不用看镜中，自知生白发。",
            "欲陈去留意，声向言前咽。",
            "愁结填心胸，茫茫若为说。",
            "荒郊烟莽苍，旷野风凄切。",
            "处处得相随，人那不如月。"
        ],
        "notes": "",
        "id": "a21e10676c32a40123f2eecdbf4c7908"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "杂曲歌辞 乐府三首 一",
        "preface": "",
        "paragraphs": [
            "莲子不可得，荷花生水中。",
            "犹胜道傍柳，无事荡春风。"
        ],
        "notes": "",
        "id": "c373a17f4567e78c02b765d7e11bba18"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "杂曲歌辞 乐府三首 二",
        "preface": "",
        "paragraphs": [
            "渌萍与荷叶，同时一水中。",
            "风吹荷叶在，渌萍西复东。"
        ],
        "notes": "",
        "id": "75891bebecbddefc82c292459cd79612"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "杂曲歌辞 乐府三首 三",
        "preface": "",
        "paragraphs": [
            "莲花未开时，苦心终日卷。",
            "春水徒荡漾，荷花未开展。"
        ],
        "notes": "",
        "id": "dbb3490ce41cc7b2b357b5257e59bb45"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "列女操",
        "preface": "",
        "paragraphs": [
            "梧桐相待老，鸳鸯会双死。",
            "贞女贵狥夫，舍生亦如此。",
            "波澜誓不起，妾心井中水。"
        ],
        "notes": "",
        "id": "3bdc16d8152cfbf8572506c6989d1069"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "灞上轻薄行",
        "preface": "",
        "paragraphs": [
            "长安无缓步，况值天景莫。",
            "相逢灞浐间，亲戚不相顾。",
            "自叹方拙身，忽随轻薄伦。",
            "常恐失所避，化为车辙尘。",
            "此中生白发，疾走亦未歇。"
        ],
        "notes": "",
        "id": "d32fc9ea6359cd56b11a92fe6a0b5d16"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "长安羁旅行",
        "preface": "",
        "paragraphs": [
            "十日一理发，每梳飞旅尘。",
            "三旬九过饮，每食唯旧贫。",
            "万物皆及时，独余不觉春。",
            "失名谁肯访，得意争相亲。",
            "直木有恬翼，静流无躁鳞。",
            "始知喧竞场，莫处君子身。",
            "野策藤竹轻，山蔬薇蕨新。",
            "潜歌归去来，事外风景真。"
        ],
        "notes": "",
        "id": "117a591a050f31d34cf16f7b824c7aa9"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "长安道",
        "preface": "",
        "paragraphs": [
            "胡风激秦树，贱子风中泣。",
            "家家朱门开，得见不可入。",
            "长安十二衢，投树鸟亦急。",
            "高阁何人家，笙簧正喧吸。"
        ],
        "notes": "",
        "id": "48b9dd8037d70eabaa95b22c67180dc5"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送远吟",
        "preface": "",
        "paragraphs": [
            "河水昏复晨，河边相送频。",
            "离杯有泪饮，别柳无枝春。",
            "一笑忽然歛，万愁俄已新。",
            "东波与西日，不惜远行人。"
        ],
        "notes": "",
        "id": "0598b0a6668cb3c440dd489e1fd6299c"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "古薄命妾",
        "preface": "",
        "paragraphs": [
            "不惜十指弦，为君千万弹。",
            "常恐新声至，坐使故声残。",
            "弃置今日悲，即是昨日欢。",
            "将新变故易，持故为新难。",
            "青山有蘼芜，泪叶长不干。",
            "空令后代人，采掇幽思攒。"
        ],
        "notes": "",
        "id": "aa0cb62d8f099e31582276c1476e61d9"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "古离别",
        "preface": "",
        "paragraphs": [
            "松山云缭绕，萍路水分离。",
            "云去有归日，水分无合时。",
            "春芳役双眼，春色柔四支。",
            "杨柳织别愁，千条万条丝。"
        ],
        "notes": "",
        "id": "0be7a9ed77bf429b41e98df103f87321"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "杂怨 一",
        "preface": "",
        "paragraphs": [
            "忆人莫至悲，至悲空自衰。",
            "寄人莫剪衣，剪衣未必归。",
            "朝为双蒂花，莫为四散飞。",
            "花落还遶树，游子不顾期。"
        ],
        "notes": "",
        "id": "6b73b3b4baed2fe02d93c986ed3cd7ea"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "杂怨 二",
        "preface": "",
        "paragraphs": [
            "夭桃花清晨，游女红粉新。",
            "夭桃花薄暮，游女红粉故。",
            "树有百年花，人无一定颜。",
            "花送人老尽，人悲花自闲。"
        ],
        "notes": "",
        "id": "5024fc3c89052bcf7a87852933e911bf"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "杂怨 三",
        "preface": "",
        "paragraphs": [
            "贫女镜不明，寒花日少容。",
            "暗蛩有虚织，短线无长缝。",
            "浪水不可照，狂夫不可从。",
            "浪水多散影，狂夫多异踪。",
            "持此一生薄，空城万恨浓。"
        ],
        "notes": "",
        "id": "55217753e9c7f3facbfd8337bda7fd00"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "静女吟",
        "preface": "",
        "paragraphs": [
            "艳女皆妬色，静女独检踪。",
            "任礼耻任粧，嫁德不嫁容。",
            "君子易求聘，小人难自从。",
            "此志谁与谅，琴弦幽韵重。"
        ],
        "notes": "",
        "id": "ea8b8c1ac40937462948a7fec73f260c"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "归信吟",
        "preface": "",
        "paragraphs": [
            "泪墨洒为书，将寄万里亲。",
            "书去魂亦去，兀然空一身。"
        ],
        "notes": "",
        "id": "c38a290bbf9b2f912f07ff15df691ab2"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "山老吟",
        "preface": "",
        "paragraphs": [
            "不行山下地，唯种山上田。",
            "腰斧斫旅松，手飘汲家泉。",
            "讵知文字力，莫记日月迁。",
            "蟠木为我身，始得全天年。"
        ],
        "notes": "",
        "id": "04f74889eb05d40f3a13809a2d939598"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "游子吟",
        "preface": "",
        "paragraphs": [
            "慈母手中线，游子身上衣。",
            "临行密密缝，意恐迟迟归。",
            "谁言寸草心，报得三春晖。"
        ],
        "notes": "",
        "id": "619485288f4024e96823a151ac174e33"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "小隐吟",
        "preface": "",
        "paragraphs": [
            "我饮不在醉，我欢长寂然。",
            "酌溪四五盏，听弹两三弦。",
            "炼性静栖白，洗情深寄玄。",
            "号怒路傍子，贪败不贪全。"
        ],
        "notes": "",
        "id": "22139c22750690c3f06e4828697dd08f"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "苦寒吟",
        "preface": "",
        "paragraphs": [
            "天寒色青苍，北风呌枯桑。",
            "厚冰无裂文，短日有冷光。",
            "敲石不得火，壮阴夺正阳。",
            "苦调竟何言，冻吟成此章。"
        ],
        "notes": "",
        "id": "1a4374d95fcc0c19941ddaa5a8d19b36"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "猛将吟",
        "preface": "",
        "paragraphs": [
            "拟脍楼兰肉，蓄怒时未扬。",
            "秋鼙无退声，夜剑不隐光。",
            "虎队手驱出，豹篇心卷藏。",
            "古今皆有言，猛将出北方。"
        ],
        "notes": "",
        "id": "6f21001a45ce683725020314396300f1"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "伤哉行",
        "preface": "",
        "paragraphs": [
            "众毒蔓贞松，一枝难久荣。",
            "岂知黄庭客，仙骨生不成。",
            "春色舍芳蕙，秋风遶枯茎。",
            "弹琴不成曲，始觉知音倾。",
            "馆月改旧照，吊宾写余情。",
            "还舟空江上，波浪送铭旌。"
        ],
        "notes": "",
        "id": "355fc3512dd207ba820fb0361eabff5a"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "怨诗",
        "preface": "",
        "paragraphs": [
            "试妾与君泪，两处滴池水。",
            "看取芙蓉花，今年为谁死。"
        ],
        "notes": "",
        "id": "b6f6e075cf209b4b29667f04d6909cf7"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "湘弦怨",
        "preface": "",
        "paragraphs": [
            "昧者理芳草，蒿兰同一锄。",
            "狂飙怒秋林，曲直同一枯。",
            "嘉木忌深蠹，哲人悲巧诬。",
            "灵均入回流，靳尚为良谟。",
            "我愿分众泉，清浊各异渠。",
            "我愿分众巢，枭鸾相远居。",
            "此志谅难保，此情竟何如。",
            "湘弦少知音，孤响空踟蹰。"
        ],
        "notes": "",
        "id": "c3fe6beae554d7ec5d7bc0faa801908c"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "楚竹吟酬卢虔端公见和湘弦怨",
        "preface": "",
        "paragraphs": [
            "握中有新声，楚竹人未闻。",
            "识音者谓谁，清夜吹赠君。",
            "昔为潇湘引，曾动潇湘云。",
            "一呌凤改听，再惊鹤失群。",
            "江花匪秋落，山日当昼曛。",
            "众浊响杂沓，孤清思氛氲。",
            "欲知怨有形，愿向明月分。",
            "一掬灵均泪，千年湘水文。"
        ],
        "notes": "",
        "id": "c2258826ab1167f752c866266937e199"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "远愁曲",
        "preface": "",
        "paragraphs": [
            "飘飖何所从，遗冢行未逢。",
            "东西不见人，哭向青青松。",
            "此地有时尽，此哀无处容。",
            "声翻太白云，泪洗蓝田峰。",
            "水涉七八曲，山登千万重。",
            "愿邀玄夜月，出视白日踪。"
        ],
        "notes": "",
        "id": "ab3a3c67ff5696c2b7eab1a69c514be1"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "贫女词寄从叔先辈简",
        "preface": "",
        "paragraphs": [
            "蚕女非不勤，今年独无春。",
            "二月冰雪深，死尽万木身。",
            "时令自逆行，造化岂不仁。",
            "仰企碧霞仙，高控沧海云。",
            "永别劳苦场，飘飖游无垠。"
        ],
        "notes": "",
        "id": "2e43ee0a4c863f09c1f9852d23913def"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "边城吟",
        "preface": "",
        "paragraphs": [
            "西城近日天，俗禀气候偏。",
            "行子独自渴，主人仍卖泉。",
            "烧烽碧云外，牧马青坡巅。",
            "何处鹘突梦，归思寄仰眠。"
        ],
        "notes": "",
        "id": "af1a7c3b6f34c5515a0d33d6221b49b8"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "新平歌送许问",
        "preface": "",
        "paragraphs": [
            "边柳三四尺，暮春离别歌。",
            "早回儒士驾，莫饮土番河。",
            "谁识匣中宝，楚云章句多。"
        ],
        "notes": "",
        "id": "4c2336bc59b13d68bcd84ff5fb7fc02a"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "杀气不在边",
        "preface": "",
        "paragraphs": [
            "杀气不在边，凛然中国秋。",
            "道险不在山，平地有摧辀。",
            "河南又起兵，清浊俱锁流。",
            "岂唯私客艰，拥滞官行舟。",
            "况余隔晨昏，去家成阻修。",
            "忽然两鬓雪，同是一日愁。",
            "独寝夜难晓，起视星汉浮。",
            "凉风荡天地，日夕声飕飗。",
            "万物无少色，兆人皆老忧。",
            "长策苟未立，丈夫诚可羞。",
            "灵响复何事，剑鸣思戮讐。"
        ],
        "notes": "",
        "id": "2767501780742e6f15436dcf801d2816"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "结爱",
        "preface": "",
        "paragraphs": [
            "心心复心心，结爱务在深。",
            "一度欲离别，千回结衣襟。",
            "结妾独守志，结君早归意。",
            "始知结衣裳，不如结心肠。",
            "坐结行亦结，结尽百年月。"
        ],
        "notes": "",
        "id": "212d78d0ceb25efa915161484576f669"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "弦歌行",
        "preface": "",
        "paragraphs": [
            "驱傩击鼓吹长笛，瘦鬼染面惟齿白。",
            "暗中崒崒拽茅鞭，倮足朱[裈]行戚戚。",
            "相顾笑声冲庭燎，桃弧射矢时独呌。"
        ],
        "notes": "",
        "id": "b373333c694537e25ef3eb71b8746884"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "覆巢行",
        "preface": "",
        "paragraphs": [
            "荒城古木枝多枯，飞禽嗷嗷朝哺雏。",
            "枝倾巢覆雏坠地，乌鸢下啄更相呼。",
            "阳和发生均孕育，鸟兽有情知不足。",
            "枝危巢小风雨多，未容长成已先覆。",
            "灵枝珍木满上林，凤巢阿阁重且深。",
            "尔今所托非本地，乌鸢何得同尔心。"
        ],
        "notes": "",
        "id": "729c3a48ed881a5778a3025f1b874687"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "出门行 一",
        "preface": "",
        "paragraphs": [
            "长河悠悠去无极，百龄同此可叹息。",
            "秋风白露沾人衣，壮心凋落夺颜色。",
            "少年出门将诉谁，川无梁兮路无岐。",
            "一闻陌上苦寒奏，使我伫立惊且悲。",
            "君今得意厌粱肉，岂复念我贫贱时。"
        ],
        "notes": "",
        "id": "76fc0c407dd5ef3c2d3786b601dc4e0a"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "出门行 二",
        "preface": "",
        "paragraphs": [
            "海风萧萧天雨霜，穷愁独坐夜何长。",
            "驱车旧忆太行险，始知游子悲故乡。",
            "美人相思隔天阙，长望云端不可越。",
            "手持琅玕欲有赠，爱而不见心断绝。",
            "南山峩峩白石烂，碧海之波浩漫漫。",
            "参辰出没不相待，我欲横天无羽翰。"
        ],
        "notes": "",
        "id": "ba34148d7a883e30508ddb5365418946"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "湘妃怨",
        "preface": "",
        "paragraphs": [
            "南巡竟不返，二妃怨逾积。",
            "万里丧蛾眉，潇湘水空碧。",
            "冥冥荒山下，古庙收贞魄。",
            "乔木深青春，清光满瑶席。",
            "搴芳徒有荐，灵意殊脉脉。",
            "玉佩不可亲，徘徊烟波夕。"
        ],
        "notes": "",
        "id": "3ac4c9ba5d667495ef7eccb4f9ffde9f"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "巫山曲",
        "preface": "",
        "paragraphs": [
            "巴江上峡重复重，阳台碧峭十二峰。",
            "荆王猎时逢暮雨，夜卧高丘梦神女。",
            "轻红流烟湿艳姿，行云飞去明星稀。",
            "目极魂断望不见，猿啼三声泪滴衣。"
        ],
        "notes": "",
        "id": "9c65e581f03f80653792348238f364f1"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "巫山高",
        "preface": "",
        "paragraphs": [
            "见尽数万里，不闻三声猿。",
            "但飞萧萧雨，中有亭亭魂。",
            "千载楚王恨，遗文宋玉言。",
            "至今晴明天，云结深闺门。"
        ],
        "notes": "",
        "id": "c3907f158037adb3d611f8ea4ecac6dc"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "楚怨",
        "preface": "",
        "paragraphs": [
            "秋入楚江水，独照汨罗魂。",
            "手把绿荷泣，意愁珠泪翻。",
            "九门不可入，一犬吠千门。"
        ],
        "notes": "",
        "id": "cd9d57cf634c6e854197a7f353a2bfdd"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "塘下行",
        "preface": "",
        "paragraphs": [
            "塘边日欲斜，年少早还家。",
            "徒将白羽扇，调妾木兰花。",
            "不是城头树，那栖来去鸦。"
        ],
        "notes": "",
        "id": "902f79eb2e0301b7eb094cb5463759df"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "临池曲",
        "preface": "",
        "paragraphs": [
            "池中春蒲叶如带，紫菱成角莲子大。",
            "罗裙蝉鬓倚迎风，双双伯劳飞向东。"
        ],
        "notes": "",
        "id": "1b4f079e6e925baaf0488639996a345e"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "车遥遥",
        "preface": "",
        "paragraphs": [
            "路喜到江尽，江上又通舟。",
            "舟车两无阻，何处不得游。",
            "丈夫四方志，女子安可留。",
            "郎自别日言，无令生远愁。",
            "旅雁忽呌月，断猿寒啼秋。",
            "此夕梦君梦，君在百城楼。",
            "寄泪无因波，寄恨无因辀。",
            "愿为驭者手，与郎回马头。"
        ],
        "notes": "",
        "id": "19894109f2faab9405b76faa7da594f0"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "征妇怨 一",
        "preface": "",
        "paragraphs": [
            "良人昨日去，明月又不圆。",
            "别时各有泪，零落青楼前。",
            "君泪濡罗巾，妾泪满路尘。",
            "罗巾长在手，今得随妾身。",
            "路尘如得风，得上君车轮。"
        ],
        "notes": "",
        "id": "eff3142997bef05f8cad7f73f7d66498"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "征妇怨 二",
        "preface": "",
        "paragraphs": [
            "渔阳千里道，近如中门限。",
            "中门逾有时，渔阳长在眼。",
            "生在绿罗下，不识渔阳道。",
            "良人自戍来，夜夜梦中到。"
        ],
        "notes": "",
        "id": "bfa94c53607a5d5d6414360075e7152d"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "空城雀",
        "preface": "",
        "paragraphs": [
            "一雀入官仓，所食宁损几。",
            "祗虑往覆频，官仓终害尔。",
            "鱼网不在天，鸟罗不张水。",
            "饮啄要自然，可以空城里。"
        ],
        "notes": "",
        "id": "1480b516bc078c33b46d4f7ef61967df"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "闲怨",
        "preface": "",
        "paragraphs": [
            "妾恨比斑竹，下盘烦冤根。",
            "有笋未出土，中已含泪痕。"
        ],
        "notes": "",
        "id": "26985e972a0e53729936e78503ca2425"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "羽林行",
        "preface": "",
        "paragraphs": [
            "朔雪寒断指，朔风劲裂冰。",
            "胡中射雕者，此日犹不能。",
            "翩翩羽林儿，锦臂飞苍鹰。",
            "挥鞭快白马，走出黄河凌。"
        ],
        "notes": "",
        "id": "7e76eab1e5e507a3b6ded8f3bae37210"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "河边织女星，河畔牵牛郎。",
            "未得渡清浅，相对遥相望。"
        ],
        "notes": "",
        "id": "acb8fb42ea73572aadbc6c6a4f1dfa08"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "古别离",
        "preface": "",
        "paragraphs": [
            "欲别牵郎衣，郎今到何处。",
            "不恨归来迟，莫向临邛去。"
        ],
        "notes": "",
        "id": "aae988167c84bd47d4e2733d5110c853"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "游侠行",
        "preface": "",
        "paragraphs": [
            "壮士性刚决，火中见石裂。",
            "杀人不回头，轻生如𫏐别。",
            "岂知眼有泪，肯白头上发。",
            "半生无恩酬，剑闲一百月。"
        ],
        "notes": "",
        "id": "61cc5596edd524fcbd6b47351f18e079"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "黄雀吟",
        "preface": "",
        "paragraphs": [
            "黄雀舞承尘，倚恃主人仁。",
            "主人忽不仁，买弹弹尔身。",
            "何不远飞去，蓬蒿正繁新。",
            "蒿粒无人争，食之足为珍。",
            "莫覰翻车粟，覰翻罪有因。",
            "黄雀不知言，赠之徒慇懃。"
        ],
        "notes": "",
        "id": "b712facc28b6a517e9f8d9d1a43c0449"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "有所思",
        "preface": "",
        "paragraphs": [
            "桔槔烽火昼不灭，客路迢迢信难越。",
            "古镇刀攒万片霜，寒江浪起千堆雪。",
            "此时西去定如何，空使南心远凄切。"
        ],
        "notes": "",
        "id": "80dfc79c7a8bf77dac4cb2ba2ce636b9"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "求仙曲",
        "preface": "",
        "paragraphs": [
            "仙教生为门，仙宗静为根。",
            "持心若妄求，服食安足论。",
            "铲惑有灵药，饵真成本源。",
            "自当出尘网，驭凤登昆仑。"
        ],
        "notes": "",
        "id": "7b74aa6c330bba38bbf48d19691c24bd"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "婵娟篇",
        "preface": "",
        "paragraphs": [
            "花婵娟，泛春泉。",
            "竹婵娟，笼晓烟。",
            "妓婵娟，不长妍。",
            "月婵娟，真可怜。",
            "夜半姮娥朝太一，人间本自无灵匹。",
            "汉宫承宠不多时，飞燕婕妤相妬嫉。"
        ],
        "notes": "",
        "id": "642c2db91351037d3341424912c23f26"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "南浦篇",
        "preface": "",
        "paragraphs": [
            "南浦桃花亚水红，水边柳絮由春风。",
            "鸟鸣喈喈烟蒙蒙，自从远送对悲翁。",
            "此翁已与少年别，唯忆深山深谷中。"
        ],
        "notes": "",
        "id": "0ef8feb4e1c331d13e77a1c2c33cd872"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "清东曲",
        "preface": "",
        "paragraphs": [
            "樱桃花参差，香雨红霏霏。",
            "含笑竞攀折，美人湿罗衣。",
            "采采清东曲，明眸艳圭玉。",
            "青巾艑上郎，上下看不足。",
            "南阳公首词，编入新乐录。"
        ],
        "notes": "",
        "id": "97f9b7f4364dbe59596471360d9c2384"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "望远曲",
        "preface": "",
        "paragraphs": [
            "朝朝候归信，日日登高台。",
            "行人未去植庭梅，别来三见庭花开。",
            "庭花开尽复几时，春光骀荡阻佳期。",
            "愁来望远烟尘隔，空怜绿鬓风吹白，何当归见远行客。"
        ],
        "notes": "",
        "id": "c867b8c69869b23e641c10c8a3c8a8b0"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "织妇辞",
        "preface": "",
        "paragraphs": [
            "夫是田中郎，妾是田中女。",
            "当年嫁得君，为君秉机杼。",
            "筋力日已疲，不息窻下机。",
            "如何织纨素，自著蓝缕衣。",
            "官家牓村路，更索栽桑树。"
        ],
        "notes": "",
        "id": "2168b4a01eedc742d6dcc60cf78f9ee7"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "荡子守边戍，佳人莫相从。",
            "去来年月多，苦愁改形容。",
            "上山复下山，踏草成古踪。",
            "徒言采蘼芜，十度一不逢。",
            "鉴独是明月，识志唯寒松。",
            "井桃始开花，一见悲万重。",
            "人颜不再春，桃色有再浓。",
            "捐气入空房，无憀乍从容。",
            "启贴理针线，非独学裁缝。",
            "手持未染彩，绣为白芙蓉。",
            "芙蓉无染污，将以表心素。",
            "欲寄未归人，当春无信去。",
            "无信反增愁，愁心缘陇头。",
            "愿君如陇水，冰镜水还流。",
            "宛宛青丝线，纤纤白玉钩。",
            "玉钩不亏缺，青丝无断绝。",
            "回还胜双手，解尽心中结。"
        ],
        "notes": "",
        "id": "0d225a3a3379cb1116fda170e7c4edc5"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "折杨柳 一",
        "preface": "",
        "paragraphs": [
            "杨柳多短枝，短枝多别离。",
            "赠远屡攀折，柔条安得垂。",
            "青春有定节，离别无定时。",
            "但恐人别促，不怨来迟迟。",
            "莫言短枝条，中有长相思。",
            "朱颜与绿杨，并在别离期。"
        ],
        "notes": "",
        "id": "f2729a99d6f9751d699028eb7ed7f9de"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "折杨柳 二",
        "preface": "",
        "paragraphs": [
            "楼上春风过，风前杨柳歌。",
            "枝疎缘别苦，曲怨为年多。",
            "花惊燕地云，叶映楚池波。",
            "谁堪别离此，征戍在交河。"
        ],
        "notes": "",
        "id": "e2725b778d22879480476298ffca985b"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "和丁助教塞上吟",
        "preface": "",
        "paragraphs": [
            "哭雪复吟雪，广文丁夫子。",
            "江南万里寒，曾未及如此。",
            "整顿气候谁，言从生灵始。",
            "无令恻隐者，哀哀不能已。"
        ],
        "notes": "",
        "id": "e4f9fda0eebf7bf26bf3bdb91daf2653"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "古怨别",
        "preface": "",
        "paragraphs": [
            "飒飒秋风生，愁人怨离别。",
            "含情两相向，欲语气先咽。",
            "心曲千万端，悲来却难说。",
            "别后唯所思，天涯共明月。"
        ],
        "notes": "",
        "id": "53157bda5f795c5eee6e627e56ec6e84"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "古别曲",
        "preface": "",
        "paragraphs": [
            "山川古今路，纵横无断绝。",
            "来往天地间，人皆有离别。",
            "行衣未束带，中肠已先结。",
            "不用看镜中，自知生白发。",
            "欲陈去留意，声向言前咽。",
            "愁结填心胸，茫茫若为说。",
            "荒郊烟莽苍，旷野风凄切。",
            "处处得相随，人那不如月。"
        ],
        "notes": "",
        "id": "a21e10676c32a40123f2eecdbf4c7908"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "戏赠陆大夫十二丈 一",
        "preface": "",
        "paragraphs": [
            "莲子不可得，荷花生水中。",
            "犹胜道傍柳，无事荡春风。"
        ],
        "notes": "",
        "id": "c373a17f4567e78c02b765d7e11bba18"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "戏赠陆大夫十二丈 二",
        "preface": "",
        "paragraphs": [
            "渌萍与荷叶，同此一水中。",
            "风吹荷叶在，渌萍西复东。"
        ],
        "notes": "",
        "id": "f469fcd330f14ecb5b356dad21149aa7"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "戏赠陆大夫十二丈 三",
        "preface": "",
        "paragraphs": [
            "莲叶未开时，苦心终日卷。",
            "春水徒荡漾，荷花未开展。"
        ],
        "notes": "",
        "id": "a684d3defdcc11e08fe02fa55be92215"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "劝善吟",
        "preface": "",
        "paragraphs": [
            "瘦郭有志气，相哀老龙钟。",
            "劝我少吟诗，俗窄难尔容。",
            "一口百味别，况在醉会中。",
            "四座正当喧，片言何由通。",
            "顾余昧时调，居止多疎慵。",
            "见书眼始开，闻乐耳不聪。",
            "视听互相隔，一身且莫同。",
            "天疾难自医，诗癖将何攻。",
            "见君如见书，语善千万重。",
            "自悲咄咄感，变作烦恼翁。",
            "烦恼不可欺，古剑澁亦雄。",
            "知君方少年，少年怀古风。",
            "藏书拄屋脊，不惜与凡聋。",
            "我愿拜少年，师之学崇崇。",
            "从他笑为矫，矫善亦可宗。"
        ],
        "notes": "",
        "id": "8fdca8961b6682089979b2316c81cdaa"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "望夫石",
        "preface": "",
        "paragraphs": [
            "望夫石，夫不来兮江水碧。",
            "行人悠悠朝与莫，千年万年色如故。"
        ],
        "notes": "",
        "id": "3c154029f44d72fe97596e2f46b536b7"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "寒江吟",
        "preface": "",
        "paragraphs": [
            "冬至日光白，始知阴气凝。",
            "寒江波浪冻，千里无平冰。",
            "飞鸟绝高羽，行人皆晏兴。",
            "荻洲素浩渺，埼岸澌碐磳。",
            "烟舟忽自阻，风帆不相乘。",
            "何况异形体，信任为股肱。",
            "涉江莫涉凌，得意须得朋。",
            "结交非贤良，谁免生爱憎。",
            "冻水有再浪，失飞有载腾。",
            "一言纵丑词，万响无善应。",
            "取鉴谅不远，江水千万层。",
            "何当春风吹，利涉吾道弘。"
        ],
        "notes": "",
        "id": "c6600e45a660db2727495424e6094251"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "审交",
        "preface": "",
        "paragraphs": [
            "种树须择地，恶土变木根。",
            "结交若失人，中道生谤言。",
            "君子芳桂性，春荣冬更繁。",
            "小人槿花心，朝在夕不存。",
            "莫蹑冬冰坚，中有潜浪翻。",
            "唯当金石交，可以贤达论。"
        ],
        "notes": "",
        "id": "b3afea0f945a7c0e3b159acbf97eda23"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "怨别",
        "preface": "",
        "paragraphs": [
            "一别一回老，志士白发早。",
            "在富易为容，居贫难自好。",
            "沉忧损性灵，服药亦枯槁。",
            "秋风游子衣，落日行远道。",
            "君问去何之，贱身难自保。"
        ],
        "notes": "",
        "id": "552e07547c21f790ea719ca1b5eb2b33"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "百忧",
        "preface": "",
        "paragraphs": [
            "萱草女儿花，不解壮士忧。",
            "壮士心是剑，为君射斗牛。",
            "朝思除国讐，暮思除国讐。",
            "计尽山河画，意穷草木筹。",
            "智士日千虑，愚夫唯四愁。",
            "何必在波涛，然后惊沈浮。",
            "伯伦心不醉，四皓迹难留。",
            "出处各有时，众议徒啾啾。"
        ],
        "notes": "",
        "id": "fd21cfd597c4c425e63ab689e71c9dde"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "路病",
        "preface": "",
        "paragraphs": [
            "病客无主人，艰哉求卧难。",
            "飞光赤道路，内火焦肺肝。",
            "欲饮井泉竭，欲医囊用单。",
            "稚颜能几日，壮志忽已残。",
            "人子不言苦，归书但云安。",
            "愁环在我肠，宛转终无端。"
        ],
        "notes": "",
        "id": "951faf62ea751b0d4d46e7e90c83eb3f"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "衰松",
        "preface": "",
        "paragraphs": [
            "近世交道衰，青松落颜色。",
            "人心忌孤直，木性随改易。",
            "既摧栖日干，未展擎天力。",
            "终是君子材，还思君子识。"
        ],
        "notes": "",
        "id": "5829f7f68c368dccc1eff6fab95d3098"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "遣兴",
        "preface": "",
        "paragraphs": [
            "弦贞五条音，松直百尺心。",
            "贞弦含古风，直松凌高岑。",
            "浮声与狂葩，胡为欲相侵。"
        ],
        "notes": "",
        "id": "eeb469ad8fb1c965a7b82967e4db0c99"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "退居",
        "preface": "",
        "paragraphs": [
            "退身何所食，败力不能闲。",
            "种稻耕白水，负薪斫青山。",
            "众听喜巴唱，独醒愁楚颜。",
            "日莫静归时，幽幽扣松关。"
        ],
        "notes": "",
        "id": "05ed3c1500812f8a4b3f16d8a6fa5c97"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "卧病",
        "preface": "",
        "paragraphs": [
            "贫病诚可羞，故床无新裘。",
            "春色烧肌肤，时餐苦咽喉。",
            "倦寝意蒙昧，强言声幽柔。",
            "承颜自俛仰，有泪不敢流。",
            "默默寸心中，朝愁续莫愁。"
        ],
        "notes": "",
        "id": "b9bf109c470af756e4d88c727f929d83"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "隐士",
        "preface": "",
        "paragraphs": [
            "本末一相返，漂浮不还真。",
            "山野多馁士，市井无饥人。",
            "虎豹忌当道，麋鹿知藏身。",
            "奈何贪竞者，日与患害亲。",
            "颜貌岁岁改，利心朝朝新。",
            "孰知富生祸，取富不取贫。",
            "宝玉忌出璞，出璞先为尘。",
            "松栢忌出山，出山先为薪。",
            "君子隐石壁，道书为我隣。",
            "寝兴思其义，澹泊味始真。",
            "陶公自放归，尚平去有依。",
            "草木择地生，禽鸟顺性飞。",
            "青青与冥冥，所保各不违。"
        ],
        "notes": "",
        "id": "3b67ad426f3df852024dc56c7018a9f9"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "独愁",
        "preface": "",
        "paragraphs": [
            "前日远别离，昨日生白发。",
            "欲知万里情，晓卧半床月。",
            "常恐百虫鸣，使我芳草歇。"
        ],
        "notes": "",
        "id": "fc7cfeb7b8e27157a1da97a42fd1f5bf"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "春日有感",
        "preface": "",
        "paragraphs": [
            "雨滴草芽出，一日长一日。",
            "风吹柳线垂，一枝连一枝。",
            "独有愁人颜，经春如等闲。",
            "且持酒满杯，狂歌狂笑来。"
        ],
        "notes": "",
        "id": "4f45cc7657032bd7fa9b5c80bd06dcb3"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "将见故人",
        "preface": "",
        "paragraphs": [
            "故人季夏中，及此百余日。",
            "无日不相思，明镜改形色。",
            "宁知仲冬时，忽有相逢期。",
            "振衣起踯躅，頳鲤跃天池。"
        ],
        "notes": "",
        "id": "2324b71e9cf62997c470807730cf9ecc"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "伤时",
        "preface": "",
        "paragraphs": [
            "常闻贫贱士之常，嗟尔富者莫相笑。",
            "男儿得路即荣名，邂逅失途成不调。",
            "古人结交而重义，今人结交而重利。",
            "劝人一种种桃李，种亦直须遍天地。",
            "一生不爱嘱人事，嘱即直须为生死。",
            "我亦不羡季伦富，我亦不笑原宪贫。",
            "有财有势即相识，无财无势同路人。",
            "因知世事皆如此，却向东溪卧白云。"
        ],
        "notes": "",
        "id": "8267cc22931812ed9f76b851b6aa123a"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "寓言",
        "preface": "",
        "paragraphs": [
            "谁言碧山曲，不废青松直。",
            "谁言浊水泥，不污明月色。",
            "我有松月心，俗骋风霜力。",
            "贞明既如此，摧折安可得。"
        ],
        "notes": "",
        "id": "9f30c47f0fc12bdadded6ca3998ff00d"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "偶作",
        "preface": "",
        "paragraphs": [
            "利剑不可近，美人不可亲。",
            "利剑近伤手，美人近伤身。",
            "道险不在广，十步能摧轮。",
            "情爱不在多，一夕能伤神。"
        ],
        "notes": "",
        "id": "d31bb0e0618e96d5d16bcbe114354d54"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "劝学",
        "preface": "",
        "paragraphs": [
            "击石乃有火，不击元无烟。",
            "人学始知道，不学非自然。",
            "万事须己运，他得非我贤。",
            "青春须早为，岂能长少年。"
        ],
        "notes": "",
        "id": "77c6a8d2c2be593c55ffb71a95282932"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "赠农人",
        "preface": "",
        "paragraphs": [
            "劝尔勤耕田，盈尔仓中粟。",
            "劝尔伐桑株，减尔身上服。",
            "清霜一委地，万草色不绿。",
            "狂飙一入林，万叶不著木。",
            "青春如不耕，何以自结束。"
        ],
        "notes": "",
        "id": "bbe47190128f38090967d6158ee98fef"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "长安早春",
        "preface": "",
        "paragraphs": [
            "旭日朱楼光，东风不惊尘。",
            "公子醉未起，美人争探春。",
            "探春不为桑，探春不为麦。",
            "日日出西园，秖望花柳色。",
            "乃知田家春，不入五侯宅。"
        ],
        "notes": "",
        "id": "eda532c15f274a44e956c08ae06dff88"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "罪松",
        "preface": "",
        "paragraphs": [
            "虽为青松姿，霜风何所宜。",
            "二月天下树，绿于青松枝。",
            "勿谓贤者喻，勿谓愚者规。",
            "伊吕代封爵，夷齐终身饥。",
            "彼曲既在斯，我正实在兹。",
            "泾流合渭流，清浊各自持。",
            "天令设四时，荣衰有常期。",
            "荣合随时荣，衰合随时衰。",
            "天令既不从，甚不敬天时。",
            "松乃不臣木，青青独何为。"
        ],
        "notes": "",
        "id": "27d88d0f59dd025f2cbc4cb2ca3f7a44"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "感兴",
        "preface": "",
        "paragraphs": [
            "拔心草不死，去根柳亦荣。",
            "独有失意人，恍然无力行。",
            "昔为连理枝，今为断弦声。",
            "连理时所重，断弦今所轻。",
            "吾欲进孤舟，三峡水不平。",
            "吾欲载车马，太行路峥嵘。",
            "万物根一气，如何互相倾。"
        ],
        "notes": "",
        "id": "07842bb6d4771e4dea4053512d993460"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "感怀 一",
        "preface": "",
        "paragraphs": [
            "秋气悲万物，惊风振长道。",
            "登高有所思，寒雨伤百草。",
            "平生有亲爱，零落不相保。",
            "五情今已伤，安得自能老。"
        ],
        "notes": "",
        "id": "83e3c2593e8ea36871abcac0e7564f05"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "感怀 二",
        "preface": "",
        "paragraphs": [
            "晨登洛阳坂，目极天茫茫。",
            "群物归大化，六龙颓西荒。",
            "豺狼日已多，草木日已霜。",
            "饥年无遗粟，众鸟去空场。",
            "路傍谁家子，白首离故乡。",
            "含酸望松栢，仰面诉穹苍。",
            "去去勿复道，苦饥形貌伤。"
        ],
        "notes": "",
        "id": "586c415038014dabb1e0f8b1f30da828"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "感怀 三",
        "preface": "",
        "paragraphs": [
            "徘徊不能寐，耿耿含酸辛。",
            "中夜登高楼，忆我旧星辰。",
            "四时互迁移，万物何时春。",
            "唯忆首阳路，永谢当时人。"
        ],
        "notes": "",
        "id": "e5e160a0cd3bd457fb28e4362fe36c43"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "感怀 四",
        "preface": "",
        "paragraphs": [
            "长安佳丽地，宫月生蛾眉。",
            "阴气凝万里，坐看芳草衰。",
            "玉堂有玄鸟，亦以从此辞。",
            "伤哉志士叹，故国多迟迟。",
            "深宫岂无乐，扰扰复何为。",
            "朝见名与利，莫还生是非。",
            "姜牙佐周武，世业永巍巍。"
        ],
        "notes": "",
        "id": "2c276ccde87dc269bacda0e796edf0ce"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "感怀 五",
        "preface": "",
        "paragraphs": [
            "举才天道亲，首阳谁采薇。",
            "去去荒泽远，落日当西归。",
            "羲和驻其轮，四海借余晖。",
            "极目何萧索，惊风正离披。",
            "鸱鸮鸣高树，众鸟相因依。",
            "东方有一士，岁莫常苦饥。",
            "主人数相问，脉脉今何为。",
            "贫贱亦有乐，且愿掩柴扉。"
        ],
        "notes": "",
        "id": "45f364a3cdefb28c4a1741105838e67e"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "感怀 六",
        "preface": "",
        "paragraphs": [
            "火云流素月，三五何明明。",
            "光曜侵白日，贤愚迷至精。",
            "四时更变化，天道有亏盈。",
            "常恐今已没，须臾还复生。"
        ],
        "notes": "",
        "id": "d2fd626db8547dcb42445be6695afd48"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "感怀 七",
        "preface": "",
        "paragraphs": [
            "河梁莫相遇，草草不复言。",
            "汉家正离乱，王粲别荆蛮。",
            "野泽何萧条，悲风振空山。",
            "举头是星辰，念我何时还。",
            "亲爱久别散，形神各离迁。",
            "未为生死诀，长在心目间。"
        ],
        "notes": "",
        "id": "a303abeb85a2adf4e19c8ab86dfd5f42"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "感怀 八",
        "preface": "",
        "paragraphs": [
            "有鸟东西来，哀鸣过我前。",
            "愿飞浮云外，饮啄见青天。"
        ],
        "notes": "",
        "id": "d2e7fef8bd1407538da61dfbadcf2bd6"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "达士",
        "preface": "",
        "paragraphs": [
            "四时如逝水，百川皆东波。",
            "青春去不还，白发镊更多。",
            "达人识元化，变愁为高歌。",
            "倾产取一醉，富者奈贫何。",
            "君看土中宅，富贵无偏颇。"
        ],
        "notes": "",
        "id": "d55c72b009a1ff95485779208171a86e"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "暮秋感思 一",
        "preface": "",
        "paragraphs": [
            "西风吹垂杨，条条脆如藕。",
            "上有噪日蝉，催人成皓首。",
            "亦恐旅步难，何独朱颜丑。",
            "欲慰一时心，莫如千日酒。"
        ],
        "notes": "",
        "id": "770a37c98cbbfc9617162f492d81eb14"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "暮秋感思 二",
        "preface": "",
        "paragraphs": [
            "优哉遵渚鸿，自得养身旨。",
            "不[啄]太仓粟，不饮方塘水。",
            "振羽戛浮云，罝罗任徒尔。"
        ],
        "notes": "",
        "id": "7c4eee187aa0d87bf63c0290acbfab45"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "古兴",
        "preface": "",
        "paragraphs": [
            "楚血未干衣，荆虹尚埋辉。",
            "痛玉不痛身，抱璞求所归。"
        ],
        "notes": "",
        "id": "455a3188f3960b4f858eb3c8f84b5edb"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "劝友",
        "preface": "",
        "paragraphs": [
            "至白涅不缁，至交淡不疑。",
            "人生静躁殊，莫厌相箴规。",
            "胶漆武可接，金兰文可思。",
            "堪嗟无心人，不如松栢枝。"
        ],
        "notes": "",
        "id": "c6d8505db813ef8cabcc80478ad2be48"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "夷门雪赠主人",
        "preface": "",
        "paragraphs": [
            "夷门贫士空吟雪，夷门豪士皆饮酒。",
            "酒声欢闲入雪销，雪声激切悲枯朽。",
            "悲欢不同归去来，万里春风动江柳。"
        ],
        "notes": "",
        "id": "5f043e534a47fcd00e7eb825b07726d1"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "尧歌 一",
        "preface": "",
        "paragraphs": [
            "尔室何不安，尔孝无与齐。",
            "一言应对姑，一度为出妻。",
            "往辙才晚钟，还辙及晨鸡。",
            "往还迹徒新，很戾竟独迷。",
            "娥女无礼数，污家如粪泥。",
            "父母吞声哭，禽鸟亦为啼。",
            "如何天与恶，不得和鸣栖。"
        ],
        "notes": "",
        "id": "113ed35c2717a95d3b7e979645745680"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "尧歌 二",
        "preface": "",
        "paragraphs": [
            "山色挽心肝，将归尽日看。",
            "村肩篮轝子，野坐白发官。",
            "莺弄方短短，花明碎攒攒。",
            "瑠璃堆可掬，琴瑟饶多欢。",
            "翠韵仙窈窕，岚漪出无端。",
            "养馆洞庭秋，响答虚吹弹。"
        ],
        "notes": "",
        "id": "ad026118aa80bb6d3059261cfa9352b6"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "乱离",
        "preface": "",
        "paragraphs": [
            "天下无义剑，中原多疮痍。",
            "哀哀陆大夫，正直神反欺。",
            "子路已成血，嵇康今尚嗤。",
            "为君每一恸，如剑在四肢。",
            "折羽不复飞，逝水不复归。",
            "直松摧高柯，弱蔓将何依。",
            "朝为春日欢，夕为秋日悲。",
            "泪下无尺寸，纷纷天雨丝。",
            "积怨成疾疹，积恨成狂痴。",
            "怨草岂有边，恨水岂有涯。",
            "怨恨驰我心，茫茫日何之。"
        ],
        "notes": "",
        "id": "1d141cd94cf9ca344cd46b8a8a4fb3a0"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "劝酒",
        "preface": "",
        "paragraphs": [
            "白日无定影，清江无定波。",
            "人无百年寿，百年复如何。",
            "堂上陈美酒，堂下列清歌。",
            "劝君今曲巵，勿谓朱颜酡。",
            "松栢岁岁茂，丘陵日日多。",
            "君看终南山，千古青峨峨。"
        ],
        "notes": "",
        "id": "eeb895c04e36f53f80de77f259b1dfc7"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "去妇",
        "preface": "",
        "paragraphs": [
            "君心匣中镜，一破不复全。",
            "妾心藕中丝，虽断犹牵连。",
            "安知御轮士，今日翻回辕。",
            "一女事一夫，安可再移天。",
            "君听去鹤言，哀哀七丝弦。"
        ],
        "notes": "",
        "id": "fd82d6e44302241af3ac7e8fbd8810d1"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "君子勿郁郁士有谤毁者作诗以赠之 一",
        "preface": "",
        "paragraphs": [
            "君子勿郁郁，听我青蝇歌。",
            "人间少平地，森耸山岳多。",
            "折辀不在道，覆舟不在河。",
            "须知一尺水，日夜增高波。",
            "叔孙毁仲尼，臧仓掩孟轲。",
            "兰艾不同香，自然难为和。",
            "良玉烧不热，直竹文不颇。",
            "自古皆如此，其如道在何。"
        ],
        "notes": "",
        "id": "6d183a02b09461f83ecf781a45ce36d6"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "君子勿郁郁士有谤毁者作诗以赠之 二",
        "preface": "",
        "paragraphs": [
            "日往复不见，秋堂莫仍学。",
            "玄发不知白，晓入寒铜觉。",
            "为林未离树，有玉犹在璞。",
            "谁把碧梧枝，刻作云门乐。"
        ],
        "notes": "",
        "id": "f137f02d904058650cda17ed7880f0cc"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "闻砧",
        "preface": "",
        "paragraphs": [
            "杜鹃声不哀，断猿啼不切。",
            "月下谁家砧，一声肠一绝。",
            "杵声不为客，客闻发自白。",
            "杵声不为衣，欲令游子归。"
        ],
        "notes": "",
        "id": "22d33adbe87ae25ce6076ceca8f36bfc"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "游子",
        "preface": "",
        "paragraphs": [
            "萱草生堂堦，游子行天涯。",
            "慈亲倚堂门，不见萱草花。"
        ],
        "notes": "",
        "id": "b862411a709e70875af2ec4892e1fd7b"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "自叹",
        "preface": "",
        "paragraphs": [
            "愁与发相形，一愁白数茎。",
            "有发能几多，禁愁日日生。",
            "古若不置兵，天下无战争。",
            "古若不置名，道路无欹倾。",
            "太行耸巍峩，是天产不平。",
            "黄河奔浊浪，是天生不清。",
            "四蹄日日多，双轮日日成。",
            "二物不在天，安能免营营。"
        ],
        "notes": "",
        "id": "d1b333f5a12aad288a5b5de0b102b528"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "求友",
        "preface": "",
        "paragraphs": [
            "北风临大海，坚冰临河面。",
            "下有大波澜，对之无由见。",
            "求友须在良，得良终相善。",
            "求友若非良，非良中道变。",
            "欲知求友心，先把黄金链。"
        ],
        "notes": "",
        "id": "d58f2a602eb17f63bd32de1cdde7fd1a"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "投所知",
        "preface": "",
        "paragraphs": [
            "苦心知苦节，不容一毛发。",
            "炼金索坚贞，洗玉求明洁。",
            "自慙所业微，功用如鸠拙。",
            "何殊嫫母颜，对彼寒塘月。",
            "君存古人心，道出古人辙。",
            "尽美固可扬，片善亦不遏。",
            "朝向公卿说，暮向公卿说。",
            "谁谓黄钟管，化为君子舌。",
            "一说清嶰竹，二说变嶰谷。",
            "三说四说时，寒花拆寒木。",
            "𣊪𣊪家道路，灿灿我衣服。",
            "岂直辉友朋，亦用慰骨肉。",
            "一暖荷匹素，一饱荷升粟。",
            "而况大恩恩，此身报得足。",
            "且将食檗劳，酬之作金刀。"
        ],
        "notes": "",
        "id": "dea21ab4a7cec5b7dc88624dcd87bbe1"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "病客吟",
        "preface": "",
        "paragraphs": [
            "主人夜呻吟，皆入妻子心。",
            "客子昼呻吟，徒为虫鸟音。",
            "妻子手中病，愁思不复深。",
            "童仆手中病，忧危独难任。",
            "丈夫久飘泊，神气自然沈。",
            "况于滞疾中，何人免嘘𠾬。",
            "大海亦有涯，高山亦有岑。",
            "沈忧独无极，尘泪互盈襟。"
        ],
        "notes": "",
        "id": "111565c6b9584f6e6afcf27718ccf5b3"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "感怀",
        "preface": "",
        "paragraphs": [
            "孟冬阴气交，两河正屯兵。",
            "烟尘相驰突，烽火日夜惊。",
            "太行险阻高，挽粟输连营。",
            "奈何操弧者，不使枭巢倾。",
            "犹闻汉北儿，怙乱谋纵横。",
            "擅摇干戈柄，呼呌豺狼声。",
            "白日临尔躯，胡为丧丹诚。",
            "岂无感激士，以致天下平。",
            "登高望寒原，黄云郁峥嵘。",
            "坐驰悲风莫，叹息空沾缨。"
        ],
        "notes": "",
        "id": "90e59497a42ae59171417f57a002c16b"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "离思",
        "preface": "",
        "paragraphs": [
            "不寐亦不语，片月秋稍举。",
            "孤鸿忆霜群，独鹤叫云侣。",
            "怨彼浮花心，飘飘无定所。",
            "高张系𫄴帆，远过梅根渚。",
            "回织别离字，机声有酸楚。"
        ],
        "notes": "",
        "id": "3e9a08d3fa0df88702e61419b122af40"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "结交",
        "preface": "",
        "paragraphs": [
            "铸镜须青铜，青铜易磨拭。",
            "结交远小人，小人难姑息。",
            "铸镜图鉴微，结交图相依。",
            "凡铜不可照，小人多是非。"
        ],
        "notes": "",
        "id": "89c542121fc6e880c88a5abafe797cc9"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "伤春",
        "preface": "",
        "paragraphs": [
            "两河春草海水清，十年征战城郭腥。",
            "乱兵杀儿将女去，二月三月花冥冥。",
            "千里无人旋风起，莺啼燕语荒城里。",
            "春色不拣墓傍株，红颜皓色逐春去。",
            "春去春来那得知，今人看花古人墓，令人惆怅山头路。"
        ],
        "notes": "",
        "id": "19713ac203c0671ea6baafef59964df4"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "择友",
        "preface": "",
        "paragraphs": [
            "兽中有人性，形异遭人隔。",
            "人中有兽心，几人能真识。",
            "古人形似兽，皆有大圣德。",
            "今人表似人，兽心安可测。",
            "虽笑未必和，虽哭未必戚。",
            "面结口头交，肚里生荆棘。",
            "好人常直道，不顺世间逆。",
            "恶人巧谄多，非义苟且得。",
            "若是傚真人，坚心如铁石。",
            "不谄亦不欺，不奢复不溺。",
            "面无恡色容，心无诈忧惕。",
            "君子大道人，朝夕恒的的。"
        ],
        "notes": "",
        "id": "978ad9c1b62369aa6d75b82bf0409457"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "夜忧",
        "preface": "",
        "paragraphs": [
            "岂独科斗死，所嗟文字捐。",
            "蒿蔓转骄弄，菱荇减婵娟。",
            "未遂摆鳞志，空思吹浪旋。",
            "何当再霖雨，洗濯生华鲜。"
        ],
        "notes": "",
        "id": "14c792da89c1899df9d0882a60d021d9"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "惜苦",
        "preface": "",
        "paragraphs": [
            "于鹄值谏议，以毬不能官。",
            "焦蒙值舍人，以杯不得完。",
            "可惜大雅旨，意此小团栾。",
            "名回不敢辨，心转实是难。",
            "不惜为君转，转非君子观。",
            "转之复转之，强转谁能欢。",
            "哀哉虚转言，不可穷波澜。"
        ],
        "notes": "",
        "id": "a69eac48286339428e1ba308590be663"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "寒地百姓吟",
        "preface": "",
        "paragraphs": [
            "无火炙地眠，半夜皆立号。",
            "冷箭何处来，棘针风骚劳。",
            "霜吹破四壁，苦痛不可逃。",
            "高堂搥钟饮，到晓闻烹炮。",
            "寒者愿为蛾，烧死彼华膏。",
            "华膏隔仙罗，虚遶千万遭。",
            "到头落地死，踏地为游遨。",
            "游遨者是谁，君子为郁陶。"
        ],
        "notes": "",
        "id": "53bdd8587883212e52eefb41d0ac8e4d"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "出东门",
        "preface": "",
        "paragraphs": [
            "饿马骨亦耸，独驱出东门。",
            "少年一日程，衰叟十日奔。",
            "寒景不我为，疾走落平原。",
            "眇默荒草行，恐惧夜魄翻。",
            "一生自组织，千首大雅言。",
            "道路如抽蚕，宛转羁肠繁。"
        ],
        "notes": "",
        "id": "532554e20c5ce91d906487ad8f1f8d21"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "教坊歌儿",
        "preface": "",
        "paragraphs": [
            "十岁小小儿，能歌得朝天。",
            "六十孤老人，能诗独临川。",
            "去年西京寺，众伶集讲筵。",
            "能嘶竹枝词，供养绳床禅。",
            "能诗不如歌，怅望三百篇。"
        ],
        "notes": "",
        "id": "0bc7680386315e2a2d11cb1c5ea64643"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "访疾",
        "preface": "",
        "paragraphs": [
            "冷气入疮痛，夜来痛如何。",
            "疮从公怒生，岂以私恨多。",
            "公怒亦非道，怒消乃天和。",
            "古有焕辉句，嵇康闲婆娑。",
            "请君吟啸之，正气庶不讹。"
        ],
        "notes": "",
        "id": "369e310a48f8f15a40caf8ad9bf225d2"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "酒德",
        "preface": "",
        "paragraphs": [
            "酒是古明镜，辗开小人心。",
            "醉见异举止，醉闻异声音。",
            "酒功如此多，酒屈亦以深。",
            "罪人免罪酒，如此可为箴。"
        ],
        "notes": "",
        "id": "bbff26c348f7acb80a850809a3cb035a"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "冬日",
        "preface": "",
        "paragraphs": [
            "老人行人事，百一不及周。",
            "冻马四蹄吃，陟卓难自收。",
            "短景仄飞过，午光不上头。",
            "少壮日与辉，衰老日与愁。",
            "日愁疑在日，岁箭迸如讐。",
            "万事有何味，一生虚自囚。",
            "不知文字利，到死空遨游。"
        ],
        "notes": "",
        "id": "36319c47127ac35a5f96ccd1cd7d8c25"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "饥雪吟",
        "preface": "",
        "paragraphs": [
            "饥乌夜相啄，疮声互悲鸣。",
            "冰肠一直刀，天杀无曲情。",
            "大雪压梧桐，折柴堕峥嵘。",
            "安知鸾凤巢，不与枭鸢倾。",
            "下有幸灾儿，拾遗多新争。",
            "但求彼失所，但夸此经营。",
            "君子亦拾遗，拾遗非拾名。",
            "将补鸾凤巢，免与枭鸢幷。",
            "因为饥雪吟，至晓竟不平。"
        ],
        "notes": "",
        "id": "84a9033c231a57aeb29f6f5cba888546"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "偷诗",
        "preface": "",
        "paragraphs": [
            "饿犬齚枯骨，自吃馋饥涎。",
            "今文与古文，各各称可怜。",
            "亦如婴儿食，饧桃口旋旋。",
            "唯有一点味，岂见逃景延。",
            "绳床独坐翁，默览有所传。",
            "终当罢文字，别著逍遥篇。",
            "从来文字净，君子不以贤。"
        ],
        "notes": "",
        "id": "080792fa20e754033e6af6c57b6cf351"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "晚雪吟",
        "preface": "",
        "paragraphs": [
            "贫富喜雪晴，出门意皆饶。",
            "镜海见纤悉，冰天步飘飖。",
            "一一仙子行，家家尘声销。",
            "小儿击玉指，大耋歌圣朝。",
            "睿气流不尽，瑞仙何敻寥。",
            "始知望幸色，终疑异礼招。",
            "市井亦清洁，闾阎耸岧嶤。",
            "苍生愿东顾，翠华仍西遥。",
            "天念岂薄厚，宸衷多忧焦。",
            "忧焦致太平，以兹时比尧。",
            "古耳有未通，新词有潜韶。",
            "甘为酒伶摈，坐耻歌女娇。",
            "选音不易言，裁正逢今朝。",
            "今朝前古文，律异同一调。",
            "愿于尧琯中，奏尽郁抑谣。"
        ],
        "notes": "",
        "id": "7a2016da013fcfa20465c44ca903ed26"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "自惜",
        "preface": "",
        "paragraphs": [
            "倾尽眼中力，抄诗过与人。",
            "自悲风雅老，恐被巴竹嗔。",
            "零落雪文字，分明镜精神。",
            "坐甘冰抱晚，永谢酒怀春。",
            "徒有言言旧，慙无默默新。",
            "始惊儒教误，渐与佛乘亲。"
        ],
        "notes": "",
        "id": "b07bf8f5fee7549964abae5a26cdf5a1"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "老恨",
        "preface": "",
        "paragraphs": [
            "无子抄文字，老吟多飘零。",
            "有时吐向床，枕席不解听。",
            "鬬蚁甚微细，病闻亦清泠。",
            "小大不自识，自然天性灵。"
        ],
        "notes": "",
        "id": "82cfc217c14d535a24ab1679cba3dc91"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "湖州取解述情",
        "preface": "",
        "paragraphs": [
            "霅水徒清深，照影不照心。",
            "白鹤未轻举，众鸟争浮沉。",
            "因兹挂帆去，遂作归山吟。"
        ],
        "notes": "",
        "id": "015ce070321f47e8ee53e8e26c0c16c0"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "落第",
        "preface": "",
        "paragraphs": [
            "晓月难为光，愁人难为肠。",
            "谁言春物荣，独见叶上霜。",
            "雕鹗失势病，鹪鹩假翼翔。",
            "弃置复弃置，情如刀劒伤。"
        ],
        "notes": "",
        "id": "44fa203e666e506fae962bfe96516a17"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "咏怀",
        "preface": "",
        "paragraphs": [
            "浊水心易倾，明波兴初发。",
            "思逢海底人，乞取蚌中月。",
            "此兴若未谐，此心终不歇。"
        ],
        "notes": "",
        "id": "c6fb4380519836e7fce17aa4876f9b09"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "病起言怀",
        "preface": "",
        "paragraphs": [
            "强行寻溪水，洗却残病姿。",
            "花景晼晚尽，麦风清泠吹。",
            "交道贱来见，世情贫去知。",
            "高闲思楚逸，澹泊厌齐儿。",
            "终伴碧山侣，结言青桂枝。"
        ],
        "notes": "",
        "id": "170fb1b403e7e72d02f11dbc2e2794cd"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "秋夕贫居述怀",
        "preface": "",
        "paragraphs": [
            "卧冷无远梦，听秋酸别情。",
            "高枝低枝风，千叶万叶声。",
            "浅井不供饮，瘦田长废耕。",
            "今交非古交，贫语闻皆轻。"
        ],
        "notes": "",
        "id": "6016484157d720ce3f2cea01f4fdfef6"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "夜感自遣",
        "preface": "",
        "paragraphs": [
            "夜学晓未休，苦吟神鬼愁。",
            "如何不自闲，心与身为讐。",
            "死辱片时痛，生辱长年羞。",
            "清桂无直枝，碧江思旧游。"
        ],
        "notes": "",
        "id": "9f99a5be5f084887f32216e8413e1b2a"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "再下第",
        "preface": "",
        "paragraphs": [
            "一夕九起嗟，梦短不到家。",
            "两度长安陌，空将泪见花。"
        ],
        "notes": "",
        "id": "96be5d470b78bcec44368ecc8a89f969"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "下第东归留别长安知己",
        "preface": "",
        "paragraphs": [
            "共照日月影，独为愁思人。",
            "岂知𫛸鴂鸣，瑶草不得春。",
            "一片两片云，千里万里身。",
            "云归嵩之阳，身寄江之滨。",
            "弃置复何道，楚情吟白苹。"
        ],
        "notes": "",
        "id": "6b0c48d538ceeef6155b4e34d81ded79"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "失意归吴因寄东台刘复侍御",
        "preface": "",
        "paragraphs": [
            "自念西上身，忽随东归风。",
            "长安日下影，又落江湖中。",
            "离娄岂不明，子野岂不聪。",
            "至宝非眼别，至音非耳通。",
            "因缄俗外词，仰寄高天鸿。"
        ],
        "notes": "",
        "id": "87320dfde36d03878e0a1b8bbd76c71e"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "下第东南行",
        "preface": "",
        "paragraphs": [
            "越风东南清，楚日潇湘明。",
            "试逐伯鸾去，还作灵均行。",
            "江蓠伴我泣，海月投人惊。",
            "失意容貌改，畏途性命轻。",
            "时闻丧侣猿，一叫千愁幷。"
        ],
        "notes": "",
        "id": "820756e08c0ccf9c6c4960e4857175e8"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "叹命",
        "preface": "",
        "paragraphs": [
            "三十年来命，唯藏一卦中。",
            "题诗还问易，问易蒙复蒙。",
            "本望文字达，今因文字穷。",
            "影孤别离月，衣破道路风。",
            "归去不自息，耕耘成楚农。"
        ],
        "notes": "",
        "id": "fb4126cc2fed260855c00fc043f8f2e4"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "远游",
        "preface": "",
        "paragraphs": [
            "慈乌不远飞，孝子念先归。",
            "而我独何事，四时心有违。",
            "江海恋空积，波涛信来稀。",
            "长为路傍食，著尽家中衣。",
            "别劒不割物，离人难作威。",
            "远行少僮仆，驱使无是非。",
            "为性玩好尽，积愁心绪微。",
            "始知时节驶，夏日非长辉。"
        ],
        "notes": "",
        "id": "a9d0958eac480225eeea4e1a4f94459f"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "商州客舍",
        "preface": "",
        "paragraphs": [
            "商山风雪壮，游子衣裳单。",
            "四望失道路，百忧攒肺肝。",
            "日短觉易老，夜长知至寒。",
            "泪流潇湘弦，调苦屈宋弹。",
            "识声今所易，识意古所难。",
            "声意今讵辨，高明鉴其端。"
        ],
        "notes": "",
        "id": "6e7b6d7fea1734adc967faaf16ed55d5"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "长安旅情",
        "preface": "",
        "paragraphs": [
            "尽说青云路，有足皆可至。",
            "我马亦四蹄，出门似无地。",
            "玉京十二楼，峩峩倚青翠。",
            "下有千朱门，何门荐孤士。"
        ],
        "notes": "",
        "id": "674b51298e26a550e88755661f55af47"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "长安羇旅",
        "preface": "",
        "paragraphs": [
            "听乐别离中，声声入幽肠。",
            "晓泪滴楚瑟，夜魄遶吴乡。",
            "几回羇旅情，梦觉残烛光。"
        ],
        "notes": "",
        "id": "8ea4629315201161d72a46f436e56ffc"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "渭上思归",
        "preface": "",
        "paragraphs": [
            "独访千里信，回临千里河。",
            "家在吴楚乡，泪寄东南波。"
        ],
        "notes": "",
        "id": "8b46517ade599503fd30b91bc82fd12c"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "登科后",
        "preface": "",
        "paragraphs": [
            "昔日龌龊不足夸，今朝放荡思无涯。",
            "春风得意马蹄疾，一日看尽长安花。"
        ],
        "notes": "",
        "id": "7e6cff5678f5a4b589e713ca6b1d2670"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "初于洛中选",
        "preface": "",
        "paragraphs": [
            "尘土日易没，驱驰力无余。",
            "青云不我与，白首方选书。",
            "宦途事非远，拙者取自疎。",
            "终然恋皇邑，誓以结吾庐。",
            "帝城富高门，京路遶胜居。",
            "碧水走龙蛇，蜿蜒遶庭除。",
            "寻常异方客，过此亦踟蹰。"
        ],
        "notes": "",
        "id": "99ca9989c9983bd06e9a2e67d3515405"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "乙酉岁舍弟扶侍归兴义庄居后独止舍待替人",
        "preface": "",
        "paragraphs": [
            "谁言旧居止，主人忽成客。",
            "僮仆强与言，相惧终脉脉。",
            "出亦何所求，入亦何所索。",
            "饮食迷精麤，衣裳失宽窄。",
            "回风卷闲簟，新月生空壁。",
            "士有百役身，官无一姓宅。",
            "丈夫耻自餙，衰须从飒白。",
            "兰交早已谢，榆景徒相迫。",
            "惟予心中镜，不语光历历。"
        ],
        "notes": "",
        "id": "240f44a8fa722ac01c0d145d8c83544a"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "西斋养病夜怀多感因呈上从叔子云",
        "preface": "",
        "paragraphs": [
            "远客夜衣薄，厌眠待鸡鸣。",
            "一床空月色，四壁秋蛩声。",
            "守淡遗众俗，养疴念余生。",
            "方全君子拙，耻学小人明。",
            "蚊蚋亦有时，羽毛各有成。",
            "如何骐骥迹，踡跼未能行。",
            "西北有平路，运来无相轻。"
        ],
        "notes": "",
        "id": "f6bdb48e708d604b596baf158f426628"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "秋怀 一",
        "preface": "",
        "paragraphs": [
            "孤骨夜难卧，吟虫相唧唧。",
            "老泣无涕洟，秋露为滴沥。",
            "去壮暂如翦，来衰纷似织。",
            "触绪无新心，丛悲有余忆。",
            "讵忍逐南帆，江山践往昔。"
        ],
        "notes": "",
        "id": "bec0cd894756a470480db1b2e33c469c"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "秋怀 二",
        "preface": "",
        "paragraphs": [
            "秋月颜色冰，老客志气单。",
            "冷露滴梦破，峭风梳骨寒。",
            "席上印病文，肠中转愁盘。",
            "疑怀无所凭，虚听多无端。",
            "梧桐枯峥嵘，声响如哀弹。"
        ],
        "notes": "",
        "id": "2102821423319bd7250a39ed432b2dd9"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "秋怀 三",
        "preface": "",
        "paragraphs": [
            "一尺月透户，仡栗如劒飞。",
            "老骨坐亦惊，病力所尚微。",
            "虫苦贪剪色，鸟危巢焚辉。",
            "孀娥理故丝，孤哭抽余思。",
            "浮年不可追，衰步多夕归。"
        ],
        "notes": "",
        "id": "83e2c9ad0b579a0ee8e9df27caffd348"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "秋怀 四",
        "preface": "",
        "paragraphs": [
            "秋至老更贫，破屋无门扉。",
            "一片月落床，四壁风入衣。",
            "疎梦不复远，弱心良易归。",
            "商葩将去绿，缭绕争余辉。",
            "野步踏事少，病谋向物违。",
            "幽幽草根虫，生意与我微。"
        ],
        "notes": "",
        "id": "cde9f1f364f66fb33d324a5664858eb5"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "秋怀 五",
        "preface": "",
        "paragraphs": [
            "竹风相戛语，幽闺暗中闻。",
            "鬼神满衰听，恍惚难自分。",
            "商叶堕干雨，秋衣卧单云。",
            "病骨可剸物，酸呻亦成文。",
            "瘦攒如此枯，壮落随西曛。",
            "褭褭一线命，徒言系𬘡缊。"
        ],
        "notes": "",
        "id": "74dd50b204a90a2f06fabe0fcea1f8fe"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "秋怀 六",
        "preface": "",
        "paragraphs": [
            "老骨惧秋月，秋月刀劒棱。",
            "纤辉不可干，冷魂坐自凝。",
            "羇雌巢空镜，仙飙荡浮冰。",
            "惊步恐自翻，病大不敢凌。",
            "单床寤皎皎，瘦卧心兢兢。",
            "洗河不见水，透浊为清澄。",
            "诗壮昔空说，诗衰今何凭。"
        ],
        "notes": "",
        "id": "3b0d481b1b6ebe96d7acbd40a12ee493"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "秋怀 七",
        "preface": "",
        "paragraphs": [
            "老病多异虑，朝夕非一心。",
            "商虫哭衰运，繁响不可寻。",
            "秋草瘦如发，贞芳缀疎金。",
            "晚鲜讵几时，驰景还易阴。",
            "弱习徒自耻，莫知欲何任。",
            "露才一见谗，潜智早已深。",
            "防深不防露，此意古所箴。"
        ],
        "notes": "",
        "id": "f5b7ee929d21a214e9a61030cd926b3f"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "秋怀 八",
        "preface": "",
        "paragraphs": [
            "岁莫景气干，秋风兵甲声。",
            "织织劳无衣，喓喓徒自鸣。",
            "商声耸中夜，蹇支废前行。",
            "青发如秋园，一翦不复生。",
            "少年如饿花，瞥见不复明。",
            "君子山岳定，小人丝毫争。",
            "多争多无寿，天道戒其盈。"
        ],
        "notes": "",
        "id": "36525b2f5383fbc379754733887c7638"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "秋怀 九",
        "preface": "",
        "paragraphs": [
            "冷露多瘁索，枯风晓吹嘘。",
            "秋深月清苦，虫老声麤疎。",
            "頳珠枝累累，芳金蔓舒舒。",
            "草木亦趣时，寒荣似春余。",
            "悲彼零落生，与我心何如。"
        ],
        "notes": "",
        "id": "52d946b9be3920de2bd97fb2e4914a51"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "秋怀 十",
        "preface": "",
        "paragraphs": [
            "老人朝夕异，生死每日中。",
            "坐随一啜安，卧与万景空。",
            "视短不到门，听涩讵逐风。",
            "还如刻削形，免有纤悉聪。",
            "浪浪谢初始，皎皎幸归终。",
            "孤隔文章友，亲密蒿莱翁。",
            "岁绿闵以黄，秋节迸又穷。",
            "四时既相迫，万虑自然丛。",
            "南逸浩淼际，北贫硗确中。",
            "曩怀沈遥江，衰思结秋嵩。",
            "锄食难满腹，叶衣多丑躬。",
            "尘缕不自整，古吟将谁通。",
            "幽竹啸鬼神，楚铁生虬龙。",
            "志士多异感，运郁由邪衷。",
            "常思书破衣，至死教初童。",
            "习乐莫习声，习声多顽聋。",
            "明明胸中言，愿写为高崇。"
        ],
        "notes": "",
        "id": "2522daa17bfd0b7b2dc1bbeb65ea9562"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "秋怀 十一",
        "preface": "",
        "paragraphs": [
            "幽苦日日甚，老力步步微。",
            "常恐暂下床，至门不复归。",
            "饥者重一食，寒者重一衣。",
            "泛广岂无涘，恣行亦有随。",
            "语中失次第，身外生疮痍。",
            "桂蠹既潜朽，桂花损贞姿。",
            "詈言一失香，千古闻臭词。",
            "将死始前悔，前悔不可追。",
            "哀哉轻薄行，终日与驷驰。"
        ],
        "notes": "",
        "id": "10aa8f06c4455a0a9068b5b914a8d2c5"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "秋怀 十二",
        "preface": "",
        "paragraphs": [
            "流运闪欲尽，枯折皆相号。",
            "棘枝风哭酸，桐叶霜颜高。",
            "老虫干铁鸣，惊兽孤玉咆。",
            "商气洗声瘦，晚阴驱景劳。",
            "集耳不可遏，噎神不可逃。",
            "蹇行散余郁，幽坐谁与曹。",
            "抽壮无一线，剪怀盈千刀。",
            "清诗既名朓，金菊亦姓陶。",
            "收拾昔所弃，咨嗟今比毛。",
            "幽幽岁晏言，零落不可操。"
        ],
        "notes": "",
        "id": "b308a452c5c33ba0383f71d74556b5bb"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "秋怀 十三",
        "preface": "",
        "paragraphs": [
            "霜气入病骨，老人身生冰。",
            "衰毛暗相刺，冷痛不可胜。",
            "鷕鷕伸至明，强强揽所凭。",
            "瘦坐形欲折，腹饥心将崩。",
            "劝药左右愚，言语如见憎。",
            "耸耳噎神开，始知功用能。",
            "日中视余疮，暗隙闻绳蝇。",
            "彼齅一何酷，此味半点凝。",
            "潜毒尔无厌，余生我堪矜。",
            "冻飞幸不远，冬令反心惩。",
            "出没各有时，寒热苦相凌。",
            "仰谢调运翁，请命愿有征。"
        ],
        "notes": "",
        "id": "c73bcadaba1ad32d391ab474978c0c43"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "秋怀 十四",
        "preface": "",
        "paragraphs": [
            "黄河倒上天，众水有却来。",
            "人心不及水，一直去不回。",
            "一直亦有巧，不肯至蓬莱。",
            "一直不知疲，唯闻至省台。",
            "忍古不失古，失古志易摧。",
            "失古劒亦折，失古琴亦哀。",
            "夫子失古泪，当时落漼漼。",
            "诗老失古心，至今寒皑皑。",
            "古骨无浊肉，古衣如藓苔。",
            "劝君勉忍古，忍古销尘埃。"
        ],
        "notes": "",
        "id": "c218eb9add58bff3e8254d3863ac23d4"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "秋怀 十五",
        "preface": "",
        "paragraphs": [
            "詈言不见血，杀人何纷纷。",
            "声如穷家犬，吠窦何訚訚。",
            "詈痛幽鬼哭，詈侵黄金贫。",
            "言词岂用多，憔悴在一闻。",
            "古詈舌不死，至今书云云。",
            "今人咏古书，善恶宜自分。",
            "秦火不𦶟舌，秦火空𦶟文。",
            "所以詈更生，至今横𬘡缊。"
        ],
        "notes": "",
        "id": "b9082d70c973fc3e8d45a6f6c5c04284"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "靖安寄居",
        "preface": "",
        "paragraphs": [
            "寄静不寄华，爱兹𫶇嵲居。",
            "渴饮浊清泉，饥食无名蔬。",
            "败菜不敢火，补衣亦写书。",
            "古云俭成德，今乃实起予。",
            "戆叟戆不足，贤人贤有余。",
            "役生皆促促，心竟谁舒舒。",
            "万马踏风衢，众尘随犇车。",
            "高宾尽不见，大道夜方虚。",
            "卧有洞庭梦，坐无长安储。",
            "英髦空骇耳，烟火独微如。",
            "厚念恐伤性，薄田忆亲锄。",
            "承世不出力，冬竹肯抽葅。",
            "外物莫相诱，约心誓从初。",
            "碧芳既似水，日日咏归欤。"
        ],
        "notes": "",
        "id": "84997739cceed75449e5e499a3bcad34"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "忽然太行雪，昨夜飞入来。",
            "崚嶒堕庭中，严白何皑皑。",
            "奴婢晓开户，四肢冻徘徊。",
            "咽言词不成，告诉情状摧。",
            "官给未入门，家人尽以灰。",
            "意劝莫笑雪，笑雪贫为灾。",
            "将暖此残疾，典卖争致杯。",
            "教令再举手，夸曜余生才。",
            "强起吐巧词，委曲多新裁。",
            "为尔作非夫，忍耻轰暍雷。",
            "书之与君子，庶免生嫌猜。"
        ],
        "notes": "",
        "id": "6b67ddadd1dcfdba32efdafbb798d45e"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "春怨",
        "preface": "",
        "paragraphs": [
            "春物与愁客，遇时各有违。",
            "故花辞新枝，新泪落故衣。",
            "日莫两寂寞，飘然亦同归。"
        ],
        "notes": "",
        "id": "c8c0f4f16d0f795543e710644aa500ac"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "懊恼",
        "preface": "",
        "paragraphs": [
            "恶诗皆得官，好诗空抱山。",
            "抱山冷殑殑，终日悲颜颜。",
            "好诗更相嫉，劒戟生牙关。",
            "前贤死已久，犹在咀嚼间。",
            "以我残杪身，清峭养高闲。",
            "求闲未得闲，众诮瞋虤虤。"
        ],
        "notes": "",
        "id": "3b7dace2cbf37b6d07ada0f196d42f95"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "游城南韩氏庄",
        "preface": "",
        "paragraphs": [
            "初疑潇湘水，锁在朱门中。",
            "时见水底月，动摇池上风。",
            "清气润竹林，白光连虚空。",
            "浪簇霄汉羽，岸芳金碧丛。",
            "何言数亩间，环泛路不穷。",
            "愿逐神仙侣，飘然汗漫通。"
        ],
        "notes": "",
        "id": "7eab930fe34c0c33cb921aec9852bc9a"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "与二三友秋宵会话清上人院 一",
        "preface": "",
        "paragraphs": [
            "何处山不幽，此中情又别。",
            "一僧敲一磬，七子吟秋月。",
            "激石泉韵清，寄枝风啸咽。",
            "泠然诸境静，顿觉浮累灭。",
            "扣寂兼探真，通宵讵能辍。"
        ],
        "notes": "",
        "id": "5979a91eb2b158386b5068c08ba2e0c1"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "与二三友秋宵会话清上人院 二",
        "preface": "",
        "paragraphs": [
            "好鸟无杂栖，华堂有嘉携。",
            "琴樽互倾奏，歌赋相和谐。",
            "但嘉鱼水合，莫令云雨乖。",
            "一为鹍鸡弹，再鼓壮士怀。",
            "初景待谁晓，新春逐君来。",
            "愿言良友会，高驾不知回。"
        ],
        "notes": "",
        "id": "32a19ba5f19643fdb3902d4ce25a1be1"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "招文士饮",
        "preface": "",
        "paragraphs": [
            "曹刘不免死，谁敢负年华。",
            "文士莫辞酒，诗人命属花。",
            "退之如放逐，李白自矜夸。",
            "万古忽将似，一朝同叹嗟。",
            "何言天道正，独使地形斜。",
            "南士愁多病，北人悲去家。",
            "梅芳已流管，柳色未藏鸦。",
            "相劝罢吟雪，相从愁饮霞。",
            "醒时不可过，愁海浩无涯。"
        ],
        "notes": "",
        "id": "49fa4fe9b06196a3f0f6bd8c93c30e39"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "陪侍御叔游城南山墅",
        "preface": "",
        "paragraphs": [
            "夜坐拥肿亭，昼登崔巍岑。",
            "日窥万峰首，月见双泉心。",
            "松气清耳目，竹氛碧衣襟。",
            "伫想琅玕字，数听枯槁吟。"
        ],
        "notes": "",
        "id": "e7d940cf1165fcd693028df63121026a"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "登华岩寺楼望终南山赠林校书兄弟",
        "preface": "",
        "paragraphs": [
            "地脊亚为崖，耸出冥冥中。",
            "楼根插迥云，殿翼翔危空。",
            "前山胎元气，灵异生不穷。",
            "势吞万象高，秀夺五岳雄。",
            "一望俗虑醒，再登仙愿崇。",
            "青莲三居士，昼景真赏同。"
        ],
        "notes": "",
        "id": "015418b374019f5ed0a96d737e940e7b"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "游终南山",
        "preface": "",
        "paragraphs": [
            "南山塞天地，日月石上生。",
            "高峰夜留景，深谷昼未明。",
            "山中人自正，路险心亦平。",
            "长风驱松柏，声拂万壑清。",
            "到此悔读书，朝朝近浮名。"
        ],
        "notes": "",
        "id": "e7e66f44a3eba1f4d2f9825cfdd44ea8"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "游终南龙池寺",
        "preface": "",
        "paragraphs": [
            "飞鸟不到处，僧房终南巅。",
            "龙在水长碧，雨开山更鲜。",
            "步出白日上，坐依清溪边。",
            "地寒松桂短，石险道路偏。",
            "晚磬送归客，数声落遥天。"
        ],
        "notes": "",
        "id": "cb64fce822c2f70ab7ac66a442d722ce"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "南阳公请东樱桃亭子春䜩",
        "preface": "",
        "paragraphs": [
            "万木皆未秀，一林先含春。",
            "此地独何力，我公布深仁。",
            "霜叶日舒卷，风枝远埃尘。",
            "初英濯紫霞，飞雨流清津。",
            "赏异出嚣杂，折芳积懽忻。",
            "文心兹焉重，俗尚安能珍。",
            "碧玉粧粉比，飞琼秾艳均。",
            "鸳鸯七十二，花态并相新。",
            "常恐遗秀志，迨兹广䜩陈。",
            "芳菲争胜引，歌咏竟良辰。",
            "方知戏马会，永谢登龙宾。"
        ],
        "notes": "",
        "id": "694ca7e54ac1899d10a61ec46110c116"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "游华山云台观",
        "preface": "",
        "paragraphs": [
            "华岳独灵异，草木恒新鲜。",
            "山尽五色石，水无一色泉。",
            "仙酒不醉人，仙芝皆延年。",
            "夜闻明星馆，时韵女萝弦。",
            "敬兹不能寐，焚栢吟道篇。"
        ],
        "notes": "",
        "id": "4661d8ad7f92de28d63b501cedc23691"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "喜与长文上人宿李秀才小山池亭",
        "preface": "",
        "paragraphs": [
            "灯尽语不尽，主人庭砌幽。",
            "柳枝星影曙，兰叶露华浮。",
            "块岭笑群岫，片池轻众流。",
            "更闻清净子，逸唱颇难俦。"
        ],
        "notes": "",
        "id": "e65272c0f473a732179fd6b9a0bcbb29"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "邀花伴",
        "preface": "",
        "paragraphs": [
            "边地春不足，十里见一花。",
            "及时须邀游，日莫饶风沙。"
        ],
        "notes": "",
        "id": "dcc35c6f4bb8ba4b9defa707fc028fab"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "石淙 一",
        "preface": "",
        "paragraphs": [
            "岩谷不自胜，水木幽奇多。",
            "朔风入空曲，泾流无大波。",
            "迢递径难尽，参差势相罗。",
            "雪霜有时洗，尘土无由和。",
            "洁冷诚未厌，晚步将如何。"
        ],
        "notes": "",
        "id": "48ee5b308c918d4da386b4d378752504"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "石淙 二",
        "preface": "",
        "paragraphs": [
            "出曲水未断，入山深更重。",
            "泠泠若仙语，皎皎多异容。",
            "万响不相杂，四时皆有浓。",
            "日月互分照，云霞各生峰。",
            "久迷向方理，逮兹耸前踪。"
        ],
        "notes": "",
        "id": "db94dbac05be5663dca4b063c6535acf"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "石淙 三",
        "preface": "",
        "paragraphs": [
            "荒策每恣远，戆步难自回。",
            "已抱苔藓疾，尚凌潺湲隈。",
            "驿骥苦衔勒，笼禽恨摧颓。",
            "实力苟未足，浮夸信悠哉。",
            "顾惟非时用，静言还自咍。"
        ],
        "notes": "",
        "id": "bbc1dfa8fccd422e772eefd5a404bfa7"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "石淙 四",
        "preface": "",
        "paragraphs": [
            "朔水刀劒利，秋石琼瑶鲜。",
            "鱼龙气不腥，潭洞状更妍。",
            "磴雪入呀谷，掬星洒遥天。",
            "声忙不及韵，势疾多断涟。",
            "输去虽有恨，躁气一何颠。",
            "蜿蜒相缠掣，荦确亦回旋。",
            "黑草濯铁发，白苔浮冰钱。",
            "具生此云遥，非德不可甄。",
            "何况被犀士，制之空以权。",
            "始知静刚猛，文教从来先。"
        ],
        "notes": "",
        "id": "baabb7aedd580b01c6f817c9bd418277"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "石淙 五",
        "preface": "",
        "paragraphs": [
            "空谷耸视听，幽湍泽心灵。",
            "疾流脱鳞甲，叠岸冲风霆。",
            "丹𪩘堕环景，霁波灼虚形。",
            "淙淙豗厚轴，棱棱攒高冥。",
            "弱栈跨旋碧，危梯倚凝青。",
            "飘飘鹤骨仙，飞动鼇背庭。",
            "常闻夸大言，下顾皆细萍。"
        ],
        "notes": "",
        "id": "ad041c66af3a4b0d37db5df58e01b497"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "石淙 六",
        "preface": "",
        "paragraphs": [
            "百尺明镜流，千曲寒星飞。",
            "为君洗故物，有色如新衣。",
            "不饮泥土污，但饮雪霜饥。",
            "石棱玉纤纤，草色琼霏霏。",
            "谷硙有余力，溪舂亦多机。",
            "从来一智萌，能使众利归。",
            "因之山水中，喧然论是非。"
        ],
        "notes": "",
        "id": "1bd2c9b96578f5052e6412a264a111e1"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "石淙 七",
        "preface": "",
        "paragraphs": [
            "入深得奇趣，升险为良跻。",
            "搜胜有闻见，逃俗无踪蹊。",
            "穴流恣回转，窍景忘东西。",
            "戆兽鲜猜惧，罗人巧罝罤。",
            "幽驰异处所，忍虑多端倪。",
            "虚护我何饱，实归彼非迷。",
            "斯文浪云洁，此旨谁得齐。"
        ],
        "notes": "",
        "id": "27175fcfc08599c16e40f7b5c418c1da"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "石淙 八",
        "preface": "",
        "paragraphs": [
            "屑珠泻潺湲，裂玉何威瓌。",
            "若调千瑟弦，未果一曲谐。",
            "古骇毛发栗，险惊视听乖。",
            "二老皆劲骨，风趋缘欹崖。",
            "地远有余美，我游采弃怀。",
            "乘时幸勤鉴，前恨多幽霾。",
            "弱力谢刚健，蹇策贵安排。",
            "始知随事静，何必当夕斋。"
        ],
        "notes": "",
        "id": "cf60dcb612e8611a8eaae2fcd0f47a13"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "石淙 九",
        "preface": "",
        "paragraphs": [
            "昔浮南渡飙，今攀朔山景。",
            "物色多瘦削，吟笑还孤永。",
            "日月冻有棱，雪霜空无影。",
            "玉喷不生冰，瑶涡旋成井。",
            "潜角时耸光，隐鳞乍漂冏。",
            "再吟获新胜，返步失前省。",
            "惬怀虽已多，惕虑未能整。",
            "颓阳落何处，升魄衔疎岭。"
        ],
        "notes": "",
        "id": "29d3b72fe6ec98dbf48a982525933776"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "石淙 十",
        "preface": "",
        "paragraphs": [
            "圣朝搜岩谷，此地多遗玩。",
            "怠惰成远游，顽疎恣灵观。",
            "劲飙刷幽视，怒水慑余愞。",
            "曾是结芳诚，远兹勉流倦。",
            "冰条耸危虑，霜翠莹遐眄。",
            "物诱信多端，荒寻谅难遍。",
            "去矣朔之隅，翛然楚之甸。"
        ],
        "notes": "",
        "id": "f45b38128903b38af2ddaafc0bc6b759"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "游韦七洞庭别业",
        "preface": "",
        "paragraphs": [
            "洞庭如潇湘，叠翠荡浮碧。",
            "松桂无赤日，风物饶清激。",
            "逍遥展幽韵，参差逗良觌。",
            "道胜不知疲，冥搜自无斁。",
            "旷然青霞抱，永矣白雪适。",
            "崆峒非凡乡，蓬瀛在仙籍。",
            "无言从远尚，还思君子识。",
            "波涛漱古岸，铿锵辨奇石。",
            "灵响非外求，殊音自中积。",
            "人皆走烦浊，君能致虚寂。",
            "何以祛扰扰，叩调清淅淅。",
            "既惧豪华损，誓从诗书益。",
            "一举独往姿，再摇飞遁迹。",
            "山深有变异，意惬无惊惕。",
            "采翠夺日月，照耀迷昼夕。",
            "松斋何用扫，萝院自然涤。",
            "业峻谢烦芜，文高追古昔。",
            "暂遥朱门恋，终立青史绩。",
            "物表易淹留，人间重离析。",
            "难随洞庭酌，且醉横塘席。"
        ],
        "notes": "",
        "id": "db12c7e3daeb299e474ba3b073e5e16b"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "越中山水",
        "preface": "",
        "paragraphs": [
            "日觉耳目胜，我来山水州。",
            "蓬瀛若髣髴，田野如泛浮。",
            "碧嶂几千遶，清泉万余流。",
            "莫穷合沓步，孰尽派别游。",
            "越水净难污，越天阴易收。",
            "气鲜无隐物，目视远更周。",
            "举俗媚葱蒨，连冬撷芳柔。",
            "菱湖有余翠，茗圃无荒畴。",
            "赏异忽已远，探奇诚淹留。",
            "永言终南色，去矣销人忧。"
        ],
        "notes": "",
        "id": "d759dcc8f5bcf6ef6fe452f9adb73064"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "春集越州皇甫秀才山亭",
        "preface": "",
        "paragraphs": [
            "嘉宾在何处，置亭春山巅。",
            "顾余寂寞者，谬厕芳菲筵。",
            "视听日澄澈，声光坐连绵。",
            "晴湖泻峰嶂，翠浪多萍藓。",
            "何以逞高志，为君吟秋天。"
        ],
        "notes": "",
        "id": "708ccadfdfde439c638a687513a8e453"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "和皇甫判官游瑯琊溪",
        "preface": "",
        "paragraphs": [
            "山中琉璃境，物外瑯琊溪。",
            "房廊逐岩壑，道路随高低。",
            "碧濑漱白石，翠烟含青蜺。",
            "客来暂游践，意欲忘簪珪。",
            "树杪灯火夕，云端钟梵齐。",
            "时同虽可仰，迹异难相携。",
            "唯当清宵梦，髣髴愿攀跻。"
        ],
        "notes": "",
        "id": "2fd28e767a0cb5f5ffb1212f764270e7"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "汝州南潭陪陆中丞公䜩",
        "preface": "",
        "paragraphs": [
            "一雨百泉涨，南潭夜来深。",
            "分明碧沙底，写出青天心。",
            "远客洞庭至，因兹涤烦襟。",
            "既登飞云舫，愿奏清风琴。",
            "高岸立旗戟，潜蛟失浮沈。",
            "威棱护斯浸，魍魉逃所侵。",
            "山态变初霁，水声流新音。",
            "耳目极眺听，潺湲与嵚岑。",
            "谁言柳太守，空有白苹吟。"
        ],
        "notes": "",
        "id": "5d79ae356a28f5d486e2951aab881714"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "汝州陆中丞席喜张从事至同赋十韵",
        "preface": "",
        "paragraphs": [
            "汝水无浊波，汝山饶奇石。",
            "大贤为此郡，佳士来如积。",
            "有客乘白驹，奉义惬所适。",
            "清风荡华馆，雅瑟泛瑶席。",
            "芳醑静无喧，金尊光有涤。",
            "纵情孰虑损，听论自招益。",
            "愿折若木枝，却彼曜灵夕。",
            "贵贱一相接，忧悰忽转易。",
            "会合勿言轻，别离古来惜。",
            "请君驻征车，良遇难再觌。"
        ],
        "notes": "",
        "id": "7623c4fa54d703946cd61992ea3c3593"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "夜集汝州郡斋听陆僧辩弹琴",
        "preface": "",
        "paragraphs": [
            "康乐宠词客，清宵意无穷。",
            "征文北山外，借月南楼中。",
            "千里愁并尽，一樽欢暂同。",
            "胡为戛楚琴，淅沥起寒风。"
        ],
        "notes": "",
        "id": "13f6a1ebec671a5321120b46ad183415"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "同年春燕",
        "preface": "",
        "paragraphs": [
            "少年三十士，嘉会良在兹。",
            "高歌摇春风，醉舞摧花枝。",
            "意荡晼晚景，喜凝芳菲时。",
            "马迹攒騕褭，乐声韵参差。",
            "视听改旧趣，物象含新姿。",
            "红雨花上滴，绿烟柳际垂。",
            "淹中讲精义，南皮献清词。",
            "前贤与今人，千载为一期。",
            "明鉴有皎洁，澄玉无磷缁。",
            "永与沙泥别，各整云汉仪。",
            "盛气自中积，英名日四驰。",
            "塞鸿绝俦匹，海月难等夷。",
            "郁抑忽已尽，亲朋乐无涯。",
            "幽蘅发空曲，芳杜绵所思。",
            "浮迹自聚散，壮心谁别离。",
            "愿保金石志，无令有夺移。"
        ],
        "notes": "",
        "id": "4d9f09fa42bb78fe90becd93cebca2a4"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "罗氏花下奉招陈侍御",
        "preface": "",
        "paragraphs": [
            "眼在枝上春，落地成埃尘。",
            "不是风流者，谁为攀折人。",
            "宁辞波浪阔，莫道往来频。",
            "拾紫岂宜晚，掇芳须及晨。",
            "劳收贾生泪，强起屈平身。",
            "花下本无俗，酒中别有神。",
            "游蜂不饮故，戏蝶亦争新。",
            "万物尽如此，过时非所珍。"
        ],
        "notes": "",
        "id": "77b7a0a2d24f45d501af4cae32b0e0a7"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "游石龙涡",
        "preface": "",
        "paragraphs": [
            "石龙不见形，石雨如散星。",
            "山下晴皎皎，山中阴泠泠。",
            "水飞林木杪，珠缀莓苔屏。",
            "畜异物皆别，当晨景欲暝。",
            "泉芳春气碧，松月寒色青。",
            "险力此独壮，猛兽亦不停。",
            "日暮且回去，浮心恨未宁。"
        ],
        "notes": "",
        "id": "173470843ad29f4fb518d8e4521d60e0"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "浮石亭",
        "preface": "",
        "paragraphs": [
            "曾是风雨力，崔巍漂来时。",
            "落星夜皎洁，近榜朝逶迤。",
            "翠潋递明灭，清潨泻欹危。",
            "况逢蓬岛仙，会合良在兹。"
        ],
        "notes": "",
        "id": "07d42d802908abfe6beb40c88a406e6b"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "看花 一",
        "preface": "",
        "paragraphs": [
            "家家有芍药，不妨至温柔。",
            "温柔一同女，红笑笑不休。",
            "月娥双双下，楚艳枝枝浮。",
            "洞里逢仙人，绰约青宵游。"
        ],
        "notes": "",
        "id": "391515f6d4f73531e9570ae9effa366c"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "看花 二",
        "preface": "",
        "paragraphs": [
            "芍药谁为壻，人人不敢来。",
            "唯应待诗老，日日殷勤开。",
            "玉立无气力，春凝且裴徊。",
            "将何谢青春，痛饮一百杯。"
        ],
        "notes": "",
        "id": "f073433fbd79f31a3a62d4fcd135345c"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "看花 三",
        "preface": "",
        "paragraphs": [
            "芍药吹欲尽，无奈晓风何。",
            "余花欲谁待，唯待谏郎过。",
            "谏郎不事俗，黄金买高歌。",
            "高歌夜更清，花意晚更多。"
        ],
        "notes": "",
        "id": "8a2116d8364c174ed91395f33db85874"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "看花 四",
        "preface": "",
        "paragraphs": [
            "饮之不见底，醉倒深红波。",
            "红波荡谏心，谏心终无它。",
            "独游终难醉，挈榼徒经过。",
            "问花不解语，劝得酒无多。"
        ],
        "notes": "",
        "id": "c068866c6c619032bdf966c11b27d5a9"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "看花 五",
        "preface": "",
        "paragraphs": [
            "三年此村落，春色入心悲。",
            "料得一孀妇，经时独泪垂。"
        ],
        "notes": "",
        "id": "a9834bd007c5a4c57ac0045904d21a9a"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "济源春",
        "preface": "",
        "paragraphs": [
            "太行横偃脊，百里芳崔巍。",
            "济滨花异颜，枋口云如裁。",
            "新画彩色湿，上界光影来。",
            "深红缕草木，浅碧珩溯洄。",
            "千家门前饮，一道传禊杯。",
            "玉鳞吞金钩，仙璇瑠璃开。",
            "朴童茂言语，善俗无惊猜。",
            "狂吹寝恒宴，晓清梦先回。",
            "治生鲜惰夫，积学多深材。",
            "再游讵癫戆，一洗惊尘埃。"
        ],
        "notes": "",
        "id": "be86783ce90c04e46e2362e55295e90f"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "济源寒食 一",
        "preface": "",
        "paragraphs": [
            "风巢袅袅春鵶鵶，无子老人仰面嗟。",
            "柳弓苇箭覰不见，高红远绿劳相遮。"
        ],
        "notes": "",
        "id": "806034008db01d0c5e3e43f306e70d47"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "济源寒食 二",
        "preface": "",
        "paragraphs": [
            "女婵童子黄短短，耳中闻人惜春晚。",
            "逃蜂匿蝶踏地来，抛却斋糜一瓷椀。"
        ],
        "notes": "",
        "id": "9750ffa605a7deeca8f2cba8563dba6b"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "济源寒食 三",
        "preface": "",
        "paragraphs": [
            "一日踏春一百回，朝朝没脚走芳埃。",
            "饥童饿马埽花喂，向晚饮溪三两杯。"
        ],
        "notes": "",
        "id": "b7e16430cbc7956583928c9dc35e4c82"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "济源寒食 四",
        "preface": "",
        "paragraphs": [
            "莓苔井上空相忆，辘轳索断无消息。",
            "酒人皆倚春发绿，病叟独藏秋发白。"
        ],
        "notes": "",
        "id": "4a482a984e951f56de1ea518bc7b80d7"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "济源寒食 五",
        "preface": "",
        "paragraphs": [
            "长安落花飞上天，南风引至三殿前。",
            "可怜春物亦朝谒，唯我孤吟渭水边。"
        ],
        "notes": "",
        "id": "45e5df91af696a7a40a53b5b40d902f4"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "济源寒食 六",
        "preface": "",
        "paragraphs": [
            "枋口花间掣手归，嵩阳为我留红晖。",
            "可怜踯躅千万尺，柱地柱天疑欲飞。"
        ],
        "notes": "",
        "id": "92b73c6a93bc17a524c0ba7705129234"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "济源寒食 七",
        "preface": "",
        "paragraphs": [
            "蜜蜂为主各磨牙，咬尽村中万木花。",
            "君家瓮瓮今应满，五色冬笼甚可夸。"
        ],
        "notes": "",
        "id": "973b70d5bfa571b1df1d393cb1c8faf0"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "游枋口 一",
        "preface": "",
        "paragraphs": [
            "一步复一步，出行千里幽。",
            "为取山水意，故作寂寞游。",
            "太行青巅高，枋口碧照浮。",
            "明明无底镜，泛泛忘机鸥。",
            "老逸不自限，病狂不可周。",
            "恣闲饶淡薄，怠玩多淹留。",
            "芳物竞晼晚，绿梢挂新柔。",
            "和友莺相遶，言语亦以稠。",
            "始知万类然，静躁难相求。"
        ],
        "notes": "",
        "id": "8f9366eb6ba5d160557c49c71ff171b1"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "游枋口 二",
        "preface": "",
        "paragraphs": [
            "耸我残病骨，健如一仙人。",
            "镜中照千里，镜浪洞百神。",
            "此神日月华，不作寻常春。",
            "三十夜皆明，四时昼恒新。",
            "鸟声尽依依，兽心亦忻忻。",
            "澄幽出所怪，闪异坐微𬘡。",
            "可来复可来，此地灵相亲。"
        ],
        "notes": "",
        "id": "a471f8e2b25c13894811ea2883f727d6"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "与王二十一员外涯游枋口柳溪",
        "preface": "",
        "paragraphs": [
            "万株古柳根，挐此磷磷溪。",
            "野榜多屈曲，仙浔无端倪。",
            "春桃散红烟，寒竹含晚凄。",
            "晓听忽以异，芳树安能齐。",
            "共疑落镜中，坐泛红景低。",
            "水意酒易醒，浪情事非迷。",
            "小儒峭章句，大贤嘉提携。",
            "潜窦韵灵瑟，翠崖鸣玉珪。",
            "主人稷卨翁，德茂芝术畦。",
            "凿出幽隐端，气象皆升跻。",
            "曾是清乐抱，逮兹几省溪。",
            "宴位席兰草，滥觞惊凫鹥。",
            "灵味荐鲂瓣，金花屑橙韲。",
            "江调摆衰俗，洛风远尘泥。",
            "徒言奏狂狷，讵敢忘筌蹄。"
        ],
        "notes": "",
        "id": "ad52f5ad3c2384260b778d0fc95ff427"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "与王二十一员外涯游昭成寺",
        "preface": "",
        "paragraphs": [
            "洛友寂寂约，省骑霏霏尘。",
            "游僧步晚磬，话茗含芳春。",
            "瑶策冰入手，粉壁画莹神。",
            "頳廊芙蓉霁，碧殿瑠璃匀。",
            "玄讲岛岳尽，渊咏文字新。",
            "屡笑寒竹䜩，况接青云宾。",
            "顾慙余眷下，衰瘵婴残身。"
        ],
        "notes": "",
        "id": "8c613fd8da68ebb7fb1c60b1bdf8423e"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "嵩少",
        "preface": "",
        "paragraphs": [
            "沙弥舞袈裟，走向踯躅飞。",
            "闲步亦惺惺，芳援相依依。",
            "噎塞春咽喉，蜂蝶事光辉。",
            "群嬉且已晚，孤引将何归。",
            "流艳去不息，朝英亦疎微。"
        ],
        "notes": "",
        "id": "955d3bb9b28ddcea6a51b7e89a094a34"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "旅次洛城东水亭",
        "preface": "",
        "paragraphs": [
            "水竹色相洗，碧花动轩楹。",
            "自然逍遥风，荡涤浮竞情。",
            "霜落叶声燥，景寒人语清。",
            "我来招隐亭，衣上尘暂轻。"
        ],
        "notes": "",
        "id": "b53fd8975d973f0bc2504e5a1a734bcb"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "洛桥晚望",
        "preface": "",
        "paragraphs": [
            "天津桥下冰初结，洛阳陌上人行绝。",
            "榆柳萧疎楼阁闲，月明直见嵩山雪。"
        ],
        "notes": "",
        "id": "ea0ebe51e170faa7969774da3cba3754"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "北郭贫居",
        "preface": "",
        "paragraphs": [
            "进乏广莫力，退为蒙笼居。",
            "三年失意归，四向相识疎。",
            "地僻草木壮，荒条扶我庐。",
            "夜贫灯烛绝，明月照吾书。",
            "欲识贞静操，秋蝉饮清虚。"
        ],
        "notes": "",
        "id": "593c11bc1e4ad0c4846c4b9742a89d8f"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "题陆鸿渐上饶新开山舍",
        "preface": "",
        "paragraphs": [
            "惊彼武陵状，移归此岩边。",
            "开亭拟贮云，凿石先得泉。",
            "啸竹引清吹，吟花成新篇。",
            "乃知高洁情，摆落区中缘。"
        ],
        "notes": "",
        "id": "c4294c034fa2d7021e54d649963b0e79"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "题韦承总吴王故城下幽居",
        "preface": "",
        "paragraphs": [
            "才饱身自贵，巷荒门岂贫。",
            "韦生堪继相，孟子愿依邻。",
            "夜思琴语切，昼情茶味新。",
            "霜枝留过鹊，风竹扫蒙尘。",
            "郢唱一声发，吴花千片春。",
            "对君何所得，归去觉情真。"
        ],
        "notes": "",
        "id": "dd64a02436f00939dceb623b292abc01"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "苏州昆山惠聚寺僧房",
        "preface": "",
        "paragraphs": [
            "昨日到上方，片云挂石床。",
            "锡杖莓苔青，袈裟松栢香。",
            "晴磬无短韵，古灯含永光。",
            "有时乞鹤归，还访逍遥场。"
        ],
        "notes": "",
        "id": "59a43db5e64319388e9abfb7f3d4c255"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "题从叔述灵岩山壁",
        "preface": "",
        "paragraphs": [
            "换却世上心，独起山中情。",
            "露衣凉且鲜，云策高复轻。",
            "喜见夏日来，变为松景清。",
            "每将逍遥听，不厌飕飗声。",
            "远念尘末宗，未疎俗间名。",
            "桂枝妄举手，萍路空劳生。",
            "仰谢开净弦，相招时一鸣。"
        ],
        "notes": "",
        "id": "c05a3a430466827b53435d9418e6d5ef"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "题林校书花严寺书窗",
        "preface": "",
        "paragraphs": [
            "隐咏不夸俗，问禅徒净居。",
            "翻将白云字，寄向青莲书。",
            "拟古投松坐，就明开纸疏。",
            "昭昭南山景，独与心相如。"
        ],
        "notes": "",
        "id": "2230f138e0b508f32591cd1b2b217ebf"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "蓝溪元居士草堂",
        "preface": "",
        "paragraphs": [
            "市井不容义，义归山谷中。",
            "夫君宅松桂，招我栖蒙笼。",
            "人朴情虑肃，境闲视听空。",
            "清溪宛转水，修竹徘徊风。",
            "木倦采樵子，土劳稼穑翁。",
            "读书业虽异，敦本志亦同。",
            "蓝岸青漠漠，蓝峰碧崇崇。",
            "日昏各命酒，寒蛩鸣蕙丛。"
        ],
        "notes": "",
        "id": "599590083e025eef6d71ef3b9b0f3c94"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "新卜清罗幽居恭奉献陆大夫",
        "preface": "",
        "paragraphs": [
            "黔娄住何处，仁邑无馁寒。",
            "岂悟旧羇旅，变为新闲安。",
            "二顷有余食，三农行可观。",
            "笼禽得高巢，辙鲋还层澜。",
            "翳翳桑柘墟，纷纷田里欢。",
            "兵戈忽消散，耦耕非艰难。",
            "嘉木偶良酌，芳阴庇清弹。",
            "力农唯一事，趣世徒万端。",
            "静觉本相厚，动为末所残。",
            "此外有余暇，锄荒出幽兰。"
        ],
        "notes": "",
        "id": "eeca5be3dd598c7d1771aaf7a02e14fc"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "题韦少保静恭宅藏书洞",
        "preface": "",
        "paragraphs": [
            "高意合天制，自然状无穷。",
            "仙华凝四时，玉藓生数峰。",
            "书秘漆文字，匣藏金蛟龙。",
            "闲为气候肃，开作云雨浓。",
            "洞隐谅非久，岩梦诚必通。",
            "将缀文士集，贯就真珠丛。"
        ],
        "notes": "",
        "id": "40ee5774f393f621a69d50299ea76bbe"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "生生亭",
        "preface": "",
        "paragraphs": [
            "滩闹不妨语，跨溪仍置亭。",
            "置亭𫶇嵲头，开窗纳遥青。",
            "遥青新画出，三十六扇屏。",
            "褭褭立平地，棱棱浮高冥。",
            "一日数开扉，仙闪目不停。",
            "徒夸远方岫，曷若中峰灵。",
            "拔意千余丈，浩言永堪铭。",
            "浩言无媿同，媿同忍丑醒。",
            "致之未有力，力在君子听。"
        ],
        "notes": "",
        "id": "02c0ec802f7ad5d65a3c744eb2dea5fc"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "寒溪 一",
        "preface": "",
        "paragraphs": [
            "霜洗水色尽，寒溪见纤鳞。",
            "幸临虚空镜，照此残悴身。",
            "潜滑不自隐，露底莹更新。",
            "豁如君子怀，曾是危陷人。",
            "始明浅俗心，夜结朝已津。",
            "净漱一掬碧，远消千虑尘。",
            "始知泥步泉，莫与山源隣。"
        ],
        "notes": "",
        "id": "eecad4cef730c95e5ea524113cf39d6a"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "寒溪 二",
        "preface": "",
        "paragraphs": [
            "洛阳岸边道，孟氏庄前溪。",
            "舟行素冰折，声作青瑶嘶。",
            "绿水结绿玉，白波生白珪。",
            "明明宝镜中，物物天照齐。",
            "仄步下危曲，攀枯闻孀啼。",
            "霜芬稍消歇，凝景微茫齐。",
            "痴坐直视听，戆行失踪蹊。",
            "岸童𣃁棘劳，语言多悲凄。"
        ],
        "notes": "",
        "id": "56ad1448887495b8df16c6463fa4227c"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "寒溪 三",
        "preface": "",
        "paragraphs": [
            "晓饮一杯酒，踏雪过清溪。",
            "波澜冻为刀，剸割凫与鹥。",
            "宿羽皆翦弃，血声沉沙泥。",
            "独立欲何语，默念心酸嘶。",
            "冻血莫作春，作春生不齐。",
            "冻血莫作花，作花发孀啼。",
            "幽幽棘针村，冻死难耕犂。"
        ],
        "notes": "",
        "id": "4451cd131c6fc8c5d2199a286d0e3eb1"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "寒溪 四",
        "preface": "",
        "paragraphs": [
            "篙工磓玉星，一路随迸萤。",
            "朔冻哀彻底，獠馋咏潜鯹。",
            "冰齿相磨啮，风音酸铎铃。",
            "清悲不可逃，洗出纤悉听。",
            "碧潋卷已尽，彩缕飞飘零。",
            "下蹑滑不定，上栖折难停。",
            "哮嘐呷喢冤，仰诉何时宁。"
        ],
        "notes": "",
        "id": "6aa7e19a85c68619795fee331a8fedf9"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "寒溪 五",
        "preface": "",
        "paragraphs": [
            "一曲一直水，白龙何鳞鳞。",
            "冻飙杂碎号，韲音坑谷辛。",
            "柧椾吃无力，飞走更相仁。",
            "猛弓一折弦，余喘争来宾。",
            "大严此之立，小杀不复陈。",
            "皎皎何皎皎，氤氲复氤氲。",
            "瑞晴刷日月，高碧开星辰。",
            "独立两脚雪，孤吟千虑新。",
            "天欃徒昭昭，箕舌虚龂龂。",
            "尧圣不听汝，孔微亦有臣。",
            "谏书竟成章，古义终难陈。"
        ],
        "notes": "",
        "id": "ef9e1dcd9b7df69aa82c79fca2a37e74"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "寒溪 六",
        "preface": "",
        "paragraphs": [
            "因冻死得食，杀风仍不休。",
            "以兵为仁义，仁义生刀头。",
            "刀头仁义腥，君子不可求。",
            "波澜抽劒冰，相劈如仇讐。",
            "尖雪入鱼心，鱼心明愀愀。",
            "怳如罔两说，似诉割切由。",
            "谁使异方气，入此中土流。",
            "翦尽一月春，闭为百谷幽。",
            "仰怀新霁光，下照疑忧愁。"
        ],
        "notes": "",
        "id": "133d664958b30093704970f961ad6a57"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "寒溪 七",
        "preface": "",
        "paragraphs": [
            "溪老哭甚寒，涕泗冰珊珊。",
            "飞死走死形，雪裂纷心肝。",
            "劒刃冻不割，弓弦彊难弹。",
            "常闻君子武，不食天杀残。",
            "𣃁玉掩骼胔，吊琼哀阑干。"
        ],
        "notes": "",
        "id": "6b17bcf59d9886b50ca2733c1361411f"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "寒溪 八",
        "preface": "",
        "paragraphs": [
            "溪风摆余冻，溪景衔明春。",
            "玉消花滴滴，虬解光鳞鳞。",
            "悬步下清曲，消期濯芳津。",
            "千里冰裂处，一勺暖亦仁。",
            "凝精互相洗，漪涟竞将新。",
            "忽如劒疮尽，初起百战身。"
        ],
        "notes": "",
        "id": "01109e3e6646f6f71193d301339c353e"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "立德新居 一",
        "preface": "",
        "paragraphs": [
            "立德何亭亭，西南耸高隅。",
            "阳崖泄春意，井圃留冬芜。",
            "胜引即纡道，幽行岂通衢。",
            "碧峰远相揖，清思谁言孤。",
            "寺秩虽贵家，浊醪良可哺。"
        ],
        "notes": "",
        "id": "fe8d24bd3494be4b84a9f8860e4cac99"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "立德新居 二",
        "preface": "",
        "paragraphs": [
            "耸城架霄汉，洁宅涵𬘡缊。",
            "开门洛北岸，时锁嵩阳云。",
            "夜高星辰大，昼长天地分。",
            "厚韵属疎语，薄名谢嚣闻。",
            "兹焉有殊隔，永矣难及群。"
        ],
        "notes": "",
        "id": "5e31d2062da6046f997399e4d8d2e41f"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "立德新居 三",
        "preface": "",
        "paragraphs": [
            "宾秩已觉厚，私储常恐多。",
            "清贫聊自尔，素责将如何。",
            "俭教先勉力，修襟无余佗。",
            "良栖一枝木，灵巢片叶荷。",
            "仰笑鹍鹏辈，委身拂天波。"
        ],
        "notes": "",
        "id": "1871146980cd0cd4a8eba80185fb248c"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "立德新居 四",
        "preface": "",
        "paragraphs": [
            "疎门不掩水，洛色寒更高。",
            "晓碧流视听，夕清濯衣袍。",
            "为于仁义得，未觉登陟劳。",
            "远岸雪难莫，劲枝风易号。",
            "霜禽各啸侣，吾亦爱吾曹。"
        ],
        "notes": "",
        "id": "25e07767b125e8b875420a12826cfd3a"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "立德新居 五",
        "preface": "",
        "paragraphs": [
            "崎岖有悬步，委曲饶荒寻。",
            "远树足良木，疎巢无争禽。",
            "素魄衔夕岸，绿水生晓浔。",
            "空旷伊洛视，髣髴潇湘心。",
            "何必尚远异，忧劳满行襟。"
        ],
        "notes": "",
        "id": "4a875104a94185ba785b5cba00a90cd8"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "立德新居 六",
        "preface": "",
        "paragraphs": [
            "悬途多仄足，崎圃无修畦。",
            "芳兰与宿艾，手撷心不迷。",
            "品子懒读书，辕驹难服犂。",
            "虚食日相投，夸肠讵能低。",
            "耻从新学游，愿将古农齐。"
        ],
        "notes": "",
        "id": "ca540e04e6547dbc6aae4ec4e9ba7521"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "立德新居 七",
        "preface": "",
        "paragraphs": [
            "都城多耸秀，爱此高县居。",
            "伊雒遶街巷，鸳鸯飞阎闾。",
            "翠景何的砾，霜飔飘空虚。",
            "突出万家表，独治二亩蔬。",
            "一旬一手版，十日九手锄。"
        ],
        "notes": "",
        "id": "79e67c17dc60f034d3f13c05cece9c6d"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "立德新居 八",
        "preface": "",
        "paragraphs": [
            "手锄手自勗，激劝亦已饶。",
            "畏彼棃栗儿，空资玩弄骄。",
            "夜景卧难尽，昼光坐易消。",
            "治旧得新义，耕荒生嘉苗。",
            "锄治苟惬适，心形俱逍遥。"
        ],
        "notes": "",
        "id": "518bc77595d26e1d228ab961258b3beb"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "立德新居 九",
        "preface": "",
        "paragraphs": [
            "玉蹄裂鸣水，金绶忽照门。",
            "拂拭贫士席，拜候丞相辕。",
            "德疎未为高，礼至方觉尊。",
            "岂唯耀兹日，可以荣远孙。",
            "如何一阳朝，独荷众瑞繁。"
        ],
        "notes": "",
        "id": "583cb4f4bff4a8e15322faaacf6a7878"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "立德新居 十",
        "preface": "",
        "paragraphs": [
            "东南富水木，寂寥蔽光辉。",
            "此地足文字，及时隘骖𬴂。",
            "仄雪踏为平，涩行变如飞。",
            "令畦生气色，嘉绿新霏微。",
            "天意资厚养，贤人肯相违。"
        ],
        "notes": "",
        "id": "e98486eaae48212459176641faa380b7"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "西上经灵宝观",
        "preface": "",
        "paragraphs": [
            "道士无白发，语音灵泉清。",
            "青松多寿色，白石恒夜明。",
            "放步霁霞起，振衣华风生。",
            "真文秘中顶，宝气浮四楹。",
            "一片古关路，万里今人行。",
            "上仙不可见，驱策徒西征。"
        ],
        "notes": "",
        "id": "00370627ce17ad36fffd4c83ab10ddf0"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "泛黄河",
        "preface": "",
        "paragraphs": [
            "谁开昆仑源，流出混沌河。",
            "积雨飞作风，惊龙喷为波。",
            "湘瑟飕飗弦，越宾呜咽歌。",
            "有恨不可洗，虚此来经过。"
        ],
        "notes": "",
        "id": "b1f1003f13bf6badaf43d1f0fb66ca5b"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "往河阳宿峡陵寄李侍御",
        "preface": "",
        "paragraphs": [
            "莫天寒风悲屑屑，啼鸟遶树泉水噎。",
            "行路解鞍投古陵，苍苍隔山见微月。",
            "鸮鸣犬吠霜烟昏，开囊拂巾对盘飧。",
            "人生穷达感知己，明日投君申片言。"
        ],
        "notes": "",
        "id": "a84addea237f9f3e3f631610be7ada8f"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "鵶路溪行呈陆中丞",
        "preface": "",
        "paragraphs": [
            "鵶路不可越，三十六渡溪。",
            "有物饮碧水，高林挂青蜺。",
            "历览道更险，驱使迹频暌。",
            "视听易常主，心魂互相迷。",
            "浪石忽摇动，沙堤信难跻。",
            "危峰紫霄外，古木浮云齐。",
            "出阻望汝郡，大贤多招携。",
            "疲马恋旧秣，羁禽思故栖。",
            "应怜泣楚玉，弃置如尘泥。"
        ],
        "notes": "",
        "id": "c33e46a74864b993852e35f5b152d704"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "独宿岘首忆长安故人",
        "preface": "",
        "paragraphs": [
            "月迥无隐物，况复大江秋。",
            "江城与沙村，人语风飕飗。",
            "岘亭当此时，故人不同游。",
            "故人在长安，亦可将梦求。"
        ],
        "notes": "",
        "id": "c5ed733e5675705bd54968f6fd74a14f"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "自商行谒复州卢使君虔",
        "preface": "",
        "paragraphs": [
            "一身遶千山，远作行路人。",
            "未遂东吴归，暂出西京尘。",
            "仲宣荆州客，今余竟陵宾。",
            "往迹虽不同，托意皆有因。",
            "商岭莓苔滑，石坂上下频。",
            "江汉沙泥洁，永日光景新。",
            "独泪起残夜，孤吟望初晨。",
            "驱驰竟何事，章句依深仁。"
        ],
        "notes": "",
        "id": "e49dfd1daaa697a3af06c1cc280dbf80"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "梦泽中行",
        "preface": "",
        "paragraphs": [
            "楚山争蔽亏，日月无全辉。",
            "楚路饶回惑，旅人有迷归。",
            "骐骥思北首，鹧鸪愿南飞。",
            "我怀京洛游，未厌风尘衣。"
        ],
        "notes": "",
        "id": "86be378c0a66ea951c1b75689452fd0b"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "京山行",
        "preface": "",
        "paragraphs": [
            "众䖟聚病马，流血不得行。",
            "后路起夜色，前山闻虎声。",
            "此时游子心，百尺风中旌。"
        ],
        "notes": "",
        "id": "85a6855c49d90a8d3b01df5b974cd45e"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "旅次湘沅有怀灵均",
        "preface": "",
        "paragraphs": [
            "分拙多感激，久游遵长途。",
            "经过湘水源，怀古方踟蹰。",
            "旧称楚灵均，此处殒忠躯。",
            "侧聆故老言，遂得旌贤愚。",
            "名参君子场，行为小人儒。",
            "骚文衒贞亮，体物情崎岖。",
            "三黜有愠色，即非贤哲模。",
            "五十爵高秩，谬膺从大夫。",
            "胸襟积忧愁，容鬓复雕枯。",
            "死为不吊鬼，生作猜谤徒。",
            "吟泽洁其身，忠节宁见输。",
            "怀沙灭其性，孝行焉能俱。",
            "且闻善称君，一何善自殊。",
            "且闻过称己，一何过不渝。",
            "悠哉风土人，角黍投川隅。",
            "相传历千祀，哀悼延八区。",
            "如今圣明朝，养育无羁孤。",
            "君臣逸雍熙，德化盈纷敷。",
            "巾车徇前侣，白日犹昆吾。",
            "寄君臣子心，戒此真良图。"
        ],
        "notes": "",
        "id": "7a1af916f075c92e0fecd09ceb6ee446"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "过彭泽",
        "preface": "",
        "paragraphs": [
            "扬帆过彭泽，舟人讶叹息。",
            "不见种柳人，霜风空寂历。"
        ],
        "notes": "",
        "id": "18e9a65c6be9b4486b81ecc5c0de75c9"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "过分水岭",
        "preface": "",
        "paragraphs": [
            "山壮马力短，马行石齿中。",
            "十步九举辔，回环失西东。",
            "溪水变为雨，悬崖阴蒙蒙。",
            "客衣飘飖秋，葛花零落风。",
            "白日舍我没，征途忽然穷。"
        ],
        "notes": "",
        "id": "fdaf4ad9f7c977d294e3d3e70664e6a9"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "分水岭别夜示从弟寂",
        "preface": "",
        "paragraphs": [
            "南中少平地，山水重叠生。",
            "别泉万余曲，迷舟独难行。",
            "四际乱峰合，一眺千虑幷。",
            "潺湲冬夏冷，光彩昼夜明。",
            "赏心难久胜，离肠忽自惊。",
            "古木摇霁色，高风动秋声。",
            "饮尔一樽酒，慰我百忧轻。",
            "嘉期何处定，此晨堪寄情。"
        ],
        "notes": "",
        "id": "fab3564659507bc7afc8fbd612e45140"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "连州吟 一",
        "preface": "",
        "paragraphs": [
            "春风朝夕起，吹绿日日深。",
            "试为连州吟，泪下不可禁。",
            "连山何连连，连天碧岑岑。",
            "哀猿哭花死，子规裂客心。",
            "兰芷结新佩，潇湘遗旧音。",
            "怨声能翦弦，坐抚零落琴。"
        ],
        "notes": "",
        "id": "0562d063a1b82512ad84ffdad954eb3d"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "连州吟 二",
        "preface": "",
        "paragraphs": [
            "羽翼不自有，相追力难任。",
            "唯凭方寸灵，独夜万里寻。",
            "方寻魂飘飖，南梦山岖嵚。",
            "髣髴惊魍魉，悉窣闻枫林。",
            "正直被放者，鬼魅无所侵。",
            "贤人多安排，俗士多虚钦。",
            "孤怀吐明月，众毁铄黄金。",
            "愿君保玄曜，壮志无自沉。"
        ],
        "notes": "",
        "id": "5ac114c446f06e315e3bb12c094c3476"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "连州吟 三",
        "preface": "",
        "paragraphs": [
            "朝亦连州吟，暮亦连州吟。",
            "连州果有信，一纸万里心。",
            "开缄白云断，明月堕衣襟。",
            "南风嘶舜琯，苦竹动猿音。",
            "万里愁一色，潇湘雨淫淫。",
            "两劒忽相触，双蛟恣浮沈。",
            "鬬水正回斡，倒流安可禁。",
            "空愁江海信，惊浪隔相寻。"
        ],
        "notes": "",
        "id": "55b44341bdd5587368f445fd2604071a"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "旅行",
        "preface": "",
        "paragraphs": [
            "楚水结冰薄，楚云为雨微。",
            "野梅参差发，旅榜逍遥归。"
        ],
        "notes": "",
        "id": "d8f3aac19db7bcb2645d649eada092b5"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "上河阳李大夫",
        "preface": "",
        "paragraphs": [
            "上将秉神略，至兵无猛威。",
            "三军当严冬，一抚胜重衣。",
            "霜劒夺众景，夜星失长辉。",
            "苍鹰独立时，恶鸟不敢飞。",
            "武牢锁天关，河桥纽地机。",
            "大将奚以安，守此称者稀。",
            "贫士少颜色，贵门多轻肥。",
            "试登山岳高，方见草木微。",
            "山岳恩既广，草木心皆归。"
        ],
        "notes": "",
        "id": "807d9d35c0e714da08d5c75ff04685b7"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "投赠张端公",
        "preface": "",
        "paragraphs": [
            "君子量不极，胸吞百川流。",
            "嫉邪霜气直，问俗春辞柔。",
            "日户昼辉静，月杯夜景幽。",
            "咏惊芙蓉发，笑激风飙秋。",
            "鸾步独无侣，鹤音仍寡俦。",
            "幸沾分寸顾，散此千万忧。"
        ],
        "notes": "",
        "id": "54d98397814af7c6e4ea28dff57cf919"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "赠苏州韦郎中使君",
        "preface": "",
        "paragraphs": [
            "谢客吟一声，霜落群听清。",
            "文含元气柔，鼓动万物轻。",
            "嘉木依性植，曲枝亦不生。",
            "尘埃徐庾词，金玉曹刘名。",
            "章句作雅正，江山益鲜明。",
            "萍苹一浪草，菰蒲片池荣。",
            "曾是康乐咏，如今搴其英。",
            "顾惟菲薄质，亦愿将此幷。"
        ],
        "notes": "",
        "id": "c45122fe208a92a49bf52442d3cfec4f"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "上张徐州",
        "preface": "",
        "paragraphs": [
            "为水不入海，安得浮天波。",
            "为木不在山，安得横日柯。",
            "再来君子傍，始觉精义多。",
            "大德唯一施，众情自偏颇。",
            "至乐无宫征，至声遗讴謌。",
            "愿鼓空桑弦，永使万物和。",
            "顾己诚拙讷，干名已蹉跎。",
            "献词惟在口，所欲无余佗。",
            "乍作支泉石，乍作翳松萝。",
            "一不改方圆，破质为琢磨。",
            "贱子本如此，大贤心若何。",
            "岂是无异途，异途难经过。"
        ],
        "notes": "",
        "id": "437c0060e0dd2e5c6c715b6cb1718836"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "上包祭酒",
        "preface": "",
        "paragraphs": [
            "岳岳冠盖彦，英英文字雄。",
            "琼音独听时，尘韵固不同。",
            "春云生纸上，秋涛起胸中。",
            "时吟五君咏，再举七子风。",
            "何幸松桂侣，见知勤苦功。",
            "愿将黄鹤翅，一借飞云空。"
        ],
        "notes": "",
        "id": "9e59af449f464473de0b7c7863d34765"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "赠别崔纯亮",
        "preface": "",
        "paragraphs": [
            "食荠肠亦苦，强歌声无欢。",
            "出门即有碍，谁谓天地宽。",
            "有碍非遐方，长安大道傍。",
            "小人智虑险，平地生太行。",
            "镜破不改光，兰死不改香。",
            "始知君子心，交久道益彰。",
            "君心与我怀，离别俱回遑。",
            "譬如浸蘖泉，流苦已日长。",
            "忍泣目易衰，忍忧形易伤。",
            "项籍岂不壮，贾生岂不良。",
            "当其失意时，涕泗各沾裳。",
            "古人劝加餐，此餐难自强。",
            "一饭九祝噎，一嗟十断肠。",
            "况是儿女怨，怨气凌彼苍。",
            "彼苍若有知，白日下清霜。",
            "今朝始惊叹，碧落空茫茫。"
        ],
        "notes": "",
        "id": "8c02a22e831d6beaec17e4baa630e3fd"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "赠文应上人",
        "preface": "",
        "paragraphs": [
            "栖迟青山巅，高静身所便。",
            "不践有命草，但饮无声泉。",
            "斋性空转寂，学情深更专。",
            "经文开贝叶，衣制垂秋莲。",
            "厌此俗人群，暂来还却旋。"
        ],
        "notes": "",
        "id": "8ba8484c4a2ece2ae51477bdd9e0ffe8"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "严河南",
        "preface": "",
        "paragraphs": [
            "赤令风骨峭，语言清霜寒。",
            "不必用雄威，见者毛发攒。",
            "我有赤令心，未得赤令官。",
            "终朝衡门下，忍志将筑弹。",
            "君从西省郎，正有东洛观。",
            "洛民萧条久，威恩悯抚难。",
            "苦竹声啸雪，夜斋闻千竿。",
            "诗人偶寄耳，听苦心多端。",
            "多端落杯酒，酒中方得欢。",
            "隐士多饮酒，此言信难刊。",
            "取次令坊沽，举止务在宽。",
            "何必红烛娇，始言清宴阑。",
            "丈夫莫矜庄，矜庄不中看。"
        ],
        "notes": "",
        "id": "a3845a1d3eac9131b3a413e011708b87"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "赠李观",
        "preface": "",
        "paragraphs": [
            "谁言形影亲，灯灭影去身。",
            "谁言鱼水欢，水竭鱼枯鳞。",
            "昔为同恨客，今为独笑人。",
            "舍予在泥辙，飘迹上云津。",
            "卧木易成蠹，弃花难再春。",
            "何言对芳景，愁望极萧晨。",
            "埋劒谁识气，匣弦日生尘。",
            "愿君语高风，为余问苍旻。"
        ],
        "notes": "",
        "id": "cce33e6be20dda5062cb454c4c09566d"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "吴安西馆赠从弟楚客",
        "preface": "",
        "paragraphs": [
            "蒙笼杨柳馆，中有南风生。",
            "风生今为谁，湘客多远情。",
            "孤枕楚水梦，独帆楚江程。",
            "觉来残恨深，尚与归路幷。",
            "玉匣五弦在，请君时一鸣。"
        ],
        "notes": "",
        "id": "ca3aa457231ec16c2aeba70ccd9540a2"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "赠章仇将军",
        "preface": "",
        "paragraphs": [
            "将军不夸劒，才气为英雄。",
            "五岳拽力内，百川倾意中。",
            "本立谁敢拔，飞文自难穷。",
            "前时天地翻，已有扶正功。"
        ],
        "notes": "",
        "id": "be036afb97f70470a17393af2b99d901"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "赠道月上人",
        "preface": "",
        "paragraphs": [
            "僧貌净无点，僧衣宁缀华。",
            "寻常昼日行，不使身影斜。",
            "饭术煮松柏，坐山敷云霞。",
            "欲知禅隐高，缉薜为袈裟。"
        ],
        "notes": "",
        "id": "08d74e556c3e677a98c5935a6b7197a4"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "抒情因上郎中二十二叔监察十五叔兼呈李益端公柳缜评事",
        "preface": "",
        "paragraphs": [
            "方凭指下弦，写出心中言。",
            "寸草贱子命，高山主人恩。",
            "游边风沙意，梦楚波涛魂。",
            "一日引别袂，九回沾泪痕。",
            "自悲何以然，在礼阙晨昏。",
            "名利时转甚，是非宵亦喧。",
            "浮情少定主，百虑随世翻。",
            "举此胸臆恨，幸从贤哲论。",
            "明明三飞鸾，照物如朝暾。"
        ],
        "notes": "",
        "id": "74896c9b9e0d496cb4746ef0d6d6bb13"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "赠城郭道士",
        "preface": "",
        "paragraphs": [
            "望里失却山，听中遗却泉。",
            "松枝休策云，药囊翻贮钱。",
            "曾依青桂隣，学得白雪弦。",
            "别来意未回，世上为隐仙。"
        ],
        "notes": "",
        "id": "8d2c829c825b18a55ead385f907e6b36"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "桐庐山中赠李明府",
        "preface": "",
        "paragraphs": [
            "静境无浊氛，清雨零碧云。",
            "千山不隐响，一叶动亦闻。",
            "即此佳志士，精微谁相群。",
            "欲识楚章句，袖中兰茝薰。"
        ],
        "notes": "",
        "id": "726ab29b7ed9c06e6d34d9c94dee19c8"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "献汉南樊尚书",
        "preface": "",
        "paragraphs": [
            "天下昔崩乱，大君识贤臣。",
            "众木尽摇落，始见竹色真。",
            "兵势走山岳，阳光潜埃尘。",
            "心开玄女符，面缚清波人。",
            "异俗既从化，浇风亦归淳。",
            "自公理斯郡，寒谷皆变春。",
            "旗影卷赤电，劒锋匣青鳞。",
            "如何嵩高气，作镇楚水滨。",
            "云镜忽开霁，孤光射无垠。",
            "乃知寻常鉴，照影不照神。"
        ],
        "notes": "",
        "id": "8f5b1d216e673c97c49961c1b77538d0"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "赠转运陆中丞",
        "preface": "",
        "paragraphs": [
            "掌运职既大，摧邪名更雄。",
            "鹏飞簸曲云，鹗怒生直风。",
            "投彼霜雪令，翦除荆棘丛。",
            "楚仓倾向西，吴米发自东。",
            "帆影咽河口，车声聋关中。",
            "尧知才策高，人喜道路通。",
            "皆经内史力，继得酂侯功。",
            "莱子真为少，相如未免穷。",
            "衣花野菡萏，书叶山梧桐。",
            "不是宗匠心，谁怜久栖蓬。"
        ],
        "notes": "",
        "id": "5b4e8e091816560fe651dab93beabce1"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "赠万年陆郎中",
        "preface": "",
        "paragraphs": [
            "天子忧剧县，寄深华省郎。",
            "纷纷风响珮，蛰蛰劒开霜。",
            "旧事笑堆案，新声唯雅章。",
            "谁言百里才，终作横天梁。",
            "江鸿耻承眷，云津未能翔。",
            "徘徊尘俗中，短毳无辉光。"
        ],
        "notes": "",
        "id": "a1ecb58931da005a8d1bab237cd9f544"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "擢第后东归书怀献座主吕侍御",
        "preface": "",
        "paragraphs": [
            "昔岁辞亲泪，今为恋主泣。",
            "去住情难竝，别离景易戢。",
            "夭矫大空鳞，曾为小泉蛰。",
            "幽意独沈时，震雷忽相及。",
            "神行既不宰，直致非所执。",
            "至运本遗功，轻生各自立。",
            "大君思此化，良佐自然集。",
            "宝镜无私光，时文有新习。",
            "慈亲诫志就，贱子归情急。",
            "擢第谢灵台，牵衣出皇邑。",
            "行襟海日曙，逸抱江风入。",
            "蒹葭得波浪，芙蓉红岸湿。",
            "云寺势动摇，山钟韵嘘吸。",
            "旧游期再践，悬水得重挹。",
            "松萝虽可居，青紫终当拾。"
        ],
        "notes": "",
        "id": "564ac7dd85bd088e75862e15ee53985c"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "古意赠梁肃补阙",
        "preface": "",
        "paragraphs": [
            "曲木忌日影，谗人畏贤明。",
            "自然照烛间，不受邪佞轻。",
            "不有百炼火，孰知寸金精。",
            "金铅正同𬬻，愿分精与麤。"
        ],
        "notes": "",
        "id": "e58d50d84283c570d4661945fb0e2c28"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "赠黔府王中丞楚",
        "preface": "",
        "paragraphs": [
            "旧说天下山，半在黔中青。",
            "又闻天下泉，半落黔中鸣。",
            "山水千万遶，中有君子行。",
            "儒风一以扇，污俗心皆平。",
            "我愿中国春，化从异方生。",
            "昔为阴草毒，今为阳华英。",
            "嘉实缀绿蔓，凉湍泻清声。",
            "逍遥物景胜，视听空旷幷。",
            "困骥犹在辕，沉珠尚隐精。",
            "路遐莫及眄，泥污日已盈。",
            "岁晏将何从，落叶甘自轻。"
        ],
        "notes": "",
        "id": "d3b35ee795401c7147896545a863e0aa"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "上达奚舍人",
        "preface": "",
        "paragraphs": [
            "北山少日月，草木苦风霜。",
            "贫士在重坎，食梅有酸肠。",
            "万俗皆走圆，一身犹学方。",
            "常恐众毁至，春叶成秋黄。",
            "大贤秉高鉴，公烛无私光。",
            "暗室晓未及，幽行涕空行。"
        ],
        "notes": "",
        "id": "68a9a261f43af053328290fd4e87f3b6"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "赠主人",
        "preface": "",
        "paragraphs": [
            "斗水泻大海，不如泻枯池。",
            "分明贤达交，岂顾豪华儿。",
            "海有不足流，豪有不足资。",
            "枯鳞易为水，贫士易为施。",
            "幸覩君子席，会将幽贱期。",
            "侧闻清风议，饫如黄金巵。",
            "此道与日月，同光无尽时。"
        ],
        "notes": "",
        "id": "affa851a9a09545632af2575018bfb95"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "赠建业契公",
        "preface": "",
        "paragraphs": [
            "师住青山寺，清华常绕身。",
            "虽然到城郭，衣不上栖尘。"
        ],
        "notes": "",
        "id": "8ce23710d45f0c6f12ea4ee4cd3f7b66"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "献襄阳于大夫",
        "preface": "",
        "paragraphs": [
            "襄阳青山郭，汉江白铜堤。",
            "谢公领兹郡，山水无尘泥。",
            "铁马万霜雪，绛旗千虹霓。",
            "风漪参差泛，石板重叠跻。",
            "旧泪不复堕，新欢居然齐。",
            "还畊竟原野，归老相扶携。",
            "物色增暧暧，寒芳更萋萋。",
            "渊清有遐略，高躅无近蹊。",
            "即此富苍翠，自然引翔栖。",
            "曩游常抱忆，夙好今尚暌。",
            "愿言从逸辔，暇日凌清溪。"
        ],
        "notes": "",
        "id": "7a7619579c77c2c7863a59ee26283a2c"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "赠郑夫子鲂",
        "preface": "",
        "paragraphs": [
            "天地入胸臆，吁嗟生风雷。",
            "文章得其微，物象由我裁。",
            "宋玉逞大句，李白飞狂才。",
            "苟非圣贤心，孰与造化该。",
            "勉矣郑夫子，骊珠今始胎。"
        ],
        "notes": "",
        "id": "53f87bc87b9009593d9c4a7fe0ab8bf5"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "大隐坊 崔从事郧以直隳职",
        "preface": "",
        "paragraphs": [
            "古人留清风，千载遥赠君。",
            "破松见贞心，裂竹见直文。",
            "残月色不改，高贤德常新。",
            "家怀诗书富，宅抱草木贫。",
            "安得一蹄泉，来化千尺鳞。",
            "含意永不语，钓璜幽水滨。"
        ],
        "notes": "",
        "id": "6753f84e953d065c6bd25566a8557fc7"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "大隐坊 章仇将军良弃功守贫",
        "preface": "",
        "paragraphs": [
            "饮君江海心，讵能辨浅深。",
            "挹君山岳德，谁能齐嵚岑。",
            "东海精为月，西岳气凝金。",
            "进则万景昼，退则群物阴。",
            "我欲荐此言，天门峻沈沈。",
            "风飙亦感激，为我飕飗吟。"
        ],
        "notes": "",
        "id": "ab2879acb70ec77600e2d08a4cfd23df"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "大隐坊 赵记室俶在职无事",
        "preface": "",
        "paragraphs": [
            "卑静身后老，高动物先摧。",
            "方圆水任器，刚劲木成灰。",
            "大道母群物，达人腹众才。",
            "时吟尧舜篇，心向无为开。",
            "彼隐山万曲，我隐酒一杯。",
            "公庭何所有，日日清风来。"
        ],
        "notes": "",
        "id": "03da2f4f0108848fdddea22ff83521ed"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "赠韩郎中愈 一",
        "preface": "",
        "paragraphs": [
            "何以定交契，赠君高山石。",
            "何以保贞坚，赠君青松色。",
            "贫居过此外，无可相彩饰。",
            "闻君硕鼠诗，吟之泪空滴。"
        ],
        "notes": "",
        "id": "e5a7bbe339c4401ec4e6d9ffc2bba1da"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "赠韩郎中愈 二",
        "preface": "",
        "paragraphs": [
            "硕鼠既穿墉，又啮机上丝。",
            "穿墉有闲土，啮丝无余衣。",
            "朝吟枯桑柘，暮泣空杼机。",
            "岂是无巧妙，丝断将何施。",
            "众人尚肥华，志士多饥羸。",
            "愿君保此节，天意当察微。"
        ],
        "notes": "",
        "id": "7de0e45adec925d4b58f734468fb7397"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "赠韩郎中愈 三",
        "preface": "",
        "paragraphs": [
            "前日远别离，今日生白发。",
            "欲知万里情，晓卧半床月。",
            "常恐百虫秋，使我芳草歇。"
        ],
        "notes": "",
        "id": "47e5be11203ef3841ca80fe16ceb818e"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "戏赠无本 一",
        "preface": "",
        "paragraphs": [
            "长安秋声干，木叶相号悲。",
            "瘦僧卧冰凌，嘲咏含金痍。",
            "金痍非战痕，峭病方在兹。",
            "诗骨耸东野，诗涛涌退之。",
            "有时踉跄行，人惊鹤阿师。",
            "可惜李杜死，不见此狂痴。"
        ],
        "notes": "",
        "id": "1de34de998784470f1ba12b38f739a3f"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "戏赠无本 二",
        "preface": "",
        "paragraphs": [
            "燕僧耸听词，袈裟喜新翻。",
            "北岳厌利杀，玄功生微言。",
            "天高亦可飞，海广亦可源。",
            "文章杳无底，㔉掘谁能根。",
            "梦灵髣髴到，对我方与论。",
            "拾月鲸口边，何人免为吞。",
            "燕僧摆造化，万有随手犇。",
            "补缀杂霞衣，笑傲诸贵门。",
            "将明文在身，亦尔道所存。",
            "朔雪凝别句，朔风飘征魂。",
            "再期嵩少游，一访蓬萝村。",
            "春草步步绿，春山日日暄。",
            "遥莺相应吟，晚听恐不繁。",
            "相思塞心胸，高逸难攀援。"
        ],
        "notes": "",
        "id": "4e22c425f9d01129309c1d712805112f"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "寄张籍",
        "preface": "",
        "paragraphs": [
            "夜镜不照物，朝光何时升。",
            "黯然秋思来，走入志士膺。",
            "志士惜时逝，一宵三四兴。",
            "清汉徒自朗，浊河终无澄。",
            "旧爱忽已远，新愁坐相凌。",
            "君其隐壮怀，我亦逃名称。",
            "古人贵从晦，君子忌党朋。",
            "倾败生所竞，保全归懵懵。",
            "浮云何当来，潜虬会飞腾。"
        ],
        "notes": "",
        "id": "2b4991f86407e2a2667e282c7919fdb5"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "忆周秀才素上人时闻各在一方",
        "preface": "",
        "paragraphs": [
            "东西分我情，魂梦安能定。",
            "野客云作心，高僧月为性。",
            "浮云自高闲，明月常空净。",
            "衣敝得古风，居山无俗病。",
            "吟听碧云语，手把青松柄。",
            "羡尔欲寄书，飞禽杳难倩。"
        ],
        "notes": "",
        "id": "fde7a43261d14c62b45eccef6907340e"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "舟中喜遇从叔简别后寄上时从叔初擢第归江南郊不从行",
        "preface": "",
        "paragraphs": [
            "一意两片云，暂合还却分。",
            "南云乘庆归，北云与谁群。",
            "寄声千里风，相唤闻不闻。"
        ],
        "notes": "",
        "id": "5a8ecd2bf33e6d656cc15db23caf78fe"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "怀南岳隐士 一",
        "preface": "",
        "paragraphs": [
            "见说祝融峰，擎天势似腾。",
            "藏千寻布水，出十八高僧。",
            "古路无人迹，新霞吐石棱。",
            "终居将尔叟，一一共余登。"
        ],
        "notes": "",
        "id": "709c6f572203a5fe50c034567122cd12"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "怀南岳隐士 二",
        "preface": "",
        "paragraphs": [
            "千峰映碧湘，真叟此中藏。",
            "饭不煮石吃，眉应似发长。",
            "枫梩搘酒瓮，鹤虱落琴床。",
            "强效忘机者，斯人尚未忘。"
        ],
        "notes": "",
        "id": "cc4fe230fc9cbd3128d59e7083a8c757"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "春夜忆萧子真",
        "preface": "",
        "paragraphs": [
            "半夜不成寐，灯尽又无月。",
            "独向堦前立，子规啼不歇。",
            "况我有金兰，忽尔为胡越。",
            "争得明镜中，久长无白发。"
        ],
        "notes": "",
        "id": "2030214c5ced908a20b70d92a6b93f8a"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "寄院中诸公",
        "preface": "",
        "paragraphs": [
            "奕奕秋水傍，骎骎绿云蹄。",
            "月仙有高曜，灵凤无卑栖。",
            "翠色遶云谷，碧华凝月溪。",
            "竹林递历览，云寺行攀跻。",
            "冠豸独屈蠖，匣龙期剸犀。",
            "千山惊月晓，百里闻霜鼙。",
            "戎府多秀异，谢公期相携。",
            "因之仰群彦，养拙固难齐。"
        ],
        "notes": "",
        "id": "c12a866198a90d1ff2734f70a89cefb1"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "寄洺州李大夫",
        "preface": "",
        "paragraphs": [
            "自从蓟师反，中国事纷纷。",
            "儒道一失所，贤人多在军。",
            "鸟巢忧迸射，鹿耳骇惊闻。",
            "剑折唯恐匣，弓贪不让勋。",
            "方知省事将，动必谢前群。",
            "鹳阵常先罢，鱼符最晚分。",
            "步闲洺水曲，笑激太行云。",
            "诗叟未相识，竹儿争见君。",
            "殷勤越谈说，记尽古风文。"
        ],
        "notes": "",
        "id": "3516ddcada8b794c65b93a0422e6209e"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "寄卢虔使君",
        "preface": "",
        "paragraphs": [
            "霜露再相换，游人犹未归。",
            "岁新月改色，客久线断衣。",
            "有鹤冰在翅，竟久力难飞。",
            "千家旧素沼，昨日生绿辉。",
            "春色若可借，为君步芳菲。"
        ],
        "notes": "",
        "id": "add5217f1a2d088ebec215499645f9c9"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "寄崔纯亮",
        "preface": "",
        "paragraphs": [
            "百川有余水，大海无满波。",
            "器量各相悬，贤愚不同科。",
            "群辩有姿语，众欢无行歌。",
            "唯余洛阳子，郁郁恨常多。",
            "时读过秦篇，为君涕滂沱。"
        ],
        "notes": "",
        "id": "c26acd3f20665ad5aa9a4bb04c67c8b9"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "汴州离乱后忆韩愈李翱",
        "preface": "",
        "paragraphs": [
            "会合一时哭，别离三断肠。",
            "残花不待风，春尽各飞扬。",
            "欢去收不得，悲来难自防。",
            "孤门清馆夜，独卧明月床。",
            "忠直血白刃，道路声苍黄。",
            "食恩三千士，一旦为豺狼。",
            "海岛士皆直，夷门士非良。",
            "人心既不类，天道亦反常。",
            "自杀与彼杀，未知何者臧。"
        ],
        "notes": "",
        "id": "feed0b9cbb318ef62218c749a9757dc5"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "寄张籍",
        "preface": "",
        "paragraphs": [
            "未见天子面，不如双盲人。",
            "贾生对文帝，终日犹悲辛。",
            "夫子亦如盲，所以空泣麟。",
            "有时独斋心，髣髴梦称臣。",
            "梦中称臣言，觉后真埃尘。",
            "东京有眼富不如，西京无眼贫西京。",
            "无眼犹有耳隔墙，时闻天子车辚辚。",
            "辚辚车声辗冰玉，南郊坛上礼百神。",
            "西明寺后穷瞎张太祝，纵尔有眼谁尔珍。",
            "天子咫尺不得见，不如闭眼且养真。"
        ],
        "notes": "",
        "id": "19867927a9bb94b51ccf2a072a6ae606"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "寄义兴小女子",
        "preface": "",
        "paragraphs": [
            "江南庄宅浅，所固唯疎篱。",
            "小女未解行，酒弟老更痴。",
            "家中多吴语，教尔遥可知。",
            "山怪夜动门，水妖时弄池。",
            "所忧痴酒肠，不解委曲辞。",
            "渔妾性崛强，耕童手皴厘。",
            "想兹为襁褓，如鸟拾柴枝。",
            "我咏元鲁山，胸臆流甘滋。",
            "终当学自乳，起坐常相随。"
        ],
        "notes": "",
        "id": "7c462468b5c6ab1b895e920263cc5708"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "忆江南弟",
        "preface": "",
        "paragraphs": [
            "白首眼垂血，望尔唯梦中。",
            "筋力强起时，魂魄犹在东。",
            "眼光寄明星，起来东望空。",
            "望空不见人，江海波无穷。",
            "衰老无气力，呼叫不成风。",
            "孑然忆忆言，落地何由通。",
            "常师共被教，竟作生离翁。",
            "生离不可诉，上天何曾聪。",
            "未忍对松栢，自鞭残朽躬。",
            "自鞭亦何益，知教非所崇。",
            "努力拄杖来，余活与尔同。",
            "不然死后耻，遗死亦有终。"
        ],
        "notes": "",
        "id": "dead0a5ed2ebc140e3032662091a7ad6"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "宿空姪院寄澹公",
        "preface": "",
        "paragraphs": [
            "夜坐冷竹声，二三高人语。",
            "灯窗看律钞，小师别为侣。",
            "雪簷晴滴滴，茗椀华举举。",
            "磬音多风飙，声韵闻江楚。",
            "官街不相隔，诗思空愁予。",
            "明日策杖归，去住两延伫。"
        ],
        "notes": "",
        "id": "195c7f29c58f85f7f7b00ed83940d834"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "寄陕府邓给事",
        "preface": "",
        "paragraphs": [
            "陕城临大道，馆宇屹几鲜。",
            "候谒随芳语，铿词芬蜀牋。",
            "从来镜目下，见尽道心前。",
            "自谓古诗量，异将新学偏。",
            "戆人年六十，每月请三千。",
            "不敢等闲用，愿为长寿钱。",
            "非关亦洁尔，将以救羸然。",
            "孤省痴皎皎，默吟写绵绵。",
            "病书凭昼日，驿信寄宵鞭。",
            "疾诉将何谕，肆鳞今倒悬。",
            "尘鲤见枯浪，土鬣思干泉。",
            "感感无绪荡，愁愁作□边。",
            "贞元文祭酒，比谨学韦玄。",
            "满坐风无杂，当朝雅独全。",
            "见知嘱徐孺，赏句类陶渊。",
            "一顾生鸿羽，再言将鹤翩。",
            "宣扬隘车马，君子凑骈阗。",
            "曾是此同睠，至今应赐怜。",
            "磨墨零落泪，楷字贡仁贤。"
        ],
        "notes": "",
        "id": "8e69feac92743fde86f8e02cca1c2297"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送谏议十六叔至孝义渡后奉寄",
        "preface": "",
        "paragraphs": [
            "晓渡明镜中，霞衣相飘飖。",
            "浪凫惊亦双，蓬客将谁僚。",
            "别饮孤易醒，离忧壮难销。",
            "文清虽无敌，儒贵不敢骄。",
            "江吏捧紫泥，海旗剪红蕉。",
            "分明太守礼，跨蹑毗陵桥。",
            "伊洛去未回，遐瞩空寂寥。"
        ],
        "notes": "",
        "id": "0a0b2da4719f7231711fc748b7dd761c"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "至孝义渡寄郑军事唐二十五",
        "preface": "",
        "paragraphs": [
            "咫尺不得见，心中空嗟嗟。",
            "官街泥水深，下脚道路斜。",
            "嵩少玉峻峻，伊雒碧华华。",
            "岸亭当四迥，诗老独一家。",
            "洧叟何所如，郑石唯有些。",
            "何当来说事，为君开流霞。"
        ],
        "notes": "",
        "id": "6e5f72b6debb4a323b4eff6f81707376"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "答友人",
        "preface": "",
        "paragraphs": [
            "白日照清水，浅深无隐姿。",
            "君子业高文，怀抱多正思。",
            "砥行碧山石，结交青松枝。",
            "碧山无转易，青松难倾移。",
            "落落出俗韵，琅琅大雅词。",
            "自非随氏掌，明月安能持。",
            "千里不可倒，一返无近期。",
            "如何非意中，良觌忽在兹。",
            "道语必疎淡，儒风易凌迟。",
            "愿存坚贞节，勿为霜霰欺。"
        ],
        "notes": "",
        "id": "e84774e01fb8220f25c1e462ef1c401a"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "酬友人见寄新文",
        "preface": "",
        "paragraphs": [
            "为客栖未定，况当玄月中。",
            "繁云翳碧霄，落雪和清风。",
            "郊陌绝行人，原隰多飞蓬。",
            "耕牛返村巷，野鸟依房栊。",
            "我无饥冻忧，身托莲花宫。",
            "安闲赖禅伯，复得疏尘蒙。",
            "览君郢曲文，词彩何冲融。",
            "讴吟不能已，顿觉形神空。"
        ],
        "notes": "",
        "id": "6c9a3934cd3fcd2184af1f0d95fab4c8"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "答韩愈李观别因献张徐州",
        "preface": "",
        "paragraphs": [
            "富别愁在颜，贫别愁销骨。",
            "懒磨旧铜镜，畏见新白发。",
            "古树春无花，子规啼有血。",
            "离弦不堪听，一听四五绝。",
            "世途非一险，俗虑有千结。",
            "有客步大方，驱车独迷辙。",
            "故人韩与李，逸翰双皎洁。",
            "哀我摧折归，赠词纵横设。",
            "徐方国东枢，元戎天下杰。",
            "祢生投刺游，王粲吟诗谒。",
            "高情无遗照，朗抱开晓月。",
            "有土不埋冤，有雠皆为雪。",
            "愿为直草木，永向君地列。",
            "愿为古琴瑟，永向君听发。",
            "欲识丈夫心，会将孤剑说。"
        ],
        "notes": "",
        "id": "a979a5cd029eb874b1e1aabce8ee46e9"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "答昼上人止谗作",
        "preface": "",
        "paragraphs": [
            "烈烈鸑鷟吟，铿铿琅玕音。",
            "枭摧明月啸，鹤起清风心。",
            "渭水不可浑，泾流徒相侵。",
            "俗侣唱桃叶，隐士鸣桂琴。",
            "子野真遗却，浮浅藏渊深。"
        ],
        "notes": "",
        "id": "43beaa4c46844c2db3f881fcec74e04b"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "答姚怤见寄",
        "preface": "",
        "paragraphs": [
            "日月不同光，昼夜各有宜。",
            "贤哲不苟合，出处亦待时。",
            "而我独迷见，意求异士知。",
            "如将舞鹤管，误向惊凫吹。",
            "大雅难具陈，正声易漂沦。",
            "君有丈夫泪，泣人不泣身。",
            "行吟楚山玉，义泪沾衣巾。"
        ],
        "notes": "",
        "id": "2c7b7cae090711d603fc8a4cb6f109a5"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "答郭郎中",
        "preface": "",
        "paragraphs": [
            "松栢死不变，千年色青青。",
            "志士贫更坚，守道无异营。",
            "每弹潇湘瑟，独抱风波声。",
            "中有失意吟，知者泪满缨。",
            "何以报知者，永存坚与贞。"
        ],
        "notes": "",
        "id": "4b6c3b8ffb919dc40d9328d14a26a013"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "答卢虔故园见寄",
        "preface": "",
        "paragraphs": [
            "访旧无一人，独归清雒春。",
            "花闻哭声死，水见别容新。",
            "乱后故乡宅，多为行路尘。",
            "因悲楚左右，谤玉不知珉。"
        ],
        "notes": "",
        "id": "07193ce4817c78fd9e7478c46cda22e3"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "汝坟蒙从弟楚材见赠时郊将入秦楚材适楚",
        "preface": "",
        "paragraphs": [
            "朝为主人心，暮为行客吟。",
            "汝水忽凄咽，汝风流苦音。",
            "北阙秦门高，南路楚石深。",
            "分泪洒白日，离肠绕青岑。",
            "何以寄远怀，黄鹤能相寻。"
        ],
        "notes": "",
        "id": "677c572b5e2e50c75ced421580025644"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "同从叔简酬卢殷少府",
        "preface": "",
        "paragraphs": [
            "梅尉吟楚声，竹风为凄清。",
            "深虚冰在性，高洁云入情。",
            "借水洗闲貌，寄蕉书逸名。",
            "羞将片石文，鬬此双琼英。"
        ],
        "notes": "",
        "id": "a8f3d3e272a6bbf2c1efc58811a8ff1a"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "酬李侍御书记秋夕雨中病假见寄",
        "preface": "",
        "paragraphs": [
            "秋风遶衰柳，远客闻雨声。",
            "重兹阻良夕，孤坐唯积诚。",
            "果枉移疾咏，中含嘉虑明。",
            "洗涤烦浊尽，视听昭旷生。",
            "未觉衾枕倦，久为章奏婴。",
            "达人不宝药，所保在闲情。"
        ],
        "notes": "",
        "id": "686997b326c2b17fbe76f3091d84307e"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "答卢仝",
        "preface": "",
        "paragraphs": [
            "楚屈入水死，诗孟踏雪僵。",
            "直气苟有存，死亦何所妨。",
            "日劈高查牙，清棱含冰浆。",
            "前古后古冰，与山气势强。",
            "闪怪千石形，异状安可量。",
            "有时春镜破，百道声飞扬。",
            "潜仙不足言，朗客无隐肠。",
            "为君倾海宇，日夕多文章。",
            "天下岂无缘，此山雪昂藏。",
            "烦君前致词，哀我老更狂。",
            "狂歌不及狂，歌声缘凤皇。",
            "凤兮何当来，消我孤直疮。",
            "君文真凤声，宣隘满铿锵。",
            "洛友零落尽，逮兹悲重伤。",
            "独自奋异骨，将骑白角翔。",
            "再三劝莫行，寒气有刀枪。",
            "仰慙君子多，慎勿作芬芳。"
        ],
        "notes": "",
        "id": "43156145b07a0510b66268b06fc85731"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "奉报翰林张舍人见遗之诗",
        "preface": "",
        "paragraphs": [
            "百虫笑秋律，清削月夜闻。",
            "晓棱视听微，风剪叶已纷。",
            "君子鉴大雅，老人非俊群。",
            "收拾古所弃，俛仰补空文。",
            "孤韵耻春俗，余响逸零雰。",
            "自然蹈终南，涤暑凌寒氛。",
            "岩霰不知午，磵澌镇含曛。",
            "曾是醒古醉，所以多隐沦。",
            "江调乐之远，溪谣生徒新。",
            "众蕴有余采，寒泉空哀呻。",
            "南谢竟莫至，北宋当时珍。",
            "赜灵各自异，酌酒谁能均。",
            "昔咏多写讽，今词讵无因。",
            "品松何高翠，宫殿没荒榛。",
            "苔趾识宏制，沙潨游崩津。",
            "忽吟陶渊明，此即羲皇人。",
            "心放出天地，形拘在风尘。",
            "前贤素行阶，夙嗜青山勤。",
            "达士立明镜，朗言为近臣。",
            "将期律万有，倾倒甄无垠。",
            "鸑鷟应蟋蟀，丝毫意皆申。",
            "况于三千章，哀叩不为神。"
        ],
        "notes": "",
        "id": "944ee7e2f84a3dcffb6338ab24e86a68"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送从弟郢东归",
        "preface": "",
        "paragraphs": [
            "尔去东南夜，我无西北梦。",
            "谁言贫别易，贫别愁更重。",
            "晓色夺明月，征人逐群动。",
            "秋风楚涛高，旅榜将谁共。"
        ],
        "notes": "",
        "id": "8238de45bbc98f3a0b14abe6c93a3b96"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "山中送从叔简赴举",
        "preface": "",
        "paragraphs": [
            "石根百尺杉，山眼一片泉。",
            "倚之道气高，饮之诗思鲜。",
            "于此逍遥场，忽奏别离弦。",
            "却笑薜萝子，不同鸣跃年。"
        ],
        "notes": "",
        "id": "cbc4d760735546f564dc920e3909cf5f"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送别崔寅亮下第",
        "preface": "",
        "paragraphs": [
            "天地唯一气，用之自偏颇。",
            "忧人成苦吟，达士为高歌。",
            "君子识不浅，桂枝忧更多。",
            "岁晏期攀折，时归且婆娑。",
            "素质如削玉，清词若倾河。",
            "虬龙未化时，鱼鳖同一波。",
            "去矣当自适，故乡饶薜萝。"
        ],
        "notes": "",
        "id": "2f2967de0c2f90fbce9daa014c30c356"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "大梁送柳淳先入关",
        "preface": "",
        "paragraphs": [
            "青山辗为尘，白日无闲人。",
            "自古推高车，争利西入秦。",
            "王门与侯门，待富不待贫。",
            "空携一束书，去去谁相亲。"
        ],
        "notes": "",
        "id": "49de7e34a5d63c3f42b8db43df455f12"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送无怀道士游富春山水",
        "preface": "",
        "paragraphs": [
            "造化绝高处，富春独多观。",
            "山浓翠滴洒，水折珠摧残。",
            "溪镜不隐发，树衣长遇寒。",
            "风猿虚空飞，月狖叫啸酸。",
            "信此神僊路，岂为时俗安。",
            "煮金阴阳火，囚怪星宿坛。",
            "花发我未识，玉生忽藂攒。",
            "蓬莱浮荡漾，非道相从难。"
        ],
        "notes": "",
        "id": "f42fb041c3b43b931f6ac9d7c7c90e2f"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送温初下第",
        "preface": "",
        "paragraphs": [
            "日落浊水中，夜光谁能分。",
            "高怀无近趣，清抱多远闻。",
            "欲识丈夫志，心藏孤岳云。",
            "长安风尘别，咫尺不见君。"
        ],
        "notes": "",
        "id": "d02827a4d4e13742d1491df498fe23d9"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送卢虔端公守复州",
        "preface": "",
        "paragraphs": [
            "师旷听群木，自然识孤桐。",
            "正声逢知音，愿出大朴中。",
            "知音不韵俗，独立占古风。",
            "忽挂触邪冠，逮逐南飞鸿。",
            "肃肃太守章，明明华毂熊。",
            "商山无平路，楚水有惊潨。",
            "日月千里外，光阴难载同。",
            "新愁徒自积，良会何由通。"
        ],
        "notes": "",
        "id": "2f3794c9ea71a9c8e2429bc2be72f824"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送任载齐古二秀才自洞庭游宣城",
        "preface": "",
        "paragraphs": [
            "洞庭非人境，道路行虚空。",
            "二客月中下，一帆天外风。",
            "鱼龙波五色，金碧树千丛。",
            "闪怪如可惧，在诚无不通。",
            "扣奇知浩淼，采异访穹崇。",
            "物表即高韵，人间访仙公。",
            "宣城文雅地，谢守声闻融。",
            "证玉易为力，辨珉谁不同。",
            "从兹阮籍泪，且免泣途穷。"
        ],
        "notes": "",
        "id": "5a33e24e94566ae2901d590122395295"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送晓公归庭山",
        "preface": "",
        "paragraphs": [
            "庭山何崎岖，寺路缘翠微。",
            "秋霁山尽出，日落人独归。",
            "云生高高步，泉洒田田衣。",
            "枯巢无还羽，新木有争飞。",
            "兹焉不可继，梦寐空清辉。"
        ],
        "notes": "",
        "id": "ae92829b7cdd1071cb36b1eb154e8cff"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送豆卢策归别墅",
        "preface": "",
        "paragraphs": [
            "短松鹤不巢，高石云不栖。",
            "君今潇湘去，意与云鹤齐。",
            "力买奇险地，手开清浅溪。",
            "身披薜荔衣，山陟莓苔梯。",
            "一卷冰雪文，避俗常自携。"
        ],
        "notes": "",
        "id": "2c75cf89fcb54f815f3459c324b8856d"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送清远上人归楚山旧寺",
        "preface": "",
        "paragraphs": [
            "波中出吴境，霞际登楚岑。",
            "山寺一别来，云萝三改阴。",
            "诗夸碧云句，道证青莲心。",
            "应笑泛萍者，不知松隐深。"
        ],
        "notes": "",
        "id": "2c541065ee3f9352cc5824a899738598"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "山中送从叔简",
        "preface": "",
        "paragraphs": [
            "莫以手中琼，言邀世上名。",
            "莫以山中迹，久向人间行。",
            "松栢有霜操，风泉无俗声。",
            "应怜枯朽质，惊此别离情。"
        ],
        "notes": "",
        "id": "1b0e57020482e7c76ea901b18034cb3c"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送萧炼师入四明山",
        "preface": "",
        "paragraphs": [
            "闲于独鹤心，大于高松年。",
            "迥出万物表，高栖四明巅。",
            "千寻直裂峰，百尺倒泻泉。",
            "绛雪为我饭，白云为我田。",
            "静言不语俗，灵踪时步天。"
        ],
        "notes": "",
        "id": "c744de6111cc908f71e7fb36c9d8ee42"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "感别送从叔校书简再登科东归",
        "preface": "",
        "paragraphs": [
            "长安车马道，高槐结浮阴。",
            "下有名利人，一人千万心。",
            "黄鹄多远势，沧溟无近浔。",
            "怡怡静退姿，泠泠思归吟。",
            "菱唱忽生听，芸书回望深。",
            "清风散言笑，余花缀衣襟。",
            "独恨鱼鸟别，一飞将一沈。"
        ],
        "notes": "",
        "id": "4cbe6a30e1f672af286ccace9d23d899"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送玄亮师",
        "preface": "",
        "paragraphs": [
            "兰泉涤我襟，杉月栖我心。",
            "茗啜绿净花，经诵清柔音。",
            "何处笑为别，淡情愁不侵。"
        ],
        "notes": "",
        "id": "42f5a6b226705f95b2824d1415d1f943"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送李尊师玄",
        "preface": "",
        "paragraphs": [
            "口诵碧简文，身是青霞君。",
            "头冠两片月，肩披一条云。",
            "松骨轻自飞，鹤心高不群。"
        ],
        "notes": "",
        "id": "1df1e7de662810a5f9179526688eb1be"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "同昼上人送郭秀才江南寻兄弟",
        "preface": "",
        "paragraphs": [
            "地上春色生，眼前诗彩明。",
            "手携片宝月，言是高僧名。",
            "溪转万曲心，水流千里声。",
            "飞鸣向谁去，江鸿弟与兄。"
        ],
        "notes": "",
        "id": "c90334746f8c3229fcce54ae0b182341"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "春日同韦郎中使君送邹儒立少府扶侍赴云阳",
        "preface": "",
        "paragraphs": [
            "离思著百草，绵绵生无穷。",
            "侧闻畿甸秀，三振词策雄。",
            "太守不韵俗，诸生皆变风。",
            "郡斋敞西清，楚瑟惊南鸿。",
            "海畔帝城望，云阳天色中。",
            "酒酣正芳景，诗缀新碧丛。",
            "服彩老莱并，侍车江革同。",
            "过隋柳顦顇，入洛花蒙笼。",
            "高步讵留足，前程在层空。",
            "独慙病鹤羽，飞送力难崇。"
        ],
        "notes": "",
        "id": "92b52ef4a4e3c3a5cf50281fb636aee0"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送从叔校书简南归",
        "preface": "",
        "paragraphs": [
            "长安别离道，宛在东南隅。",
            "寒草根未死，愁人心已枯。",
            "促促水上景，遥遥天际途。",
            "生随昏晓中，皆被日月驱。",
            "北骑达山岳，南帆指江湖。",
            "高踪一超越，千里在须臾。"
        ],
        "notes": "",
        "id": "888824c1a1b96d6f1d80536173792a1b"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送韩愈从军",
        "preface": "",
        "paragraphs": [
            "志士感恩起，变衣非变性。",
            "亲宾改旧观，僮仆生新敬。",
            "坐作群书吟，行为孤剑咏。",
            "始知出处心，不失平生正。",
            "凄凄天地秋，凛凛军马令。",
            "驿尘时一飞，物色极四静。",
            "王师既不战，庙略在无竞。",
            "王粲有所依，元瑜初应命。",
            "一章喻檄明，百万心气定。",
            "今朝旌鼓前，笑别丈夫盛。"
        ],
        "notes": "",
        "id": "1f5eeb662f31c6e68bc0eb538ea35dca"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "同茅郎中使君送河南裴文学",
        "preface": "",
        "paragraphs": [
            "河南有归客，江风绕行襟。",
            "送君无尘听，舞鹤清瑟音。",
            "菱蔓缀楚棹，日华正嵩岑。",
            "如何谢文学，还起会云吟。"
        ],
        "notes": "",
        "id": "6c4f9439d4f681c96c7f82437cd0ed89"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送李翺习之",
        "preface": "",
        "paragraphs": [
            "习之势翩翩，东南去遥遥。",
            "赠君双履足，一为上臯桥。",
            "臯桥路逶迤，碧水清风飘。",
            "新秋折藕花，应对吴语娇。",
            "千巷分渌波，四门生早潮。",
            "湖榜轻褭褭，酒旗高寥寥。",
            "小时屐齿痕，有处应未销。",
            "旧忆如雾星，怳见于梦消。",
            "言之烧人心，事去不可招。",
            "独孤宅前曲，箜篌醉中谣。",
            "壮年俱悠悠，逮兹各焦焦。",
            "执手复执手，唯道无枯凋。"
        ],
        "notes": "",
        "id": "81dd5df2777c40303518e904d384ab20"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送丹霞子阮芳颜上人归山",
        "preface": "",
        "paragraphs": [
            "松色不肯秋，玉性不可柔。",
            "登山须正路，饮水须直流。",
            "倩鹤附书信，索云作衣裘。",
            "仙村莫道远，枉策招交游。"
        ],
        "notes": "",
        "id": "ca05adcbb22eda3fb5a6d67695c003cf"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送从舅端适楚地",
        "preface": "",
        "paragraphs": [
            "归情似泛空，飘荡楚波中。",
            "羽扇扫轻汗，布帆筛细风。",
            "江花折菡萏，岸影泊梧桐。",
            "元舅唱离别，贱生愁不穷。"
        ],
        "notes": "",
        "id": "7eb290798ed2bdc798bf7559fa18c4ae"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送卢汀侍御归天德幕",
        "preface": "",
        "paragraphs": [
            "仲宣领骑射，结束皆少年。",
            "匹马黄河岸，射雕清霜天。",
            "旌旗防日北，道路上云巅。",
            "古雪无销铄，新冰有堆填。",
            "清溪徒耸诮，白璧自招贤。",
            "岂比重恩者，闭门方独全。"
        ],
        "notes": "",
        "id": "bbe3f32adea05c30f0bace740e6aba13"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送草书献上人归庐山",
        "preface": "",
        "paragraphs": [
            "狂僧不为酒，狂笔自通天。",
            "将书云霞片，直至清明巅。",
            "手中飞黑电，象外泻玄泉。",
            "万物随指顾，三光为回旋。",
            "聚书云霮䨴，洗砚山晴鲜。",
            "忽怒画虵虺，喷然生风烟。",
            "江人愿停笔，惊浪恐倾船。"
        ],
        "notes": "",
        "id": "62b527e1d180aca0b8a063906cc30c62"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "和薛先辈送独孤秀才上都赴嘉会得青字",
        "preface": "",
        "paragraphs": [
            "秦云攀窈窕，楚桂搴芳馨。",
            "五色岂徒尔，万枝皆有灵。",
            "仙谣天上贵，林咏雪中青。",
            "持此一为赠，送君翔杳冥。"
        ],
        "notes": "",
        "id": "a0ce8ac7c0a2cc4fc07c1e12c353bfd6"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送崔爽之湖南",
        "preface": "",
        "paragraphs": [
            "江与湖相通，二水洗高空。",
            "定知一日帆，使得千里风。",
            "雪唱与谁和，俗情多不通。",
            "何当逸翮纵，飞起泥沙中。"
        ],
        "notes": "",
        "id": "085cbc55a617e8f4f022a99aad1f60e7"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送超上人归天台",
        "preface": "",
        "paragraphs": [
            "天台山最高，动蹑赤城霞。",
            "何以静双目，扫山除妄花。",
            "何以洁其性，滤泉去泥沙。",
            "灵境物皆直，万松无一斜。",
            "月中见心近，云外将俗赊。",
            "山兽护方丈，山猿捧袈裟。",
            "遗身独得身，笑我牵名华。"
        ],
        "notes": "",
        "id": "7fcfb236365ac822ebb778b79dadb1b7"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "同李益崔放送王炼师还楼观兼为群公先营山居",
        "preface": "",
        "paragraphs": [
            "十年白云士，一卷紫芝书。",
            "来结崆峒侣，还期缥缈居。",
            "霞冠遗彩翠，月帔上空虚。",
            "寄谢泉根水，清泠闲有余。"
        ],
        "notes": "",
        "id": "c7856c81b11aed600d0f434bbdbfc79f"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "张徐州席送岑秀才",
        "preface": "",
        "paragraphs": [
            "振振芝兰步，升自君子堂。",
            "泠泠松桂吟，生自楚客肠。",
            "羇鸟无定栖，惊蓬在他乡。",
            "去兹门馆闲，即彼道路长。",
            "雨余山川净，麦熟草木凉。",
            "楚泪滴章句，京尘染衣裳。",
            "赠君无余佗，久要不可忘。"
        ],
        "notes": "",
        "id": "0dbba2f24ac3b5e22aae4ab3665bc472"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送黄构擢第后归江南",
        "preface": "",
        "paragraphs": [
            "澹澹沧海气，结成黄香才。",
            "幼龄思奋飞，弱冠游灵台。",
            "一鹗顾乔木，众禽不敢猜。",
            "一骥骋长衢，众兽不敢陪。",
            "遂得会风雨，感通如云雷。",
            "至矣小宗伯，确乎心不回。",
            "能令幽静人，声实喧九垓。",
            "却忆江南道，祖筵花里开。",
            "春风不能别，别罢空徘徊。"
        ],
        "notes": "",
        "id": "5a567a79bc0b7ee302afe94cf8fdbbcd"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送道士",
        "preface": "",
        "paragraphs": [
            "千年山上行，山上无遗踪。",
            "一日人间游，六合人皆逢。",
            "自有意中侣，白寒徒相从。"
        ],
        "notes": "",
        "id": "141dc39441b512c4b80abcfa64e57192"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送孟寂赴举",
        "preface": "",
        "paragraphs": [
            "烈士不忧身，为君吟苦辛。",
            "男儿久失意，宝剑亦生尘。",
            "浮俗官是贵，君子道所珍。",
            "况当圣明主，岂乏证玉臣。",
            "浊水无白日，清流鉴苍旻。",
            "贤愚皎然别，结交当有因。"
        ],
        "notes": "",
        "id": "44105caed4a2536d5c98270fdb42138d"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "同溧阳宰送孙秀才",
        "preface": "",
        "paragraphs": [
            "废瑟难为弦，南风难为歌。",
            "幽幽拙疾中，忽忽浮梦多。",
            "清韵始啸侣，雅言相与和。",
            "讼闲每往招，祖送奈若何。",
            "牵苦强为赠，邦邑光峨峨。"
        ],
        "notes": "",
        "id": "61176a3509eba9439b7d084ed67bfe1e"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "溧阳唐兴寺观蔷薇花同诸公饯陈明府",
        "preface": "",
        "paragraphs": [
            "忽惊红琉璃，千艳万艳开。",
            "佛火不烧物，净香空徘徊。",
            "花下印文字，林间咏觞杯。",
            "群官饯宰官，此地车马来。"
        ],
        "notes": "",
        "id": "1b3e197691abd74de55eccde02b75e1e"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送柳淳",
        "preface": "",
        "paragraphs": [
            "青山临黄河，下有长安道。",
            "世上名利人，相逢不知老。"
        ],
        "notes": "",
        "id": "f7d5f1eecfd2405b2def70fd86e6c28b"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送殷秀才南游",
        "preface": "",
        "paragraphs": [
            "诗句临离袂，酒花薰别颜。",
            "水程千里外，岸泊几宵间。",
            "风叶乱辞木，雪猿清叫山。",
            "南中多古事，咏遍始应还。"
        ],
        "notes": "",
        "id": "9e62fd0cb6ad98fbcad1293582a758e4"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送青阳上人游越",
        "preface": "",
        "paragraphs": [
            "秋风吹白发，微官自萧索。",
            "江僧何用叹，溪县饶寂寞。",
            "楚思物皆清，越山胜非薄。",
            "时看镜中月，独向衣上落。",
            "多谢入冥鸿，笑予在笼鹤。"
        ],
        "notes": "",
        "id": "d9e97ef32c8389dbd10ddc87fa03a5a0"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "奉同朝贤送新罗使",
        "preface": "",
        "paragraphs": [
            "淼淼望远国，一萍秋海中。",
            "恩传日月外，梦在波涛东。",
            "浪兴豁胸臆，泛程舟虚空。",
            "既兹吟仗信，亦以难私躬。",
            "实怪赏不足，异鲜悦多丛。",
            "安危所系重，征役谁能穷。",
            "彼俗媚文史，圣朝富才雄。",
            "送行数百首，各以铿奇工。",
            "宂隶窃抽韵，孤属思将同。"
        ],
        "notes": "",
        "id": "140bca8eeb9ada958749a772fa186bf9"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "留弟郢不得送之江南",
        "preface": "",
        "paragraphs": [
            "刚有下水船，白日留不得。",
            "老人独自归，苦泪满眼黑。"
        ],
        "notes": "",
        "id": "ab189b6f96dcf3aabf5c5d1fc1b8efba"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送陆畅归湖州因凭题故人皎然塔陆羽坟",
        "preface": "",
        "paragraphs": [
            "淼淼霅寺前，白苹多清风。",
            "昔游诗会满，今游诗会空。",
            "孤吟玉凄恻，远思景蒙笼。",
            "杼山塼塔禅，竟陵广宵翁。",
            "饶彼草木声，髣髴闻余聪。",
            "因君寄数句，遍为书其藂。",
            "追吟当时说，来者实不穷。",
            "江调难再得，京尘徒满躬。",
            "送君溪鸳鸯，彩色双飞东。",
            "东多高静乡，芳宅冬亦崇。",
            "手自撷甘旨，供养欢冲融。",
            "待我遂前心，收拾使有终。",
            "不然洛岸亭，归死为大同。"
        ],
        "notes": "",
        "id": "52d9b58b6b6eadd4b2f6e1a984a12635"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送淡公 一",
        "preface": "",
        "paragraphs": [
            "燕本冰雪骨，越淡莲花风。",
            "五言双宝刀，联响高飞鸿。",
            "翰苑钱舍人，诗韵铿雷公。",
            "识本未识淡，仰咏嗟无穷。",
            "清恨生物表，朗玉倾梦中。",
            "常于冷竹坐，相语道意冲。",
            "嵩洛兴不薄，稽江事难同。",
            "明年若不来，我作黄蒿翁。",
            "何以兀其心为君学虚空。"
        ],
        "notes": "",
        "id": "89e8c500b8d2799d63eb80835172257f"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送淡公 二",
        "preface": "",
        "paragraphs": [
            "坐爱青草上，意含沧海滨。",
            "渺渺独见水，悠悠不问人。",
            "镜浪洗手绿，剡花入心春。",
            "虽然防外触，无奈饶衣新。",
            "行当译文字，慰此吟殷勤。"
        ],
        "notes": "",
        "id": "54c6423ec8166c838c086b2d9712ed8f"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送淡公 三",
        "preface": "",
        "paragraphs": [
            "铜斗饮江酒，手拍铜斗歌。",
            "侬是拍浪儿，饮则拜浪婆。",
            "脚踏小船头，独速舞短蓑。",
            "笑伊渔阳操，空恃文章多。",
            "闲倚青竹竿，白日奈我何。"
        ],
        "notes": "",
        "id": "35412f8043468d91d590483f726575f6"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送淡公 四",
        "preface": "",
        "paragraphs": [
            "短蓑不怕雨，白鹭相争飞。",
            "短楫画菰蒲，鬬作豪横归。",
            "笑伊水健儿，浪战求光辉。",
            "不如竹枝弓，射鸭无是非。"
        ],
        "notes": "",
        "id": "532886139d67abcd783f4137ef90a144"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送淡公 五",
        "preface": "",
        "paragraphs": [
            "射鸭复射鸭，鸭惊菰蒲头。",
            "鸳鸯亦零落，彩色难相求。",
            "侬是清浪儿，每踏清浪游。",
            "笑伊乡贡郎，踏土称风流。",
            "如何丱角翁，至死不裹头。"
        ],
        "notes": "",
        "id": "10908652d91193af78c18bf20f53fe72"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送淡公 六",
        "preface": "",
        "paragraphs": [
            "师得天文章，所以相知怀。",
            "数年伊雒同，一旦江湖乖。",
            "江湖有故庄，小女啼喈喈。",
            "我忧未相识，乳养难和谐。",
            "幸以片佛衣，诱之令看斋。",
            "斋中百福言，催促西归来。"
        ],
        "notes": "",
        "id": "ada7d9a708c905115d30f6feca4f9711"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送淡公 七",
        "preface": "",
        "paragraphs": [
            "伊洛气味薄，江湖文章多。",
            "坐缘江湖岸，意识鲜明波。",
            "铜斗短蓑行，新章其奈何。",
            "兹焉激切句，非是等闲歌。",
            "制之附驿回，勿使余风讹。",
            "都城第一寺，昭成屹嵯峨。",
            "为师书广壁，仰咏时经过。",
            "徘徊相思心，老泪双滂沱。"
        ],
        "notes": "",
        "id": "5a803d7eb75ca290eeddeb10d80f89d6"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送淡公 八",
        "preface": "",
        "paragraphs": [
            "江南邑中寺，平地生胜山。",
            "开元吴语僧，律韵高且闲。",
            "妙药溪岸平，桂榜往复还。",
            "树石相鬬生，红绿各异颜。",
            "风味我遥忆，新奇师独攀。"
        ],
        "notes": "",
        "id": "a255867fea2ff96231f9b6a7f62ee081"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送淡公 九",
        "preface": "",
        "paragraphs": [
            "报恩兼报德，寺与山争鲜。",
            "橙橘金盖槛，竹蕉绿凝禅。",
            "经章音韵细，风磬清泠翩。",
            "离肠绕师足，旧忆随路延。",
            "不知几千尺，至死方绵绵。"
        ],
        "notes": "",
        "id": "a5664f7f0d2312714cd9eb1ee90ae9ab"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送淡公 十",
        "preface": "",
        "paragraphs": [
            "乡在越镜中，分明见归心。",
            "镜芳步步绿，镜水日日深。",
            "异刹碧天上，古香清桂岑。",
            "朗约徒在昔，章句忽盈今。",
            "幸因西飞叶，书作东风吟。",
            "落我病枕上，慰此浮恨侵。"
        ],
        "notes": "",
        "id": "43aa937fc85fa6269b43d033f3d0d1ad"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送淡公 十一",
        "preface": "",
        "paragraphs": [
            "牵师袈裟别，师断袈裟归。",
            "问师何苦去，感吃言语稀。",
            "意恐被诗饿，欲住将底依。",
            "卢殷刘言史，饿死君已噫。",
            "不忍见别君，哭君他是非。"
        ],
        "notes": "",
        "id": "e716a1fa5f1bf7fca2f583b115e88e44"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送淡公 十二",
        "preface": "",
        "paragraphs": [
            "诗人苦为诗，不如脱空飞。",
            "一生空鷕气，非谏复非讥。",
            "脱枯挂寒枝，弃如一唾微。",
            "一步一步乞，半片半片衣。",
            "倚诗为活计，从古多无肥。",
            "诗饥老不怨，劳师泪霏霏。"
        ],
        "notes": "",
        "id": "24c7101b965978a323dad5e72cdb6d4e"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送魏端公入朝",
        "preface": "",
        "paragraphs": [
            "东洛尚淹玩，西京足芳妍。",
            "大宾威仪肃，上客冠劒鲜。",
            "岂惟空恋阙，亦以将朝天。",
            "局促尘末吏，幽老病中弦。",
            "徒怀青云价，忽至白发年。",
            "何当补风教，为荐三百篇。"
        ],
        "notes": "",
        "id": "3dfc3a2f70e4323fb8e987b3e061d0df"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送卢郎中汀",
        "preface": "",
        "paragraphs": [
            "洛水春渡阔，别离心悠悠。",
            "一生空吟诗，不觉成白头。",
            "向事每计较，与山实绸缪。",
            "太华天上开，其下车辙流。",
            "县街无尘土，过客多淹留。",
            "坐饮孤驿酒，行思独山游。",
            "逸关岚气明，照渭空漪浮。",
            "玉珂摆新欢，声与鸾凤俦。",
            "朝谒大家事，唯余去无由。"
        ],
        "notes": "",
        "id": "613242b8ecd555bfa70bb264fc0b9314"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "送郑仆射出节山南",
        "preface": "",
        "paragraphs": [
            "国老出为将，红旗入青山。",
            "再招门下生，结束余病孱。",
            "自笑骑马丑，强从驱驰间。",
            "顾顾磨天路，褭褭镜下颜。",
            "文魄既飞越，宦情唯等闲。",
            "羡他白面少，多是清朝班。",
            "惜命非所报，慎行诚独艰。",
            "悠悠去住心，两说何能删。"
        ],
        "notes": "",
        "id": "bd704993b9ed473068fdfc0ecc50b95e"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "别妻家",
        "preface": "",
        "paragraphs": [
            "芙蓉湿晓露，秋别南浦中。",
            "鸳鸯卷新赠，遥恋东床空。",
            "碧水不息浪，清溪易生风。",
            "参差坐成阻，飘飖去无穷。",
            "孤云目虽断，明月心相通。",
            "私情讵销铄，积芳在春藂。"
        ],
        "notes": "",
        "id": "3e4c7509698887e5c7fc7bb43bea4a73"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "赠姚怤别",
        "preface": "",
        "paragraphs": [
            "美人废琴瑟，不是无巧弹。",
            "闻君郢中唱，始觉知音难。",
            "惊蓬无还根，驰水多分澜。",
            "倦客厌出门，疲马思解鞍。",
            "何以写此心，赠君握中丹。"
        ],
        "notes": "",
        "id": "986baec2f600fcdbfbd135d1f785c495"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "赠竟陵卢使君虔别",
        "preface": "",
        "paragraphs": [
            "赤日千里火，火中行子心。",
            "孰不苦焦灼，所行为贫侵。",
            "山木岂无凉，猛兽蹲清阴。",
            "归人忆平坦，别路多岖嵚。",
            "赖得竟陵守，时闻建安吟。",
            "赠别折楚芳，楚芳摇衣襟。"
        ],
        "notes": "",
        "id": "928b6bd2e8815164d451881f25a1486b"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "与韩愈李翺张籍话别",
        "preface": "",
        "paragraphs": [
            "朱弦奏离别，华灯少光辉。",
            "物色岂有异，人心顾将违。",
            "客程殊未已，岁华忽然微。",
            "秋桐故叶下，寒露新雁飞。",
            "远游起重恨，送人念先归。",
            "夜集类饥鸟，晨光失相依。",
            "马迹遶川水，雁书还闺闱。",
            "常恐亲朋阻，独行知虑非。"
        ],
        "notes": "",
        "id": "81eb5ca6bf8bfb0809904d97c37d26b2"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "监察十五叔东斋招李益端公会别",
        "preface": "",
        "paragraphs": [
            "欲知惜别情，泻水还清池。",
            "此地有君子，芳兰步葳蕤。",
            "手掇杂英珮，意摇春夜思。",
            "莫作遶山云，循环无定期。"
        ],
        "notes": "",
        "id": "d9e43714a11f43052b13a6d4a58069d8"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "汴州留别韩愈",
        "preface": "",
        "paragraphs": [
            "不饮浊水澜，空滞此汴河。",
            "坐见遶岸水，尽为还海波。",
            "四时不在家，弊服断线多。",
            "远客独顦顇，春英落婆娑。",
            "汴水饶曲流，野桑无直柯。",
            "但为君子心，叹息终靡他。"
        ],
        "notes": "",
        "id": "e647e6971f01af28a945fc8f89ea8f91"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "赠别殷山人说易后归幽墅",
        "preface": "",
        "paragraphs": [
            "夫子说天地，若与灵龟言。",
            "幽幽人不知，一一予所敦。",
            "秋月吐白夜，凉风韵清源。",
            "旁通忽已远，神感寂不喧。",
            "一悟祛万结，夕怀倾朝烦。",
            "旅辀无停波，别马嘶去辕。",
            "殷勤荒草士，会有知己论。"
        ],
        "notes": "",
        "id": "2e4aeea7f1b3f99dacb35c86ccbf780b"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "寿安西渡奉别郑相公 一",
        "preface": "",
        "paragraphs": [
            "洛河向西道，石波横磷磷。",
            "清风送君子，车远无还尘。",
            "春别亦萧索，况兹冰霜晨。",
            "零落景易入，郁抑抱难申。",
            "百宵华灯宴，一旦星散人。",
            "岁去弦吐箭，忧来蚕抽纶。",
            "绵绵无穷事，各各驰遶身。",
            "徘徊黄缥缈，倏忽春霜宾。",
            "相为物表物，永谢区中姻。",
            "日嗟来教士，仰望无由亲。"
        ],
        "notes": "",
        "id": "04bdcde11bc2d5bc861af01273046d27"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "寿安西渡奉别郑相公 二",
        "preface": "",
        "paragraphs": [
            "东都清风减，君子西归朝。",
            "独抱岁晏恨，泗吟不成谣。",
            "贵游意多味，贱别情易消。",
            "回鴈忆前叫，浪凫念后漂。",
            "悠悠孤飞景，耸耸衔霜条。",
            "昧趣多滞涩，嬾朋寡新僚。",
            "病深理方悟，悔至心自烧。",
            "寂静道何在，忧勤学空饶。",
            "乃知减闻见，始遂情逍遥。",
            "文字徒营织，声华谅疑骄。",
            "顾慙耕稼士，朴略气韵调。",
            "善士有余食，佳畦冬生苗。",
            "养人在养身，此旨清如韶。",
            "愿贡高古言，敢望锡类招。"
        ],
        "notes": "",
        "id": "639440ba1bf7d4dc3e1c3430d8765be6"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "宇文秀才斋中海柳咏",
        "preface": "",
        "paragraphs": [
            "玉缕青葳蕤，结为芳树姿。",
            "忽惊明月钩，钩出珊瑚枝。",
            "灼灼不死花，蒙蒙长生丝。",
            "饮栢泛仙味，咏兰拟古词。",
            "霜风清飕飕，与君长相思。"
        ],
        "notes": "",
        "id": "bc492391f3d813b493de0eeaed5287bb"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "摇柳",
        "preface": "",
        "paragraphs": [
            "弱弱本易惊，看看势难定。",
            "因风似醉舞，尽日不能正。",
            "时邀咏花女，笑辍春妆镜。"
        ],
        "notes": "",
        "id": "41357a0a56c96fa0755d5591fea2bf6f"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "晓鹤",
        "preface": "",
        "paragraphs": [
            "晓鹤弹古舌，婆罗门叫音。",
            "应吹天上律，不使尘中寻。",
            "虚空梦皆断，歆唏安能禁。",
            "如开孤月口，似说明星心。",
            "既非人间韵，枉作人间禽。",
            "不如相将去，碧落窠巢深。"
        ],
        "notes": "",
        "id": "8e7b5c155748140726896c1855564030"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "和蔷薇花歌",
        "preface": "",
        "paragraphs": [
            "仙机札札织凤皇，花开七十有二行。",
            "天霞落地攒红光，风枝袅袅时一飏。",
            "飞散葩馥遶空王，忽惊锦浪洗新色。",
            "又似宫娃逞妆饰，终当一使移花根，还比蒲桃天上植。"
        ],
        "notes": "",
        "id": "04eecff53f036b6bbe47fa1de5d015e1"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "邀人赏蔷薇",
        "preface": "",
        "paragraphs": [
            "蜀色庶可比，楚丛亦应无。",
            "醉红不自力，狂艳如索扶。",
            "丽蘂惜未埽，宛枝长更纡。",
            "何人是花侯，诗老强相呼。"
        ],
        "notes": "",
        "id": "9db929448276054742ff61852061f57d"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "和宣州钱判官使院厅前石楠树",
        "preface": "",
        "paragraphs": [
            "大朴既一剖，众材争万殊。",
            "懿兹南海华，来与北壤俱。",
            "生长如自惜，雪霜无凋渝。",
            "笼笼抱灵秀，簇簇抽芳肤。",
            "寒日吐丹艳，頳子流细珠。",
            "鸳鸯花数重，翡翠叶四铺。",
            "雨洗新妆色，一枝如一姝。",
            "耸异敷庭际，倾妍来坐隅。",
            "散彩饰机案，余辉盈盘盂。",
            "高意因造化，常情逐荣枯。",
            "主公方寸中，陶植在须臾。",
            "养此奉君子，赏觌日为娱。",
            "始觉石楠咏，价倾赋两都。",
            "棠颂庶可比，桂词难以逾。",
            "因谢丘墟木，空采落泥涂。",
            "时来开佳姿，道去卧枯株。",
            "争芳无由缘，受气如郁纡。",
            "抽肝在郢匠，叹息何踟蹰。"
        ],
        "notes": "",
        "id": "eab0c850c40915ae4994c00bcd6dab89"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "酬郑毗踯躅咏",
        "preface": "",
        "paragraphs": [
            "不似人手致，岂关地势偏。",
            "孤光褭余翠，独影舞多妍。",
            "迸火烧闲地，红星堕青天。",
            "忽惊物表物，嘉客为留连。"
        ],
        "notes": "",
        "id": "897fe3edb97bd9d2404fe334c36aaea0"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "品松",
        "preface": "",
        "paragraphs": [
            "追悲谢灵运，不得殊常封。",
            "纵然孔与颜，亦莫及此松。",
            "此松天格高，耸异千万重。",
            "抓拏巨灵手，擘裂少室峰。",
            "擘裂风雨狞，抓拏指爪𦟛。",
            "道入难抱心，学生易堕踪。",
            "时时数点仙，袅袅一线龙。",
            "霏微岚浪际，游戏颢兴浓。",
            "品松徒高高，雌鸣讵噰噰。",
            "赏异尚可贵，赏潜谁能容。",
            "名华非典实，翦弃徒纤茸。",
            "刻削大雅文，所以不敢慵。"
        ],
        "notes": "",
        "id": "474a402867acf1699c0fe1e5a1b85b48"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "答李员外小榼味",
        "preface": "",
        "paragraphs": [
            "一拳芙蓉水，倾玉何泠泠。",
            "仙情夙已高，诗味今更馨。",
            "试啜月入骨，再衔愁尽醒。",
            "荷君道古诚，使我善飞翎。"
        ],
        "notes": "",
        "id": "69d4d56012ba47ebc9c81bd2c11fee09"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "井上枸杞架",
        "preface": "",
        "paragraphs": [
            "深锁银泉甃，高叶架云空。",
            "不与凡木并，自将仙盖同。",
            "影疎千点月，声细万条风。",
            "迸子邻沟外，飘香客位中。",
            "花杯承此饮，椿岁小无穷。"
        ],
        "notes": "",
        "id": "7908fadaf85092ffc8970a2cf98f3c4a"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "蜘蛛讽",
        "preface": "",
        "paragraphs": [
            "万类皆有性，各各禀天和。",
            "蚕身与汝身，汝身何太讹。",
            "蚕身不为己，汝身不为佗。",
            "蚕丝为衣裳，汝丝为网罗。",
            "济物几无功，害物日已多。",
            "百虫虽切恨，其将奈尔何。"
        ],
        "notes": "",
        "id": "3bb207e673cd09230eca51f9fff65e60"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "蚊",
        "preface": "",
        "paragraphs": [
            "五月中夜息，饥蚊尚营营。",
            "但将膏血求，岂觉性命轻。",
            "顾己宁自愧，饮人以偷生。",
            "愿为天下幮，一使夜景清。"
        ],
        "notes": "",
        "id": "b71dc083db03560754de0f3bd4e6e61a"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "烛蛾",
        "preface": "",
        "paragraphs": [
            "灯前双舞蛾，厌生何太切。",
            "想尔飞来心，恶明不恶灭。",
            "天若百尺高，应去掩明月。"
        ],
        "notes": "",
        "id": "3d77f194bb660a976049d1e9c24b0b1b"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "和钱侍郎甘露",
        "preface": "",
        "paragraphs": [
            "玄天何以言，瑞露青松繁。",
            "忽见垂书迹，还惊涌澧源。",
            "春枝晨袅袅，香味晓翻翻。",
            "子礼忽来献，臣心固易敦。",
            "清风惜不动，薄雾肯蒙昏。",
            "嘉昼色更晶，仁慈久乃存。",
            "一方难独占，天下恐争论。",
            "侧听飞中使，重荣华德门。",
            "从公乐万寿，余庆及儿孙。"
        ],
        "notes": "",
        "id": "7bc683aa51a97c52a53fa4c0c3950005"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "和令狐侍郎郭郎中题项羽庙",
        "preface": "",
        "paragraphs": [
            "碧草凌古庙，清尘锁秋窗。",
            "当时独宰割，猛志谁能降。",
            "鼓气雷作敌，劒光电为双。",
            "新悲徒自起，旧恨空浮江。"
        ],
        "notes": "",
        "id": "e77c968f61e0b9a86eebb959718b0a75"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "读张碧集",
        "preface": "",
        "paragraphs": [
            "天宝太白殁，六艺已消歇。",
            "大哉国风本，丧而王泽竭。",
            "先生今复生，斯文信难缺。",
            "下笔证兴亡，陈词备风骨。",
            "高秋数奏琴，澄潭一轮月。",
            "谁作采诗官，忍之不挥发。"
        ],
        "notes": "",
        "id": "a0c0c06aa2f4db0444a6c5c641072710"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "听琴",
        "preface": "",
        "paragraphs": [
            "飒飒微雨收，翻翻橡叶鸣。",
            "月沈乱峰西，寥落三四星。",
            "前溪忽调琴，隔林寒琤琤。",
            "闻弹正弄声，不敢枕上听。",
            "回烛整头簪，漱泉立中庭。",
            "定步屐齿深，貌禅目冥冥。",
            "微风吹衣襟，亦认宫徵声。",
            "学道三十年，未免忧死生。",
            "闻弹一夜中，会尽天地情。"
        ],
        "notes": "",
        "id": "e3eae5fe7a84b651c66e04cb0ddf26f6"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "闻夜啼赠刘正元",
        "preface": "",
        "paragraphs": [
            "寄泣须寄黄河泉，此中怨声流彻天。",
            "愁人独有夜灯见，一纸乡书泪滴穿。"
        ],
        "notes": "",
        "id": "c07e5f13ffff91c45bfc70e1581858a5"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "喜雨",
        "preface": "",
        "paragraphs": [
            "朝见一片云，暮成千里雨。",
            "凄清湿高枝，散漫沾荒土。"
        ],
        "notes": "",
        "id": "1079577bc7bf0964be815b0a761d2f3c"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "终南山下作",
        "preface": "",
        "paragraphs": [
            "见此原野秀，始知造化偏。",
            "山村不假阴，流水自雨田。",
            "家家梯碧峰，门门锁青烟。",
            "因思蜕骨人，化作飞桂仙。"
        ],
        "notes": "",
        "id": "370f43d002489fef1825ad2ddff86f4c"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "观种树",
        "preface": "",
        "paragraphs": [
            "种树皆待春，春至难久留。",
            "君看朝夕花，谁免离别愁。",
            "心意已零落，种之仍未休。",
            "胡为好奇者，无事自买忧。"
        ],
        "notes": "",
        "id": "3a3a1b62e7214daca13f986492dee1ba"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "春雨后",
        "preface": "",
        "paragraphs": [
            "昨夜一霎雨，天意苏群物。",
            "何物最先知，虚庭草争出。"
        ],
        "notes": "",
        "id": "3d477674476977b36d4d32c20be09c83"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "答友人赠炭",
        "preface": "",
        "paragraphs": [
            "青山白屋有仁人，赠炭价重双乌银。",
            "驱却坐上千重寒，烧出炉中一片春。",
            "吹霞弄日光不定，暖得曲身成直身。"
        ],
        "notes": "",
        "id": "82c70c8b40e8f39138d02df8e20b6cfd"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "烂柯石",
        "preface": "",
        "paragraphs": [
            "仙界一日内，人间千载穷。",
            "双碁未徧局，万物皆为空。",
            "樵客返归路，斧柯烂从风。",
            "唯余石桥在，犹自凌丹虹。"
        ],
        "notes": "",
        "id": "d9f222acc72fb29214c6a423a98a8484"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "寻言上人",
        "preface": "",
        "paragraphs": [
            "万里莓苔地，不见驱驰踪。",
            "唯开文字窗，时写日月容。",
            "竹韵漫萧屑，草花徒蒙茸。",
            "披霜入众木，独自识青松。"
        ],
        "notes": "",
        "id": "c89c3e40c2e312fb93f11b7417f143ae"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "喷玉布",
        "preface": "",
        "paragraphs": [
            "去尘咫尺步，山笑康乐岩。",
            "天开紫石屏，泉缕明月帘。",
            "仙凝刻削迹，灵绽云霞纤。",
            "悦闻若有待，瞥见终无厌。",
            "俗玩讵能近，道嬉方可淹。",
            "踏着不死机，欲归多浮嫌。",
            "古醉今忽醒，今求古仍潜。",
            "古今相共失，语默两难恬。",
            "赠君喷玉布，一濯高崭崭。"
        ],
        "notes": "",
        "id": "a68d3819e2f38734f93ec5002ff85177"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "姑蔑城",
        "preface": "",
        "paragraphs": [
            "劲越既成土，强吴亦为墟。",
            "皇风一已被，兹邑信平居。",
            "抚俗观旧迹，行春布新书。",
            "兴亡意何在，绵叹空踌蹰。"
        ],
        "notes": "",
        "id": "d3bf7f462059aa7f4a4d1ae04574681f"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "峥嵘岭",
        "preface": "",
        "paragraphs": [
            "疏凿顺高下，结构横烟霞。",
            "坐啸郡斋肃，玩奇石路斜。",
            "古树浮绿气，高门结朱华。",
            "始见峥嵘状，仰止逾可嘉。"
        ],
        "notes": "",
        "id": "1bc6695b9e4473dc2725d9a0c96b7e22"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "寻裴处士",
        "preface": "",
        "paragraphs": [
            "涉水更登陆，所向皆清真。",
            "寒草不藏径，灵峰知有人。",
            "悠哉炼金客，独与烟霞亲。",
            "曾是欲轻举，谁言空隐沦。",
            "远心寄白月，华发回青春。",
            "对此钦胜事，胡为劳我身。"
        ],
        "notes": "",
        "id": "5dcf2a05c3687a56b5a2ab31e879a05d"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "子庆诗",
        "preface": "",
        "paragraphs": [
            "王家事已奇，孟氏庆无涯。",
            "献子还生子，羲之又有之。",
            "凤兮且莫叹，鲤也会闻诗。",
            "小小豫章甲，纤纤玉树姿。",
            "人来唯仰乳，母抱未知慈。",
            "我欲拣其养，放麛者是谁。"
        ],
        "notes": "",
        "id": "5c545f57bb1dc675fc74d0b0ada5c09b"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "憩淮上观公法堂",
        "preface": "",
        "paragraphs": [
            "动觉日月短，静知时岁长。",
            "自悲道路人，暂宿空闲堂。",
            "孤烛让清昼，纱巾歛辉光。",
            "高僧积素行，事外无刚强。",
            "我有岩下桂，愿为炉中香。",
            "不惜青翠姿，为君扬芬芳。",
            "淮水色不污，汴流徒浑黄。",
            "且将琉璃意，净缀芙蓉章。",
            "明日还独行，羇愁来旧肠。"
        ],
        "notes": "",
        "id": "3a58b71fa62a8e6fe3f9a458d8732fde"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "江邑春霖奉赠陈侍御",
        "preface": "",
        "paragraphs": [
            "江上花木冻，雨中零落春。",
            "应由放忠直，在此成漂沦。",
            "嘉艳皆损污，好音难殷勤。",
            "天涯多远恨，雪涕盈芳辰。",
            "坐哭青草上，卧吟幽水滨。",
            "兴言念风俗，得意唯波鳞。",
            "枕席病流湿，簷楹若飞津。",
            "始知吴楚水，不及京洛尘。",
            "风浦荡归棹，泥陂陷征轮。",
            "两途日无遂，相赠唯沾巾。"
        ],
        "notes": "",
        "id": "900e121ec2dcd4733ee15baa67b4ca0d"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "溧阳秋霁",
        "preface": "",
        "paragraphs": [
            "晚雨晓犹在，萧寥激前阶。",
            "星星满衰鬓，耿耿入秋怀。",
            "旧识半零落，前心骤相乖。",
            "饱泉亦恐醉，惕宦肃如斋。",
            "上客处华池，下寮宅枯崖。",
            "叩高占生物，龃龉回难谐。"
        ],
        "notes": "",
        "id": "17b2f5e7342cba9e05c3d0cfe6f8604e"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "列仙文 方诸青童君",
        "preface": "",
        "paragraphs": [
            "大霞霏晨晖，元气无常形。",
            "玄辔飞霄外，八景乘高清。",
            "手把玉皇袂，携我晨中生。",
            "玄庭自嘉会，金书拆华名。",
            "贤女密所妍，相期洛水𫐌。"
        ],
        "notes": "",
        "id": "5a92afef723de6c8368441c1c403a966"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "列仙文 清虚真人",
        "preface": "",
        "paragraphs": [
            "歘驾空清虚，徘徊西华馆。",
            "琼轮暨晨抄，虎骑逐烟散。",
            "惠风振丹旌，明烛朗八焕。",
            "解襟墉房内，神铃鸣璀璨。",
            "栖景若林柯，九弦空中弹。",
            "遗我积世忧，释此千载叹。",
            "怡眄无极已，终夜复待旦。"
        ],
        "notes": "",
        "id": "6e8849fd5e050b7141a74145d4439cb3"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "列仙文 金母飞空歌",
        "preface": "",
        "paragraphs": [
            "驾我八景舆，歘然入玉清。",
            "龙群拂霄上，虎旗摄朱兵。",
            "逍遥三弦际，万流无暂停。",
            "哀此去留会，劫尽天地倾。",
            "当寻无中景，不死亦不生。",
            "体彼自然道，寂观合大冥。",
            "南岳挺直干，玉英曜颕精。",
            "有任靡期事，无心自虚灵。",
            "嘉会绛河内，相与乐未英。"
        ],
        "notes": "",
        "id": "c46aed5336008d0cee408780c6c040df"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "列仙文 安度明",
        "preface": "",
        "paragraphs": [
            "丹霞焕上清，八风鼓太和。",
            "回我神霄辇，遂造岭玉阿。",
            "咄嗟天地外，九围皆我家。",
            "上采白日精，下饮黄月华。",
            "灵观空无中，鹏路无间邪。",
            "顾见魏贤安，浊气伤汝和。",
            "勤研玄中思，道成更相过。"
        ],
        "notes": "",
        "id": "9d3c1cd6f0dfaad442a1087cfa9d0f1e"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "夏日谒智远禅师",
        "preface": "",
        "paragraphs": [
            "吾师当几祖，说法云无空。",
            "禅心三界外，宴坐天地中。",
            "院静鬼神去，身与草木同。",
            "因知护王国，满钵盛毒龙。",
            "抖擞尘埃衣，谒师见真宗。",
            "何必千万劫，瞬息去樊笼。",
            "盛夏火为日，一堂十月风。",
            "不得为弟子，名姓挂儒宫。"
        ],
        "notes": "",
        "id": "27dabed2faae436269c84f53555ed88a"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "访嵩阳道士不遇",
        "preface": "",
        "paragraphs": [
            "先生五兵游，文焰藏金鼎。",
            "日下鹤过时，人间空落影。",
            "常言一粒药，不堕生死境。",
            "何当列御寇，去问仙人请。"
        ],
        "notes": "",
        "id": "8f591e3d97cac6f338bd9e05929532e0"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "听蓝溪僧为元居士说维摩经",
        "preface": "",
        "paragraphs": [
            "古树少枝叶，真僧亦相依。",
            "山木自曲直，道人无是非。",
            "手持维摩偈，心向居士归。",
            "空景忽开霁，雪花犹在衣。",
            "洗然水溪昼，寒物生光辉。"
        ],
        "notes": "",
        "id": "62003ea9a91e3b2d706572a397ef5c9e"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "借车",
        "preface": "",
        "paragraphs": [
            "借车载家具，家具少于车。",
            "借者莫弹指，贫穷何足嗟。",
            "百年徒役走，万事尽随花。"
        ],
        "notes": "",
        "id": "3ae220c39204d2d6af861c21df28f30e"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "喜符郎诗有天纵",
        "preface": "",
        "paragraphs": [
            "念符不由级，屹得文章阶。",
            "白玉抽一毫，绿珉已难排。",
            "偷笔作文章，乞墨潜磨揩。",
            "海鲸始生尾，试摆蓬壶涡。",
            "幸当禁止之，勿使恣狂怀。",
            "自悲无子嗟，喜妬双喈喈。"
        ],
        "notes": "",
        "id": "3a650f37c8ac24a28780b7fefb9f7a0d"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "凭周况先辈于朝贤乞茶",
        "preface": "",
        "paragraphs": [
            "道意勿乏味，心绪病无悰。",
            "蒙茗玉花尽，越瓯荷叶空。",
            "锦水有鲜色，蜀山饶芳藂。",
            "云根才翦绿，印缝已霏红。",
            "曾向贵人得，最将诗叟同。",
            "幸为乞寄来，救此病劣躬。"
        ],
        "notes": "",
        "id": "23435022c1479ca59e214d5835afdb6e"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "上昭成阁不得于从姪僧悟空院叹嗟",
        "preface": "",
        "paragraphs": [
            "欲上千级阁，问天三四言。",
            "未尽数十登，心目风浪翻。",
            "手手把惊魄，脚脚踏坠魂。",
            "却流至旧手，傍掣犹欲奔。",
            "老病但自悲，古蠹木万痕。",
            "老力安可夸，秋海萍一根。",
            "孤叟何所归，昼眼如黄昏。",
            "常恐失好步，入彼市井门。",
            "结僧为亲情，策竹为子孙。",
            "此诚徒切切，此意空存存。",
            "一寸地上语，高天何由闻。"
        ],
        "notes": "",
        "id": "bf55c06e43dc08047b9cad50f51e2951"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "魏博田兴尚书听嫂命不立非夫人诗",
        "preface": "",
        "paragraphs": [
            "君子躭古礼，如馋鱼吞钩。",
            "昨闻敬嫂言，掣心东北流。",
            "魏博田尚书，与礼相绸缪。",
            "善词闻天下，一日一再周。"
        ],
        "notes": "",
        "id": "782a8e04eeb92a34217e0738e550ac5b"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "读经",
        "preface": "",
        "paragraphs": [
            "垂老抱佛脚，教妻读黄经。",
            "经黄名小品，一纸千明星。",
            "曾读大般若，细感肸蚃听。",
            "当时把斋中，方寸抱万灵。",
            "忽复入长安，蹴踏日月宁。",
            "老方却归来，收拾可丁丁。",
            "拂拭尘几案，开函就孤亭。",
            "儒书难借索，僧签饶芳馨。",
            "驿驿不开手，铿铿闻异铃。",
            "得善如焚香，去恶如脱腥。",
            "安得颜子耳，曾未如此听。",
            "听之何有言，德教贵有形。",
            "何言中国外，有国如海萍。",
            "海萍国教异，天声各泠泠。",
            "安排未定时，心火竞荧荧。",
            "将如庶几者，声尽形元冥。"
        ],
        "notes": "",
        "id": "231e69fece198530c6c02199515a9905"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "谢李辀再到",
        "preface": "",
        "paragraphs": [
            "等闲拜日晚，夫妻独相疮。",
            "况是贤人冤，何必哭飞杨。",
            "昨夜梦得劒，为君藏中肠。",
            "会将当风烹，血染布衣裳。",
            "劳君又扣门，词句失寻常。",
            "我不忍出厅，血字湿土墙。",
            "血字耿不灭，我心惧惶惶。",
            "会有铿锵夫，见之目生光。",
            "生光非等闲，君其且安祥。"
        ],
        "notes": "",
        "id": "b4631e288ef430848689b053d00709ae"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "忽不贫喜卢仝书船归洛",
        "preface": "",
        "paragraphs": [
            "贫孟忽不贫，请问孟何如。",
            "卢仝归洛船，崔嵬但载书。",
            "江潮清翻翻，淮潮碧徐徐。",
            "夜信为朝信，朝信良卷舒。",
            "江淮君子水，相送仁有余。",
            "我去官色衫，肩经入君庐。",
            "喃喃肩经郎，言语倾琪琚。",
            "琪琚铿好词，鸟鹊跃庭除。",
            "书船平安归，喜报乡里闾。",
            "我愿拾遗柴，巢经于空虚。",
            "下免尘土侵，上为云霞居。",
            "日月更相锁，道义分明储。",
            "不愿空岧峣，但愿实工夫。",
            "实空二理微，分别相起予。",
            "经书荒芜多，为君勉勉锄。",
            "勉勉不敢专，传之方在诸。"
        ],
        "notes": "",
        "id": "48a741fbfe5bbc644830c7f9a0cb941a"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "吊国殇",
        "preface": "",
        "paragraphs": [
            "徒言人最灵，白骨乱纵横。",
            "如何当春死，不及群草生。",
            "尧舜宰乾坤，器农不器兵。",
            "秦汉盗山岳，铸杀不铸畊。",
            "天地莫生金，生金人竞争。"
        ],
        "notes": "",
        "id": "4d45db0c5b246ea05d5971af37726acc"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "吊比干墓",
        "preface": "",
        "paragraphs": [
            "殷辛帝天下，厌为天下尊。",
            "干刚既一断，贤愚无二门。",
            "佞是福身本，忠是丧己源。",
            "饿虎不食子，人无骨肉恩。",
            "日影不入地，下埋冤死魂。",
            "有骨不为土，应作直木根。",
            "今来过此乡，下马吊此坟。",
            "静念君臣间，有道谁敢论。"
        ],
        "notes": "",
        "id": "6b5ef21b30f6fd86fd5a98d3cf5a3961"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "吊元鲁山 一",
        "preface": "",
        "paragraphs": [
            "[搏]鸷有余饱，鲁山长饥空。",
            "豪人饫鲜肥，鲁山饭蒿蓬。",
            "食名皆霸官，食力乃尧农。",
            "君子耻新态，鲁山与古终。",
            "天璞本平一，人巧生异同。",
            "鲁山不自剖，全璞竟没躬。"
        ],
        "notes": "",
        "id": "17702d0febe480a4b22214ba5e9c4e85"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "吊元鲁山 二",
        "preface": "",
        "paragraphs": [
            "自剖多是非，流滥将何归。",
            "奔竞立诡节，凌侮争怪辉。",
            "五常坐销铄，万类随衰微。",
            "以兹见鲁山，道蹇无所依。"
        ],
        "notes": "",
        "id": "7e77ee353a8acfce25d08c529b050a18"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "吊元鲁山 三",
        "preface": "",
        "paragraphs": [
            "君子不自蹇，鲁山蹇有因。",
            "苟含天地秀，皆是天地身。",
            "天地蹇既甚，鲁山道莫伸。",
            "天地气不足，鲁山食更贫。",
            "始知补元化，竟须得贤人。"
        ],
        "notes": "",
        "id": "7f438d0b1c0272a99969f694a25e06c2"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "吊元鲁山 四",
        "preface": "",
        "paragraphs": [
            "贤人多自霾，道理与俗乖。",
            "细功不敢言，远韵方始谐。",
            "万物饱为饱，万人怀为怀。",
            "一声苟失所，众憾来相排。",
            "所以元鲁山，饥衰难与偕。"
        ],
        "notes": "",
        "id": "0800760377377676963be9517ff370f9"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "吊元鲁山 五",
        "preface": "",
        "paragraphs": [
            "远阶无近级，造次不可升。",
            "贤人洁肠胃，寒日空澄凝。",
            "血誓竟讹谬，膏明易煎蒸。",
            "以之驱鲁山，疎迹去莫乘。"
        ],
        "notes": "",
        "id": "6c5d221d4bd965c94ab9cde8942231b9"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "吊元鲁山 六",
        "preface": "",
        "paragraphs": [
            "言从鲁山宦，尽化尧时心。",
            "豺狼耻狂噬，齿牙闭霜金。",
            "竞来辟田土，相与畊嵚岑。",
            "当宵无关锁，竟岁饶歌吟。",
            "善教复天术，美词非俗箴。",
            "精微自然事，视听不可寻。",
            "因书鲁山绩，庶合箫韶音。"
        ],
        "notes": "",
        "id": "dbaf945e77a58ae746c2dceb3afdf93d"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "吊元鲁山 七",
        "preface": "",
        "paragraphs": [
            "箫韶太平乐，鲁山不虚作。",
            "千古若有知，百年幸如昨。",
            "谁能嗣教化，以此洗浮薄。",
            "君臣贵深遇，天地有灵橐。",
            "力运既艰难，德符方合漠。",
            "名位苟虚旷，声明自销铄。",
            "礼法虽相救，贞浓易糟粕。",
            "哀哀元鲁山，毕竟谁能度。"
        ],
        "notes": "",
        "id": "2ed0cbc231b6fe2803d1caf0a4803026"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "吊元鲁山 八",
        "preface": "",
        "paragraphs": [
            "当今富教化，元后得贤相。",
            "冰心镜衰古，霜议清遐障。",
            "幽埋尽洸洗，滞旅免流浪。",
            "唯余鲁山名，未获旌廉让。",
            "二三贞苦士，刷视耸危望。",
            "发秋青山夜，目断丹阙亮。",
            "诱类幸从兹，嘉招固非妄。",
            "小生奏狂狷，感惕增万状。"
        ],
        "notes": "",
        "id": "355a240891abb61e08878be9abca28c1"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "吊元鲁山 九",
        "preface": "",
        "paragraphs": [
            "黄犊不知孝，鲁山自驾车。",
            "非贤不可妻，鲁山竟无家。",
            "供养耻佗力，言词岂纤瑕。",
            "将谣鲁山德，赜海谁能涯。"
        ],
        "notes": "",
        "id": "59cfb03a54c24c995979616263afcd91"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "吊元鲁山 十",
        "preface": "",
        "paragraphs": [
            "遗婴尽雏乳，何况骨肉枝。",
            "心肠结苦诚，胸臆垂甘滋。",
            "事已出古表，谁言独今奇。",
            "贤人母万物，岂弟流前诗。"
        ],
        "notes": "",
        "id": "6e3ca0fb2f50dfe15aed49dcd454f44c"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "哭李观",
        "preface": "",
        "paragraphs": [
            "志士不得老，多为直气伤。",
            "阮公终日哭，寿命固难长。",
            "颜子既殂谢，孔门无辉光。",
            "文星落奇曜，宝劒摧修铓。",
            "常作金应石，忽为宫别商。",
            "为尔吊琴瑟，断弦难再张。",
            "偏毂不可转，只翼不可翔。",
            "清尘无吹嘘，委地难飞扬。",
            "此义古所重，此风今则亡。",
            "自闻丧元宾，一日八九狂。",
            "沈痛此丈夫，惊呼彼穹苍。",
            "我有出俗韵，劳君疾恶肠。",
            "知音既已矣，微言谁能彰。",
            "旅葬无高坟，栽松不成行。",
            "哀歌动寒日，赠泪沾晨霜。",
            "神理本窅窅，今来更茫茫。",
            "何以荡悲怀，万事付一觞。"
        ],
        "notes": "",
        "id": "b51533ec48d46589d22f1c455c384047"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "李少府厅吊李元宾遗字",
        "preface": "",
        "paragraphs": [
            "零落三四字，忽成千万年。",
            "那知冥寞客，不有补亡篇。",
            "斜月吊空壁，旅人难独眠。",
            "一生能几时，百虑来相煎。",
            "戚戚故交泪，幽幽长夜泉。",
            "已矣难重言，一言一潸然。"
        ],
        "notes": "",
        "id": "4a3c2a29cb6f43f5c0105c832f075e1c"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "悼吴兴汤衡评事",
        "preface": "",
        "paragraphs": [
            "君生霅水清，君殁霅水浑。",
            "空令骨肉情，哭得白日昏。",
            "大夜不复晓，古松长闭门。",
            "琴弦绿水绝，诗句青山存。",
            "昔为芳春颜，今为荒草根。",
            "独问冥冥理，先儒未曾言。"
        ],
        "notes": "",
        "id": "64bdc04c7bca6a8b80c5d88d4c03a327"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "哀孟云卿嵩阳荒居",
        "preface": "",
        "paragraphs": [
            "戚戚抱幽独，宴宴沈荒居。",
            "不闻新欢笑，但覩旧诗书。",
            "艺蘗意弥苦，耕山食无余。",
            "定交昔何在，至戚今或疎。",
            "薄俗易销歇，淳风难久舒。",
            "秋芜上空堂，寒槿落枯渠。",
            "薙草恐伤蕙，摄衣自理锄。",
            "残芳亦可饵，遗秀谁忍除。",
            "徘徊未能去，为尔涕涟如。"
        ],
        "notes": "",
        "id": "c0ab6c8a18a2489fc5ab102a789137b2"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "哭卢贞国",
        "preface": "",
        "paragraphs": [
            "一别难与期，存亡易寒燠。",
            "下马入君门，声悲不成哭。",
            "自能富才艺，当冀深荣禄。",
            "皇天负我贤，遗恨至两目。",
            "平生叹无子，家家亲相嘱。"
        ],
        "notes": "",
        "id": "9155b568f8fc7356058c297f1dbe270c"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "伤旧游",
        "preface": "",
        "paragraphs": [
            "去春会处今春归，花数不减人数稀。",
            "朝笑片时暮成泣，东风一向还西辉。"
        ],
        "notes": "",
        "id": "a9c28a5d5ba3ce90558928c663ae6fe5"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "吊房十五次卿少府",
        "preface": "",
        "paragraphs": [
            "日高方得起，独赏些些春。",
            "可惜宛转鸎，好音与佗人。",
            "昔年此气味，还走曲江滨。",
            "逢著韩退之，结交方殷勤。",
            "蜀客骨目高，聪辩劒戟新。",
            "如何昨日欢，今日见无因。",
            "英奇一谢世，视听一为尘。",
            "谁言老泪短，泪短沾衣巾。"
        ],
        "notes": "",
        "id": "3e3fa3abe60d42b9a0df6d021e079fd7"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "逢江南故昼上人会中郑方回",
        "preface": "",
        "paragraphs": [
            "相逢失意中，万感因语至。",
            "追思东林日，掩抑北邙泪。",
            "筐箧有遗文，江山旧清气。",
            "尘生逍遥注，墨故飞动字。",
            "荒毁碧涧居，虚无青松位。",
            "珠沈百泉暗，月死群象闭。",
            "永谢平生言，知音岂容易。"
        ],
        "notes": "",
        "id": "5d379bc06baa8c0f4b5399b707e6816d"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "哭秘书包大监",
        "preface": "",
        "paragraphs": [
            "哲人卧病日，贱子泣玉年。",
            "常恐宝镜破，明月难再圆。",
            "文字未改素，声容忽归玄。",
            "始知知音稀，千载一绝弦。",
            "旧馆有遗琴，清风那复传。"
        ],
        "notes": "",
        "id": "457e1d2a757b0865d6913c6a42faee14"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "悼幼子",
        "preface": "",
        "paragraphs": [
            "一闭黄蒿门，不闻白日事。",
            "生气散成风，枯骸化为地。",
            "负我十年恩，欠尔千行泪。",
            "洒之北原上，不待秋风至。"
        ],
        "notes": "",
        "id": "57269031c8fefba252d998e60a4c5655"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "悼亡",
        "preface": "",
        "paragraphs": [
            "山头明月夜增辉，增辉不照重泉下。",
            "泉下双龙无再期，金蚕玉燕空销化。",
            "朝云暮雨成古墟，萧萧野竹风吹亚。"
        ],
        "notes": "",
        "id": "871023d0666c194ff9db02cd3bd85567"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "吊李元宾坟",
        "preface": "",
        "paragraphs": [
            "晓上荒凉原，吊彼寂寥魂。",
            "眼咽此时泪，耳凄在日言。",
            "冥冥千万年，坟锁孤松根。"
        ],
        "notes": "",
        "id": "57559969f34a08d999fc04ee55ebbf1f"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "览崔爽遗文因纾幽怀",
        "preface": "",
        "paragraphs": [
            "堕泪数首文，悲结千里坟。",
            "苍旻且留我，白日空遗君。",
            "仙鹤未巢月，衰凤先坠云。",
            "清风独起时，旧语如再闻。",
            "瑶草罢葳蕤，桂花休氛氲。",
            "万物与我心，相感吴江𣸣。"
        ],
        "notes": "",
        "id": "3497ac0545ef07902e79128c54c2b2d7"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "峡哀 一",
        "preface": "",
        "paragraphs": [
            "昔多相与笑，今谁相与哀。",
            "峡哀哭幽魂，噭噭风吹来。",
            "堕魄抱空月，出没难自裁。",
            "齑粉一闪间，春涛百丈雷。",
            "峡水声不平，碧沲牵清洄。",
            "沙棱箭箭急，波齿龂龂开。",
            "呀彼无底吮，待此不测灾。",
            "谷号相喷激，石怒争旋回。",
            "古醉有复乡，今缧多为能。",
            "字孤徒髣髴，衔雪犹惊猜。",
            "薄俗少直肠，交结须横财。",
            "黄金买相吊，幽泣无余漼。",
            "我有古心意，为君空摧颓。"
        ],
        "notes": "",
        "id": "45fdcfe60960caf8e0dad0496c241106"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "峡哀 二",
        "preface": "",
        "paragraphs": [
            "上天下天水，出地入地舟。",
            "石劒相劈斫，石波怒蛟虬。",
            "花木叠宿春，风飙凝古秋。",
            "幽怪窟穴语，飞闻肸蚃流。",
            "沈哀日已深，衔诉将何求。"
        ],
        "notes": "",
        "id": "6aa1a868a7ceeb269209f87ce0dbb28b"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "峡哀 三",
        "preface": "",
        "paragraphs": [
            "三峡一线天，三峡万绳泉。",
            "上仄碎日月，下掣狂漪涟。",
            "破魂一两点，凝幽数百年。",
            "峡晖不停午，峡险多饥涎。",
            "树根锁枯棺，孤骨褭褭悬。",
            "树枝哭霜栖，哀韵杳杳鲜。",
            "逐客零落肠，到此汤火煎。",
            "性命如纺绩，道路随索缘。",
            "奠泪吊波灵，波灵将闪然。"
        ],
        "notes": "",
        "id": "d4ef107831be364f0c9411e6d2a398c2"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "峡哀 四",
        "preface": "",
        "paragraphs": [
            "峡乱鸣清磬，产石为鲜鳞。",
            "喷为腥雨涎，吹作黑井身。",
            "怪光闪众异，饿劒唯待人。",
            "老肠未曾饱，古齿崭岩嗔。",
            "嚼齿三峡泉，三峡声龂龂。"
        ],
        "notes": "",
        "id": "1dbb7fdd11cd795c9147a4fcc2e96663"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "峡哀 五",
        "preface": "",
        "paragraphs": [
            "峡螭老解语，百丈潭底闻。",
            "毒波为计校，饮血养子孙。",
            "既非臯陶吏，空食沈狱魂。",
            "潜怪何幽幽，魄说徒云云。",
            "峡听哀哭泉，峡吊鳏寡猿。",
            "峡声非人声，劒水相劈翻。",
            "斯谁士诸谢，奏此沉苦言。"
        ],
        "notes": "",
        "id": "244c7727fd50e699324d8d6398e677ae"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "峡哀 六",
        "preface": "",
        "paragraphs": [
            "谗人峡虬心，渴罪呀然浔。",
            "所食无直肠，所语饶枭音。",
            "石齿嚼百泉，石风号千琴。",
            "幽哀莫能远，分雪何由寻。",
            "月魄高卓卓，峡窟清沉沉。",
            "衔诉何时明，抱痛已不禁。",
            "犀飞空波涛，裂石千嵚岑。"
        ],
        "notes": "",
        "id": "0a5fa576f04d65f94ce33982b0deb535"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "峡哀 七",
        "preface": "",
        "paragraphs": [
            "峡棱剸日月，日月多摧辉。",
            "物皆斜仄生，鸟亦斜仄飞。",
            "潜石齿相锁，沉魂招莫归。",
            "恍惚清泉甲，斑斓碧石衣。",
            "饿咽潺湲号，涎似泓浤肥。",
            "峡青不可游，腥草生微微。"
        ],
        "notes": "",
        "id": "06a3641e3663e29bc3d56949cbb140e8"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "峡哀 八",
        "preface": "",
        "paragraphs": [
            "峡景滑易堕，峡花怪非春。",
            "红光根潜涎，碧雨飞沃津。",
            "巴谷蛟螭心，巴乡魍魉亲。",
            "噉生不问贤，至死独养身。",
            "腥语信者谁，拗歌欢非真。",
            "仄田无异稼，毒水多狞鳞。",
            "异类不可友，峡哀哀难伸。"
        ],
        "notes": "",
        "id": "bc1fcb6007efea5bfdde1fc2d24e2bcb"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "峡哀 九",
        "preface": "",
        "paragraphs": [
            "峡水劒戟狞，峡舟霹雳翔。",
            "因依虺蜴手，起坐风雨忙。",
            "峡旅多窜官，峡氓多非良。",
            "滑心不可求，滑习积已长。",
            "漠漠涎雾起，龂龂涎水光。",
            "渴贤如之何，忽在水中央。"
        ],
        "notes": "",
        "id": "3945f7856315a40cfc9f089e8035aa48"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "峡哀 十",
        "preface": "",
        "paragraphs": [
            "枭鸱作人语，蛟虬吸水波。",
            "能于白日间，谄欲晴风和。",
            "骇智蹶众命，蕴腥布深萝。",
            "齿泉无底贫，锯涎在处多。",
            "仄树鸟不巢，踔𨃚猿相过。",
            "峡哀不可听，峡怨其奈何。"
        ],
        "notes": "",
        "id": "d64709e4cc7f44be467df2d67fc031a5"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "杏殇 一",
        "preface": "",
        "paragraphs": [
            "冻手莫弄珠，弄珠珠易飞。",
            "惊霜莫翦春，翦春无光辉。",
            "零落小花乳，斓斑昔婴衣。",
            "拾之不盈把，日暮空悲归。"
        ],
        "notes": "",
        "id": "7306af1df0b0fa43914c5be361aa3cf7"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "杏殇 二",
        "preface": "",
        "paragraphs": [
            "地上空拾星，枝上不见花。",
            "哀哀孤老人，戚戚无子家。",
            "岂若没水凫，不如拾巢鸦。",
            "浪鷇破便飞，风雏褭相夸。",
            "芳婴不复生，向物空悲嗟。"
        ],
        "notes": "",
        "id": "5fa368c77787aa77dfed0102e3e4bb12"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "杏殇 三",
        "preface": "",
        "paragraphs": [
            "应是一线泪，入此春木心。",
            "枝枝不成花，片片落翦金。",
            "春寿何可长，霜哀亦已深。",
            "常时洗芳泉，此日洗泪襟。"
        ],
        "notes": "",
        "id": "2c1318d7dd1d54399b4585208e466c83"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "杏殇 四",
        "preface": "",
        "paragraphs": [
            "儿生月不明，儿死月始光。",
            "儿月两相夺，儿命果不长。",
            "如何此英英，亦为吊苍苍。",
            "甘为堕地尘，不为末世芳。"
        ],
        "notes": "",
        "id": "cc112214ddf7e3eaae6c72ce9fe61625"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "杏殇 五",
        "preface": "",
        "paragraphs": [
            "踏地恐土痛，损彼芳树根。",
            "此诚天不知，翦弃我子孙。",
            "垂枝有千落，芳命无一存。",
            "谁谓生人家，春色不入门。"
        ],
        "notes": "",
        "id": "8cfd180d94e0ae7d1c48acec2a40cd36"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "杏殇 六",
        "preface": "",
        "paragraphs": [
            "冽冽霜杀春，枝枝疑纤刀。",
            "木心既零落，山窍空呼号。",
            "班班落地英，点点如明膏。",
            "始知天地间，万物皆不牢。"
        ],
        "notes": "",
        "id": "8c1399a7f7b8a2fbb44bfd55157299bb"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "杏殇 七",
        "preface": "",
        "paragraphs": [
            "哭此不成春，泪痕三四斑。",
            "失芳蝶既狂，失子老亦孱。",
            "且无生生力，自有死死颜。",
            "灵凤不衔诉，谁为扣天关。"
        ],
        "notes": "",
        "id": "9d32d2551481cad6aa513a3871a56f81"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "杏殇 八",
        "preface": "",
        "paragraphs": [
            "此儿自见灾，花发多不谐。",
            "穷老收碎心，永夜抱破怀。",
            "声死更何言，意死不必喈。",
            "病叟无子孙，独立犹束柴。"
        ],
        "notes": "",
        "id": "0313c1efd1eb0e06c15f203db3ff8e49"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "杏殇 九",
        "preface": "",
        "paragraphs": [
            "霜似败红芳，剪啄十数双。",
            "参差呻细风，𪡋喁沸浅江。",
            "泣凝不可消，恨壮难自降。",
            "空遗旧日影，怨彼小书窗。"
        ],
        "notes": "",
        "id": "a64e3b48be796a5d255a28d189105c12"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "吊江南老家人春梅",
        "preface": "",
        "paragraphs": [
            "念尔筋力尽，违我衣食恩。",
            "奈何粗犷儿，生鞭见死痕。",
            "旧使常以礼，新怨将谁吞。",
            "胡为乎泥中，消歇教义源。"
        ],
        "notes": "",
        "id": "978e0c87932150e333f3d59e320dbdf5"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "哭李丹员外幷寄杜中丞",
        "preface": "",
        "paragraphs": [
            "生死方知交态存，忍将齚齖报幽魂。",
            "十年同在平原客，更遣何人哭寝门。"
        ],
        "notes": "",
        "id": "cd757610ae258e309099cb39f8fa43fe"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "哭刘言史",
        "preface": "",
        "paragraphs": [
            "诗人业孤峭，饿死良已多。",
            "相悲与相笑，累累其奈何。",
            "精异刘言史，诗肠倾珠河。",
            "取次抱置之，飞过东溟波。",
            "可惜大国谣，飘为四夷歌。",
            "常于众中会，颜色两切[磋]。",
            "今日果成死，葬襄之洛河。",
            "洛岸远相吊，洒泪双滂沱。"
        ],
        "notes": "",
        "id": "2c0f48de6f4e24ece7fa53a56d0aaad1"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "吊卢殷 一",
        "preface": "",
        "paragraphs": [
            "诗人多清峭，饿死抱空山。",
            "白云既无主，飞出意等闲。",
            "久病床席尸，护丧童仆孱。",
            "故书穷鼠啮，狼藉一室间。",
            "君归新鬼乡，我面古玉颜。",
            "羞见入地时，无人叫追攀。",
            "百泉空相吊，日久哀潺潺。"
        ],
        "notes": "",
        "id": "7eddfd3cfae639bf349f0110d2907b50"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "吊卢殷 二",
        "preface": "",
        "paragraphs": [
            "唧唧复唧唧，千古一月色。",
            "新新复新新，千古一花春。",
            "邙风噫孟郊，嵩秋葬卢殷。",
            "北邙前后客，相吊为埃尘。",
            "北邙棘针草，泪根生苦辛。",
            "烟火不自煖，筋力早已贫。",
            "幽荐一杯泣，泻之清洛滨。",
            "添为断肠声，愁杀长别人。"
        ],
        "notes": "",
        "id": "b515dcb33b23115091f9f7201634b588"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "吊卢殷 三",
        "preface": "",
        "paragraphs": [
            "棘针风相号，破碎诸苦哀。",
            "苦哀不可闻，掩耳亦入来。",
            "哭弦多煎声，恨涕有余摧。",
            "噫贫气已焚，噫死心更灰。",
            "梦世浮闪闪，泪波深洄洄。",
            "薤歌一以去，蒿闭不复开。"
        ],
        "notes": "",
        "id": "e89fc3baf9fb76b6ec7190f4f482ebf2"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "吊卢殷 四",
        "preface": "",
        "paragraphs": [
            "登封草木深，登封道路微。",
            "日月不与光，莓苔空生衣。",
            "可怜无子翁，蚍蜉缘病肌。",
            "挛卧岁时长，涟涟但幽噫。",
            "幽噫虎豹闻，此外相访稀。",
            "至亲唯有诗，抱心死有归。",
            "河南韩先生，后君作因依。",
            "磨一片嵌岩，书千古光辉。"
        ],
        "notes": "",
        "id": "e602d6ed9d5ed097c27e1d9de59c3b90"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "吊卢殷 五",
        "preface": "",
        "paragraphs": [
            "贤人无计较，生苦死徒夸。",
            "佗名润子孙，君名润泥沙。",
            "可惜千首文，闪如一朝花。",
            "零落难苦言，起坐空惊嗟。"
        ],
        "notes": "",
        "id": "1ab3a4f59cd9293e40c5be38fd06e7a2"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "吊卢殷 六",
        "preface": "",
        "paragraphs": [
            "耳闻陋巷生，眼见鲁山君。",
            "饿死始有名，饿名高氛氲。",
            "戆叟老壮气，感之为忧云。",
            "所忧唯一泣，古今相纷纷。",
            "平生与君说，逮此俱云云。"
        ],
        "notes": "",
        "id": "a5f85050f9fc4fd19a4ec039c06e3455"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "吊卢殷 七",
        "preface": "",
        "paragraphs": [
            "初识漆鬓发，争为新文章。",
            "夜踏明月桥，店饮吾曹床。",
            "醉啜二杯酿，名郁一县香。",
            "寺中摘梅花，园里翦浮芳。",
            "高嗜绿蔬羹，意轻肥腻羊。",
            "吟哦无滓韵，言语多古肠。",
            "白首忽然至，盛年如偷将。",
            "清浊俱莫追，何须骂沧浪。"
        ],
        "notes": "",
        "id": "02433385677f0c5f1bef5cd3eed986e1"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "吊卢殷 八",
        "preface": "",
        "paragraphs": [
            "前贤多哭酒，哭酒免哭心。",
            "后贤试衔之，哀至无不深。",
            "少年哭酒时，白发亦已侵。",
            "老年哭酒时，声韵随生沈。",
            "寄言哭酒宾，勿作登封音。",
            "登封徒放声，天地竟难寻。"
        ],
        "notes": "",
        "id": "e254f86ae25da2fa555c45ff8ffff806"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "吊卢殷 九",
        "preface": "",
        "paragraphs": [
            "同人少相哭，异类多相号。",
            "始知禽兽痴，却至天然高。",
            "非子病无泪，非父念莫劳。",
            "如何裁亲疎，用礼如用刀。",
            "孤丧鲜匍匐，闭哀抱郁陶。",
            "烦他手中葬，诚信焉能褒。",
            "嗟嗟无子翁，死弃如脱毛。"
        ],
        "notes": "",
        "id": "76395a037dca76b353201d48aeab8d59"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "吊卢殷 十",
        "preface": "",
        "paragraphs": [
            "圣人哭贤人，骨化气为星。",
            "文章飞上天，列宿增晶荧。",
            "前古文可数，今人文亦灵。",
            "高名称谪仙，升降曾莫停。",
            "有文死更香，无文生亦腥。",
            "为君铿好辞，永传作谧宁。"
        ],
        "notes": "",
        "id": "88fe15a13cb6e3aac91baa3cd2978dbe"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "有所思联句",
        "preface": "",
        "paragraphs": [
            "相思绕我心，日夕千万重。",
            "年光坐婉娩，春泪销颜容。",
            "台镜晦旧晖，庭草滋深茸。",
            "望夫山上石，别劒水中龙。"
        ],
        "notes": "",
        "id": "2157358f9ed7b896af9d23efdf8b1fe0"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "遣兴联句",
        "preface": "",
        "paragraphs": [
            "我心随月光，写君庭中央。",
            "月光有时晦，我心安所忘。",
            "常恐金石契，断为相思肠。",
            "平生无百岁，岐路有四方。",
            "四方各异俗，适异非所将。",
            "驽蹄顾挫秣，逸翮遗稻粱。",
            "时危抱独沈，道泰怀同翔。",
            "独居久寂默，相顾聊慨慷。",
            "慨慷丈夫志，可以曜锋铓。",
            "蘧宁知卷舒，孔颜识行藏。",
            "殷鉴谅不远，佩兰永芬芳。",
            "苟无夫子听，谁使知音扬。"
        ],
        "notes": "",
        "id": "e690312b30ef0e4cc14b87eadbb351b8"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "赠劒客李园联句",
        "preface": "",
        "paragraphs": [
            "天地有灵术，得之者惟君。",
            "筑炉地区外，积火烧氛氲。",
            "照海铄幽怪，满空歊异氛。",
            "山磨电奕奕，水淬龙蝹蝹。",
            "太一装以宝，列仙篆其文。",
            "可用慑百神，岂惟壮三军。",
            "有时幽匣吟，忽似深潭闻。",
            "风胡久已死，此劒将谁分。",
            "行当献天子，然后致殊勋。",
            "岂知丰城下，空有斗间云。"
        ],
        "notes": "",
        "id": "f2b8b8f7579c2a962ec5d192881cff5c"
    },
    {
        "author": "孟郊",
        "dynasty": "唐",
        "type": "诗",
        "rhythmic": "",
        "title": "观音岩",
        "preface": "",
        "paragraphs": [
            "岩洞分明是普陀，和风甘雨向来多。",
            "空山寂寞香灯少，莲坐春云长薜萝。",
            "（《古今图书集·职方典》七八五《安庆府部》）。"
        ],
        "notes": "",
        "id": "b677655f8e27b77cff84dac49e505234"
    }
]