[
    {
        "author": "马大同",
        "dynasty": "宋",
        "type": "诗",
        "rhythmic": "",
        "title": "题龙潭石岩",
        "preface": "",
        "paragraphs": [
            "揽辔观风只课程，风云要挹楚乡清。",
            "晨旌几碍观山目，夜柝翻惊梦月情。",
            "观者宁知部使者，平生元是老书生。",
            "沧浪何处无人识，欲往从之一濯缨。"
        ],
        "notes": "",
        "id": "28a6d9d4caaa0af6ebf2e9d2911ec141"
    },
    {
        "author": "马大同",
        "dynasty": "宋",
        "type": "诗",
        "rhythmic": "",
        "title": "过九疑",
        "preface": "",
        "paragraphs": [
            "帝德于今祀万年，如何遗像托疏椽。",
            "凭谁为假丹青手，付与梅仙十万钱。"
        ],
        "notes": "",
        "id": "e8ab234ef614404607fb7f1499154862"
    },
    {
        "author": "马大同",
        "dynasty": "宋",
        "type": "诗",
        "rhythmic": "",
        "title": "过九疑  其一",
        "preface": "",
        "paragraphs": [
            "平生梦想九疑高，原隰驱驰敢惮劳。",
            "肃肃衣冠朝帝所，此行端不为游遨。"
        ],
        "notes": "",
        "id": "4af772850281cac7bfbf7ca807a31581"
    },
    {
        "author": "马大同",
        "dynasty": "宋",
        "type": "诗",
        "rhythmic": "",
        "title": "过九疑  其二",
        "preface": "",
        "paragraphs": [
            "行尽平冈十里间，好山迎我翠相环。",
            "九疑更在云深处，祇恐天高不可攀。"
        ],
        "notes": "",
        "id": "db1b8f1bf5e20c00ed125d31e9079c53"
    },
    {
        "author": "马大同",
        "dynasty": "宋",
        "type": "诗",
        "rhythmic": "",
        "title": "过九疑  其三",
        "preface": "",
        "paragraphs": [
            "宇宙才分便有山，兹山戢戢序成班。",
            "重华远矣遗风在，好似相从揖逊还。"
        ],
        "notes": "",
        "id": "6665cf494f3fc06a625880517d6e07be"
    },
    {
        "author": "马大同",
        "dynasty": "宋",
        "type": "诗",
        "rhythmic": "",
        "title": "过九疑  其四",
        "preface": "",
        "paragraphs": [
            "人与韶音渺莫闻，山如羽卫自森森。",
            "不封不树知何处，漫说零陵古到今。"
        ],
        "notes": "",
        "id": "ff0d404cc7361a4b1fa6d09cf42fa460"
    },
    {
        "author": "马大同",
        "dynasty": "宋",
        "type": "诗",
        "rhythmic": "",
        "title": "过九疑  其五",
        "preface": "",
        "paragraphs": [
            "二妃千古恨难刊，不谓南巡遂不还。",
            "空使湘江江上竹，至今犹染泪痕斑。"
        ],
        "notes": "",
        "id": "97f77e1946a6a4e1eff3d34b123ecaf2"
    },
    {
        "author": "马大同",
        "dynasty": "宋",
        "type": "诗",
        "rhythmic": "",
        "title": "过九疑  其六",
        "preface": "",
        "paragraphs": [
            "何侯拔宅登仙去，虞帝因山作庙基。",
            "人物由来相代谢，不知陵谷几迁移。"
        ],
        "notes": "",
        "id": "e416871a094aa02a7089cb2d543d1fae"
    }
]