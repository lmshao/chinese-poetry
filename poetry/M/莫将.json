[
    {
        "author": "莫将",
        "dynasty": "宋",
        "type": "诗",
        "rhythmic": "",
        "title": "呈南堂静禅师",
        "preface": "",
        "paragraphs": [
            "从来姿韵爱风流，几笑时人向外求。",
            "万别千差无觅处，得来元在鼻尖头。"
        ],
        "notes": "",
        "id": "9adc41248bb785f6a57ac38596923384"
    },
    {
        "author": "莫将",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "少陵长被花为恼。",
            "况是梅花非草草。",
            "临歧争奈不吟诗，此度诗人宜可老。",
            "诗成莫惜尊罍倒。",
            "不醉花前花解笑。",
            "醒时分付两三枝，酒后忆君清梦到。"
        ],
        "notes": "",
        "id": "3a43a7b6e0710fdc4fbcc1fd0b2b73bd"
    },
    {
        "author": "莫将",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "前村雪里虽然早。",
            "争似横斜开处好。",
            "直饶隔水是江南，也恐一枝春未到。",
            "延宾莫恨花阴小。",
            "见说芳林今古抱。",
            "集花潇洒洞天深，永夜玉山应自到。"
        ],
        "notes": "",
        "id": "a3d35e7c6cb80de7e0e3cbeecf4171c7"
    },
    {
        "author": "莫将",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "眼前欲尽情何限。",
            "风外南枝无一半。",
            "东君何事莫教开，及至如今都不管。",
            "高楼三弄休吹趱。",
            "一片惊人肠欲断。",
            "杏花开后莫嫌衰，如豆青时君细看。"
        ],
        "notes": "",
        "id": "5229ef76bb8ed4d42b4fa63364c243c2"
    },
    {
        "author": "莫将",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "花时人道多风雨。",
            "梅蕊都来无几许。",
            "何须飘洒湿芳心，粉面琳琅如泪注。",
            "家童莫扫花阴土。",
            "留浥琼林枝上露。",
            "莫教燕子早衔泥，径里馀香应满户。"
        ],
        "notes": "",
        "id": "1f03ae3b308d12325ed958829c271e11"
    },
    {
        "author": "莫将",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "暗香浮动黄昏后。",
            "更是月明如白昼。",
            "看来都坐玉壶冰，折赠徐妃丹桂手。",
            "赏酬风景无过酒。",
            "对影成三谁左右。",
            "劝君携取董妖娆，拱得醉翁香满袖。"
        ],
        "notes": "",
        "id": "d73e85acbff10eff074f845eba472dd4"
    },
    {
        "author": "莫将",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "寻梅莫背东风路。",
            "路在花前知去处。",
            "真香破鼻蓦然闻，试问幽丛知几步。",
            "多情更被无寒助。",
            "万物枯时神物护。",
            "一枝和雪倚阑干，昨夜初开春信度。"
        ],
        "notes": "",
        "id": "79d4c0e975bcbde6b7f22c61cda2bd4f"
    },
    {
        "author": "莫将",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "寒梢雨里愁无那。",
            "林下开时宜数过。",
            "夕阳恰似过清溪，一树横斜疏影卧。",
            "朱唇莫比桃花破。",
            "鬓袅黄金花欲堕。",
            "剩看春雪满空来，触处是花寻那个。"
        ],
        "notes": "",
        "id": "e05f3a92e5490c30847c7ea62fd64d9e"
    },
    {
        "author": "莫将",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "清姿自是生寒瘦。",
            "更在春前并腊后。",
            "谁教六出巧遮藏，争似一番先透漏。",
            "谢娘莫把翻衣袖。",
            "无限琼英飘玉甃。",
            "开时朵朵见天真，可柰碧溪和粉溜。"
        ],
        "notes": "",
        "id": "a8d5127faf6f7ee5935b73f48002c183"
    },
    {
        "author": "莫将",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "梅边晓景清无比。",
            "林下诗人呵冻指。",
            "玉龙留住麝脐烟，银漏滴残龙脑水。",
            "晨光渐渐收寒气。",
            "昨夜遗簪犹在地。",
            "好生折赠镜中人，只恐绿窗慵未起。"
        ],
        "notes": "",
        "id": "8e53f232cdecc39abd7312766e3e2237"
    },
    {
        "author": "莫将",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "一枝和露珍珠贯。",
            "月下回来寻几遍。",
            "今朝忽见数枝开，未有十分如待伴。",
            "新妆不比徐妃面。",
            "雪艳冰姿寒欲颤。",
            "外边多少扫春人，春信莫教容易断。"
        ],
        "notes": "",
        "id": "972887a62c02ea737f8fcc8aecc20fe1"
    },
    {
        "author": "莫将",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "归梦悠扬见未真。",
            "绣衾恰有暗香薰。",
            "五更分得楚台春。"
        ],
        "notes": "",
        "id": "f38af82f39c5409627de10b95e551d37"
    },
    {
        "author": "莫将",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "宝钏香裙上玉梯。",
            "云重应恨翠楼低。",
            "愁同芳草两萋萋。"
        ],
        "notes": "",
        "id": "757b4eae3418e87399ed45dffc67e4b2"
    },
    {
        "author": "莫将",
        "dynasty": "宋",
        "type": "词",
        "rhythmic": "独脚令・忆王孙",
        "title": "",
        "preface": "",
        "paragraphs": [
            "绛唇初点粉红新。",
            "凤镜临妆已逼真。",
            "苒苒钗头香趁人。",
            "惜芳晨。",
            "玉骨冰姿别是春。"
        ],
        "notes": "",
        "id": "f4d938a576a3c5a5b5a2e4fab0fa52e7"
    }
]