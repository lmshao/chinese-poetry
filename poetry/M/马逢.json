[
    {
        "author": "马逢",
        "dynasty": "唐",
        "type": "诗",
        "rhythmic": "",
        "title": "新乐府",
        "preface": "",
        "paragraphs": [
            "温谷春生至，宸游近甸荣。",
            "云随天上转，风入御筵轻。",
            "翠盖浮佳气，朱楼依太清。",
            "朝臣冠劒退，宫女管弦迎。"
        ],
        "notes": "",
        "id": "28880a9f106b0d2d15906ba52fa830a0"
    },
    {
        "author": "马逢",
        "dynasty": "唐",
        "type": "诗",
        "rhythmic": "",
        "title": "部落曲",
        "preface": "",
        "paragraphs": [
            "蕃军傍塞游，代马喷风秋。",
            "老将垂金甲，阏支著锦裘。",
            "雕戈蒙豹尾，红斾插狼头。",
            "日暮天山下，鸣笳汉使愁。"
        ],
        "notes": "",
        "id": "bb729c6e4663a872480fcdf21e8e5f90"
    },
    {
        "author": "马逢",
        "dynasty": "唐",
        "type": "诗",
        "rhythmic": "",
        "title": "从军",
        "preface": "",
        "paragraphs": [
            "汉马千蹄合一群，单于鼓角隔山闻。",
            "沙塠风起红楼下，飞上胡天作阵云。"
        ],
        "notes": "",
        "id": "0b04c6a7567221b76025c56ab7c4e1ea"
    },
    {
        "author": "马逢",
        "dynasty": "唐",
        "type": "诗",
        "rhythmic": "",
        "title": "宫词二首 一",
        "preface": "",
        "paragraphs": [
            "金吾持戟护轩簷，天乐传教万姓瞻。",
            "楼上美人相倚看，红妆透出水晶帘。"
        ],
        "notes": "",
        "id": "52d21dff3e1f69c208fb645528757562"
    },
    {
        "author": "马逢",
        "dynasty": "唐",
        "type": "诗",
        "rhythmic": "",
        "title": "宫词二首 二",
        "preface": "",
        "paragraphs": [
            "玉楼天半起笙歌，风送宫人笑语和。",
            "月影殿开闻晓漏，水晶帘卷近秋河。"
        ],
        "notes": "",
        "id": "6ecb9bb958a87873e8b43f0918ccbb00"
    },
    {
        "author": "马逢",
        "dynasty": "唐",
        "type": "诗",
        "rhythmic": "",
        "title": "长句赠微之（题拟）",
        "preface": "",
        "paragraphs": [
            "灵溪试为访金丹。",
            "（见《元氏长庆集》卷十六《天坛上境》题注引）。"
        ],
        "notes": "",
        "id": "e42f7e95a3033c289963a547856a06c5"
    }
]