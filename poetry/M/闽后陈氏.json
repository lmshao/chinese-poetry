[
    {
        "author": "闽后陈氏",
        "dynasty": "唐",
        "type": "诗",
        "rhythmic": "",
        "title": "乐游曲 一",
        "preface": "",
        "paragraphs": [
            "龙舟摇曳东复东，采莲湖上红更红。",
            "波淡淡，水溶溶，奴隔荷花路不通。"
        ],
        "notes": "",
        "id": "400b876b190fe92d776d42a71c843e8a"
    },
    {
        "author": "闽后陈氏",
        "dynasty": "唐",
        "type": "诗",
        "rhythmic": "",
        "title": "乐游曲 二",
        "preface": "",
        "paragraphs": [
            "西湖南湖鬬彩舟，青蒲紫蓼满中洲。",
            "波渺渺，水悠悠，长奉君王万岁游。"
        ],
        "notes": "",
        "id": "c508cde8c567dc569526c58b90840661"
    }
]