[
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "自涟漪寄薛绍彭",
        "preface": "",
        "paragraphs": [
            "老来书兴独未忘，颇得薛老同徜徉。",
            "天下有识推鉴定，龙宫无术疗膏肓。",
            "淮风吹戟稀讼牒，典客闭阁闲壶浆。",
            "吟树对山风景聚，墨池濯砚龟鱼藏。",
            "珠台宝气每贯日，月观桂实时飘香。",
            "银淮烛天限织女，烟海括地生灵光。",
            "俊儿乃是翰墨侣，侠竹不使舆卫将。",
            "象管钿轴映瑞锦，玉鳞棐几铺云肪。",
            "依依烟华动勃鬰，矫矫龙蛇起混茫。",
            "持此以为风月伴，四时之乐乐未央。",
            "部刺不纠翰墨病，圣恩养在林泉乡。",
            "风沙涨天乌帽客，胡不东来从北荒。"
        ],
        "notes": "",
        "id": "639bd86d761f67ffdd5616502bb83b04"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "寄薛绍彭",
        "preface": "",
        "paragraphs": [
            "欧怪褚妍不自持，犹能半蹈古人规。",
            "公权丑怪恶札祖，从兹古法荡无遗。",
            "张颠与柳颇同罪，鼓吹俗子起乱离。",
            "怀素猲獠小解事，仅趋平淡如盲医。",
            "可怜智永研空臼，去本一步呈千媸。",
            "已矣此生为此困，有口能说手不随。",
            "谁云心存乃笔到，天工自是秘精微。",
            "二王之前有高古，有志欲购无高赀。",
            "殷勤分付薛绍彭，散金购取重跋题。"
        ],
        "notes": "",
        "id": "e2e1862df6b42109cc968a67ab31430a"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "寄题薛绍彭新收钱氏子敬帖",
        "preface": "",
        "paragraphs": [
            "萧李𫘤子弟，不收慰问帖。",
            "妙迹固通神，水火土更劫。",
            "所存慰问者，班班在箱笈。",
            "使恶乃神护，不然无寸札。",
            "自此趣画相，后人眼徒眨。"
        ],
        "notes": "",
        "id": "76de2b34e6b15428322ec3ca5d5f5e33"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "硾越竹学书作诗寄薛绍彭刘泾",
        "preface": "",
        "paragraphs": [
            "越筠万杵如金版，安用杭油与池茧。",
            "高压巴郡乌丝栏，平欺泽国清华练。",
            "老无他物适心目，天使残年同笔砚。",
            "图书满室翰墨香，刘薛何时眼中见。"
        ],
        "notes": "",
        "id": "bc96134a23eeb374c2ec4d03e7353aba"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "刘泾收得子鸾字帖云是右军余恐是陈子鸾薛绍彭亦云六朝书又得像余时在涟漪答以诗云",
        "preface": "",
        "paragraphs": [
            "刘郎收画早甚卑，折枝花草首徐熙。",
            "十年之后始闻道，取吾韩戴为神奇。",
            "迩来白首进道奥，学者信有髓与皮。",
            "始知什袭但遮壁，牛马便可裹敝帷。",
            "峨峨太平老寺主，白纱帽首无冠蕤。",
            "武士后列肃大剑，宫女旁侍颦修眉。",
            "神清眸子知寡欲，齿露唇反法定饥。",
            "世人见服似摩诘，不知六朝居士衣。",
            "后人勿辄乱唐突，梁人笔法了可知。",
            "道子见之必再拜，曹卢何物望藩篱。",
            "本当第一品天下，却缘顾笔在涟漪。"
        ],
        "notes": "",
        "id": "4b87d34c04d2f3e3bf22b290b850a1c2"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "刘泾新收唐绢本兰亭作诗询之",
        "preface": "",
        "paragraphs": [
            "刘郎无物可萦心，沉迷蠹缣与断简。",
            "求新不获狂时发，自谓下取且谩眼。",
            "猗嗟斯人今实尠，我欲从之官有限。",
            "何时大叫刘子前，跽阅墨皇三复返。"
        ],
        "notes": "",
        "id": "c1dace9e68e9fde33f9e6ff3c50de8cf"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "题苏中令家故物薛稷鹤",
        "preface": "",
        "paragraphs": [
            "辽海来稀顾蝼蚁，仰霄孤唳留清耳。",
            "从容雅步在庭除，浩荡闲心存万里。",
            "乘轩未失入佳谈，写真不妄传诗史。",
            "好艺心灵自不凡，臭秽功名皆一戏。",
            "武功中令应天人，束发辽阳侍帝宸。",
            "连城照乘不称宝，黄图孔诰悉珍真。",
            "百龄生我欲公起，九原萧萧松薿薿。",
            "得公遗物非不多，赏物怀贤心不已。"
        ],
        "notes": "",
        "id": "e951cfffafde6d3ccc0a91ac21a4f032"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "题子敬范新妇唐摹帖三首  其一",
        "preface": "",
        "paragraphs": [
            "贞观款书丈二纸，不许儿奇专父美。",
            "何为寥寥宝是似，遭乱真归火兼水。",
            "千年谁人能继趾，不自名家殊未智。",
            "嗟尔方来眼须洗，玉躞金题半归米。"
        ],
        "notes": "",
        "id": "5f8772bdfabfdf970f72e22199f6258e"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "题子敬范新妇唐摹帖三首  其二",
        "preface": "",
        "paragraphs": [
            "云物龙蛇惨动纸，父子王家真济美。",
            "庾翼小儿宁近似，沧溟浩对蹄涔水。",
            "腾蛇无足蜈多趾，以假移真信用智。",
            "龟澼虽多手屡洗，卷不生毛谁似米。"
        ],
        "notes": "",
        "id": "435272114c3c9c8b900627dbc147fc89"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "题子敬范新妇唐摹帖三首  其三",
        "preface": "",
        "paragraphs": [
            "直裂纹匀真古纸，跋印多时俗眼美。",
            "诚悬尚复误疑似，有渭方能辨泾水。",
            "真伪头面摸趺趾，久假中分辨愚智。",
            "宝轴时开心一洗，百氏何人传至米。"
        ],
        "notes": "",
        "id": "06ca969584d28259ba134dc7d43c6ade"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "萧闲堂诗",
        "preface": "",
        "paragraphs": [
            "谁起萧闲堂，图赞凡丑质。",
            "昧昧起我思，有怀斯士吉。",
            "吾生终不逢，二陵已相失。",
            "苟养走四方，公卿更绝迹。",
            "向老交渐稀，背憎十六七。",
            "丰吾九畹兰，任汝满地棘。",
            "我岂萧闲人，偶然得空壁。",
            "美哉何方彦，精绝入妙笔。",
            "君不愧顾长康，取媚桓温图九锡。",
            "我不愧孟浩然，缓策京山遇摩诘。",
            "前此交道久不康，纷纷白头多不卒。",
            "呜呼纷纷白头多不卒，回首此君应辟易。"
        ],
        "notes": "",
        "id": "43d027005118bd10526346032f21cef6"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "甘露歌上呈留守门下侍郎",
        "preface": "",
        "paragraphs": [
            "太微渊默严不动，斗为其车运中央。",
            "四序回旋变造化，一杓直指无偏傍。",
            "柄臣比之号八柱，一柱难阙各有当。",
            "绍圣元年图旧德，更公玉麟使过国。",
            "屹然山立天子重，列作八柱扶天极。",
            "天极尊严物有道，不减不溢常不忒。",
            "均劳于外天阙柱，至今朝廷虚衮舄。",
            "皇皇辟君明如日，安用动威偃禾木，表以甘露太和液。",
            "饮太液，亲寿益，公难老，归致太平万物好。"
        ],
        "notes": "",
        "id": "0e418ff5f1ec0ede6bd693ba0b2ca1db"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "某顿首今日去国之官谨成拙诗上献相公汲公钧席下执某顿首上",
        "preface": "",
        "paragraphs": [
            "百尺青琅玕，浸以万丈澜。",
            "我欲撷柯梗，一蠡酌知难。",
            "屡亦为世有，岂不诘其端。",
            "嶷嶷吕汲公，捧日当碧天。",
            "简直抱一气，代理夫何言。",
            "有志隆宋业，无心崇党偏。",
            "透璞辨珉玉，披蓁刈兰荪。",
            "腐儒自束发，口诵六艺言。",
            "治乱甚白著，用舍岂一贤。",
            "明时贵知用，自古迟暮年。",
            "敢陈必尧舜，况时值娲轩。",
            "岂徒琢空文，文奸笼群顽。",
            "汩没俗眼顺，妬嫉儿女谖。",
            "窃取为利路，死弃等草菅。",
            "朝哦不求和，暮吟不揭竿。",
            "不叹岁不与，惟恐枉所存。",
            "愿披向龟鉴，大叫出肺肝。",
            "精诚露皎皎，洞彻金石坚。",
            "康济有次第，沿革自贯穿。",
            "删除救灾法，下民不弃田。",
            "剔抉经费壅，源源如流泉。",
            "思豫近习隙，不紊出纳专。",
            "正姓以明本，捐赏以运边。",
            "改弊贵无迹，移风当有筌。",
            "窃邑饱妻子，封豕所并肩。",
            "法令若薪束，不息不敢剸。",
            "亦不叹折腰，所叹志不宣。",
            "时乎恍易失，发白怅刚悁。",
            "迟迟竟去国，浼浼临长川。",
            "此志苟不遂，江湖终浩然。"
        ],
        "notes": "",
        "id": "cd2e238485784867ac16c1597d1630d8"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "元祐辛未上元后一日同周文之刘瑞迈章纵矩游浮玉",
        "preface": "",
        "paragraphs": [
            "近臈昔夹衣，入春今重裘。",
            "天运亦已广，四序或不周。",
            "张灯儿戏歇，发兴在沧洲。",
            "兹山通玄府，瑶坛帝曾游。",
            "荷衣可荐藻，神清不沉牛。",
            "厌俗入喧乱，风波屡为忧。",
            "昨夕浄名天，结客涌不留。",
            "一唈寄心契，江澄客漾舟。",
            "冰磴若见拒，寒荄如有愁。",
            "大块欲动蛰，阴壑尚潜虬。",
            "重赏定谁与，春光会和柔。",
            "临旷摄北若，持坏结东流。",
            "卧石带白云，勒崖托千秋。",
            "焦公心赏佳，扫迹愿相投。",
            "分山飞鸟争，划水游鳞雠。",
            "借我一锡地，为公瓢挂头。"
        ],
        "notes": "",
        "id": "ce28ce7d21fe74b2f2a76b6708cba50f"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "题永徽中所橅兰亭叙",
        "preface": "",
        "paragraphs": [
            "永和九年暮春月，内史山阴幽兴发。",
            "群贤题咏无足珍，叙引抽毫取奇札。",
            "好之写来终不如，神助留为后世法。",
            "二十八行三百字，模写虽多谁定似。",
            "昭陵竟发不知归，尚有异形终可秘。",
            "彦远记模不记褚，要录班班有名氏。",
            "后生有得苦求高，俗说纷纷那有是。"
        ],
        "notes": "",
        "id": "7e2c45959db6559575b428437ad109a3"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "太师行寄王太史彦舟",
        "preface": "",
        "paragraphs": [
            "太师天源环赐第，自榜回鸾鸦雀避。",
            "好宾嗜古富图书，玉轴牙签捧珠翠。",
            "歌舞陈前慰俗人，不倾玉沥发银縢。",
            "王郎十八魁天下，招客同延贵客星。",
            "末出东晋十三帖，此第十一石蕴琼。",
            "绢标间是褚公写，误以右军标作谢。",
            "我时指出一座惊，精神焕起光相射。",
            "磨墨要余定等差，谢公鬰勃冠烟华。",
            "当时倾笈换不得，归来呕血目生花。",
            "十五年间两到国，朱门如旧无高牙。",
            "帖归翰长以姻媾，忽然陈前兴健嗟。",
            "开元玺封寻复出，永存珍秘相王涯。",
            "翰林印著建中岁，王谢炎灵传更贵。",
            "副车侍中王贻永，出征不货收文艺。",
            "太常借模真却还，郗愔入版余皆弃。",
            "芳林鬻第书有行，次入太师重姓李。",
            "我识翰长自布衣，论文写字不相非。",
            "知己酷好辍己好，惠然发箧手见归。",
            "谢安谈笑康江左，物外人标没两大。",
            "子敬合书只后批，天才物望都无那。",
            "治乱悠悠八百年，人隆偶聚散亦遄。",
            "兵火水土不随劫，端使米老铺案间。",
            "我生辛卯两丙运，今岁步辛月亦然。",
            "丙申时宜辛丑日，此帖忽至庸非天。",
            "临风浩思王仲宝，江南宰相只谢安。"
        ],
        "notes": "",
        "id": "f10b0558b95d38bfb92ee2fec57bf908"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "天鸡",
        "preface": "",
        "paragraphs": [
            "天鸡一叫凡鸡和，戢戢万灵惊起坐。",
            "智驱欲使心机大，狗苟蝇营冀人堕。",
            "沉沉夜色还东起，身伏毡莞机暂止。",
            "昧昧万殊俱默契，穷达于君宁智理。"
        ],
        "notes": "",
        "id": "e58c16ad982fcab3e326d7b10e4b1ce0"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "晋陵龙挂行",
        "preface": "",
        "paragraphs": [
            "万声齐呼一声吓，东望苍旻两龙挂。",
            "浩浩随云百川倒，隠隠雷车千两驾。",
            "疲农望天手加颡，怕歉求丰心惘惘。",
            "老龙甲坼血流莽，取水虽多旱弥广。",
            "暴尪囚魃精诚微，赫赫炎曦一轮榜。"
        ],
        "notes": "",
        "id": "87cc3780acfc405eefb2153ed108d786"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "题巨然海野图",
        "preface": "",
        "paragraphs": [
            "江郊海野坡陀阔，林远烟疏淡天末。",
            "枰分蓁町暮潮生，星列渔乡夜梁活。",
            "关荆大图矜秀拔，取巧施工不真绝。",
            "意全万象无不括，维摩老手巨然夺。",
            "桥防忽觉来人物，接䍠肯更图牛羯。",
            "渊渟浪洑开龙阅，汩入瀣翻下鲸吷。",
            "楠盘疑是少陵宅，芦深恐有詹何客。",
            "黄尘蔽天归兴浩，时向虚斋一开涤。"
        ],
        "notes": "",
        "id": "2954a8fced7cf1bf1376b39ca5fd7c46"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "砚山",
        "preface": "",
        "paragraphs": [
            "九江有奇石，趺岱而嵩头。",
            "巨灵藐一擘，嶕峣忆三休。",
            "屹嶪禀异质，嶒崚谁刻镂。",
            "百叠天巧尽，九盘猿未愁。",
            "阳壁宜产芝，阴崖谅潜虬。",
            "危颠方坛结，玉秘金泥修。",
            "垂手探杲日，朱轮运沧洲。",
            "一尘具一界，妙喜非难求。",
            "心欲蹑赤霄，八极皆部娄。",
            "况兹对众物，其致一揆收。",
            "啑啑分别子，交戈舂其喉。"
        ],
        "notes": "",
        "id": "34a91304ecf72f9f2fb3d608992217c5"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "发润州",
        "preface": "",
        "paragraphs": [
            "气就蛇须角，暌通豕负涂。",
            "解衣同俗裸，酌水合狂夫。",
            "探社新铭禹，经韶旧吊虞。",
            "据鞍休示壮，寡要悔为儒。",
            "为吊忠游楚，因崇让过虞。",
            "要离葬终近，严子钓行须。",
            "御晏妻知辱，歆膺客自愚。",
            "诚修日难掩，醯在蚋还趋。",
            "和寡方声越，知稀觉道腴。",
            "命齐都将相，义拙落江湖。",
            "南梦应随雁，西风却背鲈。",
            "弓旌今正歇，多少定同凫。"
        ],
        "notes": "",
        "id": "c0d6dd6f4600ea52238e22837f18b036"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "读杜甫集",
        "preface": "",
        "paragraphs": [
            "少陵平生饥，乃以醉饱死。",
            "惜哉斯人穷，四海无寄趾。",
            "后传水仙召，牛渚花相比。",
            "神怪反爱才，时人乃封豕。",
            "遗文何崛奇，岱舆载屭赑。",
            "贯穿破九流，突兀撑一气。",
            "自叹万古名，寂寞身后事。",
            "此老遑遑心，悬鹑破无里。",
            "我行自嘉禾，卧欹一蓬底。",
            "烈曦畏俄中，开卷为磨洗。"
        ],
        "notes": "",
        "id": "42551e5eb873da61e302c5e444cb73b4"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "东坡居士作水陆于金山相招足疮不能往作此以寄之",
        "preface": "",
        "paragraphs": [
            "久阴障夺佳山川，长澜四溢鱼龙渊。",
            "众看李郭渡浮玉，晴风扫出清明天。",
            "颇闻妙力开大施，足病不列诸方仙。",
            "想应苍壁有垂露，照水百怪愁寒烟。"
        ],
        "notes": "",
        "id": "d8e2fb634e51f4cd22f6cd8b31edd3fb"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "栖云阁",
        "preface": "",
        "paragraphs": [
            "云出救世旱，泽浃云寻归。",
            "入石了不见，丰功已如遗。",
            "龙骞荐复起，抱石明幽姿。",
            "云乎无定所，隠者当何栖。"
        ],
        "notes": "",
        "id": "712bca10b5da383befdd5f95fccb22c1"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "过虎关",
        "preface": "",
        "paragraphs": [
            "凭轼下虎关，扬舲下清洛。",
            "川神秘幽姿，灵介破大朴。",
            "壮哉河山固，皆是大禹凿。",
            "舟人歌大禹，水怪不敢作。",
            "功宣欲万祀，人望只如昨。",
            "短哦复长咏，豪举亦哀噱。",
            "梦寐三川胜，使事少行乐。",
            "无雨洗嵩少，春烟淡寥廓。"
        ],
        "notes": "",
        "id": "6277eb71e9331dc3512737c45c67224f"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "答绍彭书来论晋帖误字",
        "preface": "",
        "paragraphs": [
            "何必识难字，辛苦笑扬雄。",
            "自古写字人，用字或不通。",
            "要之皆一戏，不当问拙工。",
            "意足我自足，放笔一戏空。"
        ],
        "notes": "",
        "id": "009683cc73f237252d7be7f1b7b87816"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "甘露寺悼古",
        "preface": "",
        "paragraphs": [
            "色改重重构，春归户户岚。",
            "槎浮龙委骨，画失兽遗耽。",
            "神护卫公塔，天留米老庵。",
            "栢梁终厌胜，会副越人谈。"
        ],
        "notes": "",
        "id": "bd34935b9a6d2ccd5e094a5cac1d8e14"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "题麟凤碑",
        "preface": "",
        "paragraphs": [
            "非篆非科璞已雕，形容振振与萧萧。",
            "曾因忠厚方周德，坐想𬣙谟览舜韶。",
            "汉德已衰还应孽，鲁邦既弱不为妖。",
            "虚斋自是惊人玩，不胜雄狐逐怒雕。"
        ],
        "notes": "",
        "id": "1b8787fcdb907857b7e94fe68d90b935"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "题南昌县君临偃竹",
        "preface": "",
        "paragraphs": [
            "偃蹇宜如季，挥毫已逼翁。",
            "卫书无曲妙，琰慧有遗工。",
            "乍睹虬如物，初披飒有风。",
            "顾藏维谨钥，化去或难穷。"
        ],
        "notes": "",
        "id": "f26fcfbe02032be6908708ab93bb22f0"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "诗送吴丈宾州使君元丰乙未长沙掾舍真禧道馆书",
        "preface": "",
        "paragraphs": [
            "万里相分又一时，怜君身世半差池。",
            "老来犹得安城守，夜召尚淹宣室思。",
            "越岭寒横迎吏谒，荆云暮合燕归迟。",
            "江湖还送天涯客，憔悴江湖更别离。"
        ],
        "notes": "",
        "id": "31d0c79811f42f34d4b69efaf17238a5"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "送大夫孙公镇东阳",
        "preface": "",
        "paragraphs": [
            "照地干旄十丈长，大皇孙子守东阳。",
            "吴涛卷海银为幔，郢雪飞英锦作章。",
            "无事笙箫开客馆，有情山水聚衙床。",
            "楼中恶语须磨铲，尽把新题换沈郎。"
        ],
        "notes": "",
        "id": "0ed31c92611f86927445574c2d8d1582"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "苏东坡挽诗五首  其一",
        "preface": "",
        "paragraphs": [
            "方瞳正碧貌如圭，六月相逢万里归。",
            "口不谈时经噩梦，心常怀蜀俟秋衣。",
            "可怜众热偏能舍，自是登真限莫违。",
            "书到乡人望还舍，晋陵玄鹤已孤飞。"
        ],
        "notes": "",
        "id": "9861d374132e1b9e172f85e6c8422ad9"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "苏东坡挽诗五首  其二",
        "preface": "",
        "paragraphs": [
            "淋漓十幅草兼真，玉立如山老健身。",
            "梦里赤猿真月纪，兴前白凤似年辰。",
            "将寻贺监船虚返，欲近要离烈可亲。",
            "忍死来还天有意，免称圣代杀文人。"
        ],
        "notes": "",
        "id": "504023f031ea8be742e5e54bc91e37ef"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "苏东坡挽诗五首  其三",
        "preface": "",
        "paragraphs": [
            "小冠白㲲步东园，原是青城欲度仙。",
            "六合著名犹似窄，八周御魅讫能旋。",
            "道如韩子频离世，文比欧公复并年。",
            "我不衔恩畏清议，束刍难致泪潸然。"
        ],
        "notes": "",
        "id": "8c09654107b46e70f4e2cf002ae8686d"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "苏东坡挽诗五首  其四",
        "preface": "",
        "paragraphs": [
            "平生出处不同尘，末路相知太息频。",
            "力疾来辞如永诀，古书跋赞许犹新。",
            "荆州既失三遗老，碧落新添几侍晨。",
            "若诵子虚真异世，酒佣尸佞是何人。"
        ],
        "notes": "",
        "id": "2e1f3e8811a426d9067a23aaf7d57a74"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "苏东坡挽诗五首  其五",
        "preface": "",
        "paragraphs": [
            "招魂听我楚人歌，人命由天天奈何。",
            "昔感松醪聊堕睫，今看麦饭发悲哦。",
            "长沙论直终何就，北海伤豪忤更多。",
            "曾藉南窗逃蕴暑，西山松竹不堪过。"
        ],
        "notes": "",
        "id": "742bb8d6f17ef061209c2d76f308c09e"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "奉陪洞霄内阁拉殊师利宿穹窿本公故寺绝类岳麓感之而作",
        "preface": "",
        "paragraphs": [
            "湘西衣冷榻留云，此夕还如入梦魂。",
            "六月薜萝嗟我欲，一生林壑与心论。",
            "吴王旧赏今何有，惠可余光宛若存。",
            "对榻深堂清话歇，长风快雨洗松门。"
        ],
        "notes": "",
        "id": "1fa7aa10a348136b2c241eaab019ea66"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "浮玉亭",
        "preface": "",
        "paragraphs": [
            "石赤表雄名，三辰出浊清。",
            "江澄天上见，鳌负水中行。",
            "瑞像浮溟海，殊香下玉京。",
            "神灵礼金碧，梵力度幽明。",
            "揭榜讹浮玉，庄严是化城。",
            "壮哉夜潮落，入枕百川声。"
        ],
        "notes": "",
        "id": "995bee0ebe1b50e51ef55481c3ff4d5e"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "绍圣二年八月十八日观潮于浙江亭书",
        "preface": "",
        "paragraphs": [
            "怒势豪声迸海门，州人传是子胥魂。",
            "天排云阵千雷震，地卷银山万马奔。",
            "高与月轮参朔望，信如壶漏报朝昏。",
            "吴争越战成何事，一曲渔歌过远村。"
        ],
        "notes": "",
        "id": "2678be8666928e22ed33939348cd5886"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "山林堂",
        "preface": "",
        "paragraphs": [
            "洗竹延清景，培松卫岁芳。",
            "好峰多漾翠，嘉卉袭人香。",
            "犀玉开书札，龙蛇起混茫。",
            "微风北窗卧，真可上羲皇。"
        ],
        "notes": "",
        "id": "1571b65a9f883973b785d0613675dbb1"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "浄名二首  其一",
        "preface": "",
        "paragraphs": [
            "山晚烟栖树，渔收鹭宿沙。",
            "曲生初月魄，远淡满川霞。",
            "依静家如寺，游频寺是家。",
            "何须传大士，芰制著袈裟。"
        ],
        "notes": "",
        "id": "0c70b1104fc4bbcefe538d743d340f4e"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "浄名二首  其二",
        "preface": "",
        "paragraphs": [
            "纵目天容旷，披襟海共开。",
            "山形当槛走，云影度江来。",
            "世界惭双足，生涯付一杯。",
            "横风多景梦，壶领酌泉回。"
        ],
        "notes": "",
        "id": "3cc1f5bed1e4e4ab9dac002c8228f6c1"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "除书学博士呈时宰",
        "preface": "",
        "paragraphs": [
            "半生湖海看青山，惯佩笭箵揽辔艰。",
            "晓起初驰朱雀路，霜华惭缀紫宸班。",
            "百寮卑处瞻丹陛，五色光中望玉颜。",
            "浪说书名落人世，非公那解彻天关。"
        ],
        "notes": "",
        "id": "d9a89eed8c0216e4997b5502a5508998"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "送沂州使君纳政荣归",
        "preface": "",
        "paragraphs": [
            "神强体健颊犹朱，犀虎轻抛忆旧庐。",
            "明月满船常伴画，素风传世莫非书。",
            "涌金门外秋长老，有美堂前锦不如。",
            "预想容观春色好，灵龟舞鹤引安车。"
        ],
        "notes": "",
        "id": "87d5e2ad93ce48aed83342a22906c902"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "送水丘先生入都",
        "preface": "",
        "paragraphs": [
            "垂虹秋色醉题诗，径及银涛濯酒巵。",
            "雅谑高谈倾国士，英风侠气吓吴儿。",
            "五侯倒屣重前席，三岁专经却下帷。",
            "早作黄金买嵩少，西湖逸客有心期。"
        ],
        "notes": "",
        "id": "eff94908e53f6483d4368b384b84def8"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "送潘景纯",
        "preface": "",
        "paragraphs": [
            "五年相遇一行频，笑佩笭箵望塞云。",
            "曼倩未应徒为米，仲宣何事乐从军。",
            "开尊共喜身强健，秣马还惊岁杪分。",
            "此别固应尤作恶，天涯老去与谁群。"
        ],
        "notes": "",
        "id": "3ea1ce65a16025e36c3fae400b7e115e"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "登栖灵塔",
        "preface": "",
        "paragraphs": [
            "清露湿衣裳，心遐拉大荒。",
            "想雷云上见，觉蚁蔀中藏。",
            "地献山川秘，天开日月光。",
            "太阿常耿介，未敢暂徬徨。"
        ],
        "notes": "",
        "id": "a49f73bb4c9c750c1335a628349f2c4b"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "将行戏呈彦楚彦昭彦舟",
        "preface": "",
        "paragraphs": [
            "沉沉静境在人寰，楼殿苍峦指顾间。",
            "弃汝又成朝北阙，杜门安得老西山。",
            "朱金有命趋时拙，穷达忘怀枉道难。",
            "主相圣贤公路启，长裾重曳旧青毡。"
        ],
        "notes": "",
        "id": "d20463bb23df90cf70d3fb5b217f82dd"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "游山光寺",
        "preface": "",
        "paragraphs": [
            "竹围杉径晚风清，又入山光寺里行。",
            "一一过僧谈旧事，迟迟绕壁认题名。",
            "仙来石伴怀灰劫，鹤语池边劝后生。",
            "三十年间成底事，坐叨闲禄是身荣。"
        ],
        "notes": "",
        "id": "dda35cdaaa30ed03cf8c1a854c45d068"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "江皋晚望",
        "preface": "",
        "paragraphs": [
            "柳外舣舟晚，醉余双眼醒。",
            "水光涵一气，星彩动圆灵。",
            "炯炯月初上，翛翛风更泠。",
            "远山横秀碧，淡墨说吾经。"
        ],
        "notes": "",
        "id": "0f06939faaf1dc2560966e1662bc4761"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "和王彦舟",
        "preface": "",
        "paragraphs": [
            "混尘慵走俗，陟𪩘喜非期。",
            "漠漠江雨歇，溶深春水时。",
            "陶潜那寄傲，惠远更能诗。",
            "吏自成稀阔，言归心尚迟。"
        ],
        "notes": "",
        "id": "ec91738dee0c810fcad4ad869769a590"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "扬州作",
        "preface": "",
        "paragraphs": [
            "春风何索寞，带雪入扬州。",
            "尚想遗钗雀，曾观上玉钩。",
            "真同一梦觉，坐想十年游。",
            "邂逅逢孙楚，酣歌慰滞留。"
        ],
        "notes": "",
        "id": "2116f8e054a6b5f49dd28cc491103003"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "湖守林子中同游道场",
        "preface": "",
        "paragraphs": [
            "宝刹触南箕，林幽石磴危。",
            "云霞随履舄，魍魉避旌旗。",
            "遐寓乘新兴，深寻据古诗。",
            "漥尊勿置酒，沆瀣已盈巵。"
        ],
        "notes": "",
        "id": "6189ee3113cb6060eec8dcf2d9e0b685"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "呈王彦舟",
        "preface": "",
        "paragraphs": [
            "吏日虽云冗，逢休乐有余。",
            "山林三面胜，图史一斋虚。",
            "炼药惊衰早，逢人话索居。",
            "倾囊收剡楮，待著鹿门书。"
        ],
        "notes": "",
        "id": "fbc95b48242e9f383df564454f1d39bb"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "奉酬仲微见寄之作",
        "preface": "",
        "paragraphs": [
            "倦游湖海老侵寻，去就何情适契心。",
            "一境山林资我懒，半年风月为君吟。",
            "辟开暗室成三果，选出香峦敌万金。",
            "千里寄声怀惠好，西风正隔洞庭深。"
        ],
        "notes": "",
        "id": "ae084480b37e727d60c9f58e5cb49eea"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "杂咏三首  其一",
        "preface": "",
        "paragraphs": [
            "侠少场中酒作雠，不胜杯勺鬓今秋。",
            "道言禅语须蔬食，作意丹阳十日留。"
        ],
        "notes": "",
        "id": "771ee69b376bfd6a4db4ffdb216c8070"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "杂咏三首  其二",
        "preface": "",
        "paragraphs": [
            "逶迤一水出苕丛，碧底无沙冷照容。",
            "独倚溪桥看风月，西山紫翠暮千重。"
        ],
        "notes": "",
        "id": "6d33ad3360632bbc293e6e4ff2cef7f2"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "杂咏三首  其三",
        "preface": "",
        "paragraphs": [
            "霜雪迷西极，云涛隔阆风。",
            "平生会心趣，都在浄名中。"
        ],
        "notes": "",
        "id": "57ddc04914d2f07ade7aad0ad479f1a0"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "垂虹亭",
        "preface": "",
        "paragraphs": [
            "断云一片洞庭帆，玉破鲈鱼金破柑。",
            "好作新诗吟景物，垂虹秋色满东南。"
        ],
        "notes": "",
        "id": "eaf470d99497e334c317307a4046d609"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "去涟水",
        "preface": "",
        "paragraphs": [
            "长日开闲境，春风美鼻雷。",
            "黄䌷依旧暖，牙鼓莫相催。"
        ],
        "notes": "",
        "id": "e55ae73b32effcb2c77bffc19553d173"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "频于梦中作宫词何也漫成一首",
        "preface": "",
        "paragraphs": [
            "满院红芳减复添，清微风细入重帘。",
            "秾香不使朝醒快，竟日蛮沉拥绣衫。"
        ],
        "notes": "",
        "id": "1275b4e065146975d13282165457b1cb"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "别吴方回弟",
        "preface": "",
        "paragraphs": [
            "客星熠熠滑稽雄，爱著青衫自作穷。",
            "泽国三年哭不死，又拖长袖揖王公。"
        ],
        "notes": "",
        "id": "214c4dc8eb8586993c75b442500ff71f"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "题李成画",
        "preface": "",
        "paragraphs": [
            "画号为真理或然，悠悠觉梦本同筌。",
            "殷勤封向青山去，要识江东李谪仙。"
        ],
        "notes": "",
        "id": "be6c56df1ca038ecc5a325e8168a26fc"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "赏心亭晚望",
        "preface": "",
        "paragraphs": [
            "晴新山色黛，风纵芦花白。",
            "尽日依栏干，寒宵低细月。"
        ],
        "notes": "",
        "id": "41e34e03d8a90cbb02da2ce48b26128f"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "萧堂书壁",
        "preface": "",
        "paragraphs": [
            "插云台榭压西兴，笑语风生溽暑清。",
            "谁为决云开皓月，练翻雪卷看潮生。"
        ],
        "notes": "",
        "id": "d9e565f37beefaa2c4806d2ab7f16d55"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "题泗滨南山石壁曰第一山",
        "preface": "",
        "paragraphs": [
            "京洛风沙千里还，船头出汴翠屏间。",
            "莫论衡霍冲星斗，且是东南第一山。"
        ],
        "notes": "",
        "id": "cc20ff2bd4903ec65ca1c07ff9cbc888"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "书淮岸舣舟馆秀野亭",
        "preface": "",
        "paragraphs": [
            "青葱秀野挟银淮，谁把丹楹此地开。",
            "我欲临风取清旷，寄声鱼鸟莫相猜。"
        ],
        "notes": "",
        "id": "ec1ffd6645b7e9cffb1af605b42136e0"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "宝应道中",
        "preface": "",
        "paragraphs": [
            "蒸云大泽鬭蛟龙，五日顽无一点风。",
            "十幅快帆飞野水，此生亦是小时通。"
        ],
        "notes": "",
        "id": "eedfea7264fc8a5a6c35753297b29475"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "高邮即事二首  其一",
        "preface": "",
        "paragraphs": [
            "高沙风快走苍云，小艇供鲈摘紫莼。",
            "野泊终朝爱清景，不辜闲禄太平身。"
        ],
        "notes": "",
        "id": "f328c8b7b11597d995e4b2fd3c4ae531"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "高邮即事二首  其二",
        "preface": "",
        "paragraphs": [
            "华胥台上欲临风，万籁无声雾鬰空。",
            "南北二龙乘障起，威音烂色正争雄。"
        ],
        "notes": "",
        "id": "2c38b64866cc851461086f6afd34a262"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "过浯溪",
        "preface": "",
        "paragraphs": [
            "胡羯自干纪，唐纲竟不维。",
            "可怜德业浅，有愧此碑词。"
        ],
        "notes": "",
        "id": "bd5ad0351e6fc829d186cfcc41f1a39e"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "杂咏  其一",
        "preface": "",
        "paragraphs": [
            "得官尘土古扬州，好客常稀俗客稠。",
            "掩簿叱胥无慁我，冒风踏雪作清游。"
        ],
        "notes": "",
        "id": "dc52689141f7ae28ccc03a376591de7e"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "杂咏  其二",
        "preface": "",
        "paragraphs": [
            "竹西桑柘暮鸦盘，特地霜风满倦颜。",
            "不用使君相料理，都缘尘土少青山。"
        ],
        "notes": "",
        "id": "723d337115eaec2d620181427654187a"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "杂咏  其三",
        "preface": "",
        "paragraphs": [
            "赠我白毫笔，报以木兰酒。",
            "我书将示谁，汝笔称我手。"
        ],
        "notes": "",
        "id": "6d695e3bcafa64b0f7831ec9052b864a"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "瓜州百川浦",
        "preface": "",
        "paragraphs": [
            "西瞻山逾缅，东望水正茫。",
            "楚人投饵处，吾肯扣鸣桹。"
        ],
        "notes": "",
        "id": "d6fe6187ef696a17e0c4fe0112c0cf94"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "致爽轩四首  其一",
        "preface": "",
        "paragraphs": [
            "西北瞻云异，东南走贡珍。",
            "川华开日月，林岭暗松筠。"
        ],
        "notes": "",
        "id": "ea063207adeb9bc71ce82e6e5cf9ad99"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "致爽轩四首  其二",
        "preface": "",
        "paragraphs": [
            "北固轻绡外，西山淡素中。",
            "一天烟雨好，未独爱霜空。"
        ],
        "notes": "",
        "id": "cbd280676770b991bf3a0e349dea2044"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "致爽轩四首  其三",
        "preface": "",
        "paragraphs": [
            "玉斧初骑御，通明暂住居。",
            "翛翛轻吹度，洒落碧华珠。"
        ],
        "notes": "",
        "id": "5721c251d6132b53842d5d16ab99df96"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "致爽轩四首  其四",
        "preface": "",
        "paragraphs": [
            "阿氏金为屋，姮家玉作台。",
            "岱舆凭海立，兜率跨云开。"
        ],
        "notes": "",
        "id": "f89072f8bb11c1ec413f480254a31b26"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "浄名  其一",
        "preface": "",
        "paragraphs": [
            "厌市冲烟入，忘怀对客迟。",
            "吟看飞鸟没，坐到夕阳时。"
        ],
        "notes": "",
        "id": "55f26a849a6af8ecf9fce742f5ffe248"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "浄名  其二",
        "preface": "",
        "paragraphs": [
            "旧对湘西雪，迟迟忆故关。",
            "水云资老景，吟引谢江山。"
        ],
        "notes": "",
        "id": "40834c722291266c02e170f65e01ab40"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "又",
        "preface": "",
        "paragraphs": [
            "晨入云随步，宵还月共舆。",
            "清传供佛饭，寒燎隔江渔。",
            "市响昏鸦乱，林穿列曜疏。",
            "殷勤顾景物，为尔老南徐。"
        ],
        "notes": "",
        "id": "a1b10ea76c8607fc7a54e9bbab4885a6"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "题嗣濮王芦雁二首  其一",
        "preface": "",
        "paragraphs": [
            "偃蹇汀眠雁，萧梢风触芦。",
            "京尘方满眼，速为唤花奴。"
        ],
        "notes": "",
        "id": "d80997673a1bec55f24e15d1aeb4a71d"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "题嗣濮王芦雁二首  其二",
        "preface": "",
        "paragraphs": [
            "野趣分苕水，凤光剪鉴湖。",
            "尘中不作恶，为有邺公图。"
        ],
        "notes": "",
        "id": "b710d3c44b03f95d0e381bb49f1143d8"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "题所得蒋氏帖",
        "preface": "",
        "paragraphs": [
            "棐几延毛子，明窗馆墨卿。",
            "功名皆一戏，未觉负平生。"
        ],
        "notes": "",
        "id": "0039b7a557cfff3a173d458867520d3b"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "答薛绍彭寄书",
        "preface": "",
        "paragraphs": [
            "世言米薛或薛米，犹言弟兄与兄弟。",
            "四海论年我不卑，品定多应定如是。"
        ],
        "notes": "",
        "id": "ab09416fa0e83ca1150338bf193fa5f3"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "答刘泾书",
        "preface": "",
        "paragraphs": [
            "唐满书奁晋不收，却缘自不信双眸。",
            "发狂为报豢龙子，不怕人称米薛刘。"
        ],
        "notes": "",
        "id": "4352863e44aaf670d6e01e8f4afa0c23"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "庖丁解牛刀",
        "preface": "",
        "paragraphs": [
            "庖丁解牛刀，无厚入有间。",
            "以此交世故，了不见后患。",
            "奈何触褊心，忿气益滋蔓。",
            "是非错相干，恶成那及谏。",
            "智者善持己，颇觉操修辨。",
            "此道固不远，可约可以散。",
            "黄帝本斋心，斯民即晏粲。"
        ],
        "notes": "",
        "id": "039dc6a64f0f951130dfe1c7c8c4a2a7"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "明月歌二首  其一",
        "preface": "",
        "paragraphs": [
            "高高凝碧夜色卷，八荒更无纤云屯。",
            "冰轮直压巨鼇首，东海万里齐崩奔。",
            "仰观左右毛骨竦，徐扫澄烟摄群动。",
            "寥泬初疑玉兔跳，银潢更恐金波涌。",
            "儿童争指桂枝好，游人不厌嫦娥老。",
            "苦留清景拂疏星，要与羲和接昏晓。",
            "光到长门知不知，犹胜关山人未归。",
            "清风著我生双翼，来作蟾宫变化飞。"
        ],
        "notes": "",
        "id": "d19975192a039cb2ecb1cb1bbd6a87cb"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "明月歌二首  其二",
        "preface": "",
        "paragraphs": [
            "姮娥窃药为飞仙，夜食丹霞凌紫烟。",
            "瞥开银碧排翠钿，信手拂掠新妆妍。",
            "蛾眉点出争婵娟，皎然娇额临风前。",
            "佳人再拜心拳拳，多生端有好姻缘。",
            "掀云直指乌号悬，下射万顷杨花毡。",
            "南飞惊鹊殊可怜，北堂人冷空无眠。",
            "彩霞欲掣舞衣揎，水精梳插笼鬓蝉。",
            "方诸滴沥生流泉，老蚌呼吸凝芳鲜。",
            "谁家破镜飞上天，满林玉玦相勾连。",
            "多情应照载花船，无穷解趁寻春鞭。",
            "蓂荚自与桂华偏，驹隙谁争白兔先。",
            "斯须几望抟清圆，白毫宛转吞大千。",
            "纤埃不隔知无边，蘂宫可掬疑深穿。",
            "琼华随步翻绣筵，琉璃倒海倾长川。",
            "买来曾不用一钱，笙歌醉赏须年年。"
        ],
        "notes": "",
        "id": "264102c2e5bd7de8ccc3df5f878140c7"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "菱溪石",
        "preface": "",
        "paragraphs": [
            "长虹潜贯幽岩窟，绿烟更染秋波骨。",
            "不容俗眼觇神功，只向菱溪作灵物。",
            "少室仙人领一麾，至诚发遍山中奇。",
            "雄雌亭亭两挺出，宛若碧玉含春漪。",
            "朱栏碧甃拱山麓，翠雾彤霞掩幽谷。",
            "能将肤寸起清泉，几见峰前春雨足。",
            "迩来新饰紫微宫，奇诡搜索林泉空。",
            "五色磊磊可补缺，三品往往惭收功。",
            "紫衣使者御天敕，肯教閟此苍苔色。",
            "菱溪脱迹飞上天，回看幽谷空云烟。"
        ],
        "notes": "",
        "id": "0910bfb6c6b487248076c81bf08c5996"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "僧舍假山",
        "preface": "",
        "paragraphs": [
            "玉峰高爱搀天碧，过眼云关无处觅。",
            "才将呀豁向疏窗，已见峰棱翻瘦脊。",
            "明月照出溪中水，清风扫遍岩边石。",
            "悬崖绝磴疑可擥，白露苍烟俱咫尺。",
            "天阴未彻山阴寒，雨声欲绝泉声干。",
            "须知物理有真妄，岂识道眼无殊观。",
            "万象森严掌握内，大块俯仰毫芒间。",
            "抽身更洗清浄足，探历幽深非所难。",
            "山僧作山真有以，诗人吟诗从此始。",
            "意教妙手发天悭，戏取神功当众美。",
            "君不见浣花野老深结庐，白盐赤甲龙虎趋。",
            "清吟醉赏左右足，当时应笑秦鞭驱。"
        ],
        "notes": "",
        "id": "908041e266d6fcfa1ace21b671d77b33"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "智衲草书",
        "preface": "",
        "paragraphs": [
            "人爱老张书已颠，我知醉素心通天。",
            "笔锋卷起三峡水，墨色染徧万壑泉。",
            "兴来飒飒吼风雨，落纸往往翻云烟。",
            "怒蛟狂虺忽惊走，满手黑电争回旋。",
            "人间一日醉梦觉，物外万态涵无边。",
            "使人壮观不知已，脱身直恐凌飞仙。",
            "弃笔为山傥无苦，洗墨成池何足数。",
            "其来精绝自凝神，不在公孙浑脱舞。"
        ],
        "notes": "",
        "id": "ccfa8b7788bb32dc9015f00cbe2b9b89"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "吴侍禁绿野亭",
        "preface": "",
        "paragraphs": [
            "楚江倒水天上来，吴山削玉青崔嵬。",
            "飞流欲截众峰险，挥手可擘烟云开。",
            "危亭据此揭佳丽，斲出榱桷超层台。",
            "凭空直喜纵高举，下瞰愈觉心悠哉。",
            "旷野万顷正入眼，清风四坐无纤埃。",
            "浅黛低泼弱柳色，红粉正抹秋莲腮。",
            "好音终日自多兴，美景变态谁能裁。",
            "主人与客穷新赏，罗榼更掷神仙杯。",
            "歌珠舞雪不知已，何妨邀月聊徘徊。",
            "时来孰肯趣真隠，寄语沮溺无嫌猜。"
        ],
        "notes": "",
        "id": "1b1acaba852a6339eb6f8fc6e14e8af0"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "溪莲行",
        "preface": "",
        "paragraphs": [
            "广寒宫女贪游戏，莹滑琉璃光照地。",
            "嫩云才捧出纤腰，无数鲛绡拥娇翠。",
            "仙葩姿逞天姿秾，只爱临溪梳洗慵。",
            "太真艳色禁不得，含羞微笑迎秋风。",
            "秋风苦恼秋露泣，的皪珠玑时泻入。",
            "红凝朱粉绿参差，尽溅裙襦烟不湿。",
            "初惊王母来瑶池，酡颜更醉流霞巵。",
            "三千佳丽已罗列，争先鸾鉴匀娥眉。",
            "俄见洛神归洛浦，波卷靴纹翠蛟舞。",
            "羽车云盖空纷披，碧叠巫峰生暮雨。",
            "坐怜吟倚风灵香，多情先断何人肠。",
            "不及鸳鸯与㶉𫛶，恣穿薄影眠池塘。"
        ],
        "notes": "",
        "id": "bf18b3997903f3ad38e81ac93ef7b317"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "答郭纯老秘校赠笏",
        "preface": "",
        "paragraphs": [
            "银蟾倒挂摇清辉，当中桂子初低垂。",
            "飞空已历万古尽，下照不使秋毫欺。",
            "转盼冰轮涌东海，长天一派成琉璃。",
            "栽培不畏雪霜苦，剪拂岂容刀斧为。",
            "明河无声驾飞叶，紫府有陌驰修枝。",
            "姮娥爱惜日已久，玉阶亦贵秋风吹。",
            "宁论匠石可斲削，还恐风雷堪出治。",
            "列真洞府秘不得，紫微宫阙藏其私。",
            "金童来授玉女捧，投之宝箧那能窥。",
            "每当方士脱凡骨，赐予一根朝帝墀。",
            "入手既觉袨服羽，照人端不羞朝曦。",
            "乃知不是风尘物，握出风尘真所宜。",
            "迩来地不爱此宝，名喧东鲁夸珍奇。",
            "千金欲易不可得，横纹错落青丝披。",
            "胡为夫子远寄我，意以华豪惊绛帷。",
            "低头拜赐亦已厚，我欲效报君须知。",
            "三年大聘猎英俊，扪膺吐气生虹蜺。",
            "揉蓝彩服俯可取，携将直上青云梯。",
            "翱翔欢呼起拜舞，仰瞻日彩生尧眉。",
            "鸡人忽报洞天晓，看取飞升变化时。"
        ],
        "notes": "",
        "id": "e20b76f069b2cf06c8e21463f98e3cbc"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "揽秀亭",
        "preface": "",
        "paragraphs": [
            "群峰矫矫蛟龙颠，冲波鼓鬣方回旋。",
            "排空刻削万仞碧，秀色直上干云天。",
            "地形天巧世莫测，插出怪变知何年。",
            "傍惊列翠不入手，拟将瘦脊束差肩。",
            "何人高致得入手，择奇结构当其前。",
            "丹甍绣桷丽朝日，绮疏藻井摇非烟。",
            "葱苍数里拂巾被，蓊鬰众木临书筵。",
            "开扉割得晓光莹，绕榻飞来佳气鲜。",
            "乘闲超忽不知已，徒觉四顾清无边。",
            "毫眉主人曳芒履，策杖欲作商宫仙。",
            "犀尊荡漾泻醇醴，招宾集醉秋风莲。",
            "莲华菡萏翠的皪，皎月照耀争婵娟。",
            "金丝锵戛乱两耳，醉倒三百黄金船。",
            "风流不见谢太守，昭亭朗赋磨新镌。",
            "放傲岂如王逸少，兰亭草圣窥天全。",
            "才华墨妙古已远，只今唯有空山川。",
            "孰若开编乐教子，坐使发策惊前贤。",
            "还当操笔俯栏楯，试与采掇供诗篇。"
        ],
        "notes": "",
        "id": "2bd4a2a6aab736f9f414cc7bfa002a45"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "涟漪瑞墨堂书",
        "preface": "",
        "paragraphs": [
            "陟𪩘不自期，孤云挂松顶。",
            "一揖不相期，飞云无留影。",
            "云已去，泉更长。",
            "云泉毕世友，相得每相忘。"
        ],
        "notes": "",
        "id": "ddd5e4cb98c916bc22838c9ec6fb2aca"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "杂咏  其一",
        "preface": "",
        "paragraphs": [
            "水月光华动不风，寒增绿柳露滋松。",
            "西山夜色无人唤，直透疏帘翠一重。"
        ],
        "notes": "",
        "id": "1d8083339584971e579adb53876020cb"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "杂咏  其二",
        "preface": "",
        "paragraphs": [
            "巨舰横江稳不摇，顺浮溟涨午时潮。",
            "江南晴色山无翳，乞与闲人取次描。"
        ],
        "notes": "",
        "id": "ae913a5e3d986c633af5be1b9aff4965"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "送大郎应举",
        "preface": "",
        "paragraphs": [
            "天下英才米大郎，朝来跨马入文场。",
            "绪余惊世须魁选，归带蟾宫桂子香。"
        ],
        "notes": "",
        "id": "1d06a9ca794a2819a0018824d0120164"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "奉呈彦昭使君陪壮观之赏",
        "preface": "",
        "paragraphs": [
            "邀宾壮观不辞寒，玉立风神气上干。",
            "欲识谢公清兴处，千山万岭雪漫漫。"
        ],
        "notes": "",
        "id": "c9614282bfe235ce9f51c76d89669cb7"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "寄吴诗客",
        "preface": "",
        "paragraphs": [
            "江上迟留臈破春，好诗时见贾参军。",
            "年来鉴远多新句，难附江风与海云。"
        ],
        "notes": "",
        "id": "96dfbb23351279712346d7bf6505dd8d"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "奉诏书御屏",
        "preface": "",
        "paragraphs": [
            "目炫五光开，云蒸步起雷。",
            "不知天近远，亲见玉皇来。"
        ],
        "notes": "",
        "id": "bf86d335443a1fb72bf56ba878af947f"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "咏梅二首  其一",
        "preface": "",
        "paragraphs": [
            "姑射真人自少群，要亲高节许交君。",
            "一台二妙逢清赏，甘逊佳名得致荣。"
        ],
        "notes": "",
        "id": "c55837428c412d48b7edca9013ea2553"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "咏梅二首  其二",
        "preface": "",
        "paragraphs": [
            "江头尽醉似泥何，管领仙姿酒蒏多。",
            "烟艇两三横岸处，惜花伫立想凌波。"
        ],
        "notes": "",
        "id": "fba24e3a486f92501630ec4100763ae8"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "宿紫极宫",
        "preface": "",
        "paragraphs": [
            "重柯交荫动尘容，蓬阆仙家住水宫。",
            "道士神升金阙下，天君光降玉虚中。",
            "朱鬃笔定超凡箓，碧简书传避世翁。",
            "三夕临风醒病骨，钧天冉冉梦魂通。"
        ],
        "notes": "",
        "id": "972dd2c53561b6e35b658c8d13cd554c"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "道林",
        "preface": "",
        "paragraphs": [
            "楼阁明丹垩，杉松振老髯。",
            "僧迎方拥帚，茶细旋探簷。"
        ],
        "notes": "",
        "id": "fee8436e2f5163652de20e0b13aa8dfe"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "法华台",
        "preface": "",
        "paragraphs": [
            "坱圠有同色，雪深云未开。",
            "终南晴夜月，仿佛似登台。"
        ],
        "notes": "",
        "id": "c7f77fa3ef60d10c25d3f2eaedefdcc3"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "笔",
        "preface": "",
        "paragraphs": [
            "摹画由来妙手知，彩笺落处直疑飞。",
            "寸心用尽终何补，赢得霜毫秃后归。"
        ],
        "notes": "",
        "id": "83c4fa8c2e603cdb626896f678ba1922"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "墨",
        "preface": "",
        "paragraphs": [
            "百炼经来老更奇，暗中光价自然飞。",
            "锦囊手迹长颜色，曾是君王乞得归。"
        ],
        "notes": "",
        "id": "e3d1484b2f7c1070d92de3dcbcba7313"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "纸",
        "preface": "",
        "paragraphs": [
            "陶泓毛颖陈玄辈，同日声名四海飞。",
            "独有先生索高价，谁人献赋洛阳归。"
        ],
        "notes": "",
        "id": "ddfb5f84238c9ed0b44c1b0721abd52e"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "砚",
        "preface": "",
        "paragraphs": [
            "金井寒生一水池，读书窗纸照萤飞。",
            "悲欢穷泰寻常共，掷破还须匣取归。"
        ],
        "notes": "",
        "id": "91d161ac2b260078e2955c3ba9d757a8"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "今日献祝寿纪庆生申诗辄录呈某顿首再拜",
        "preface": "",
        "paragraphs": [
            "祥云蔼蔼拥华筵，玉府蓬山见上仙。",
            "琼杯潋滟祈眉算，永荐生申寿八千。"
        ],
        "notes": "",
        "id": "b4dbc177056d5aeb4e3d4e3d29690b79"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "周氏园居",
        "preface": "",
        "paragraphs": [
            "高花落落照轩明，沼水涓涓遶砌声。",
            "静里闻香醒倦思，雨中无事见闲情。"
        ],
        "notes": "",
        "id": "e285e49be975ae36eb6abe774b19fa71"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "登米老庵呈天启学士",
        "preface": "",
        "paragraphs": [
            "我居为江山，亦不为像法。",
            "劫火色相空，未觉眼界乏。",
            "屹然留西庵，使我老境惬。",
            "卫公精爽在，千古对岌嶪。",
            "公来不可作，登临浩相接。"
        ],
        "notes": "",
        "id": "170613711ba2ee8fd7b46f14299e35f7"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "同官送鲈二首  其一",
        "preface": "",
        "paragraphs": [
            "斑鳞拧鬣玉为肌，梦入松江自可疑。",
            "𨁝跳金盘催脍手，西风正是忆鲈时。"
        ],
        "notes": "",
        "id": "9b366ee020905be39f8722fc423f9ae2"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "同官送鲈二首  其二",
        "preface": "",
        "paragraphs": [
            "虀黄鲤赤太凡生，莼紫枨青道不行。",
            "暂喜满盘堆玉臛，误教陈粟傲香粳。"
        ],
        "notes": "",
        "id": "256163077f357d9c5267a7f29ad0fade"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "观雪",
        "preface": "",
        "paragraphs": [
            "月姊封银界，龙君幻玉壶。",
            "江南三尺雪，人道十年无。"
        ],
        "notes": "",
        "id": "1eb69407cc24bad588d9bd74e2b0b3a6"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "新沼未有水",
        "preface": "",
        "paragraphs": [
            "排槛花争媚，环林石鬭苍。",
            "何时潴渌浄，吾欲借籐床。"
        ],
        "notes": "",
        "id": "dccbb94a958e9ad2d7326645574ece83"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "浄名作",
        "preface": "",
        "paragraphs": [
            "大球三尺美无臕，素业清风合立朝。",
            "此别何言赠君子，谠言忠论好裨尧。"
        ],
        "notes": "",
        "id": "321aa465505a250d7917756bde303779"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "游湖州",
        "preface": "",
        "paragraphs": [
            "泛泛五湖霜气清，漫漫不辨水天形。",
            "虽无织女支机石，且对姮娥称客星。"
        ],
        "notes": "",
        "id": "d0638d6676ef3ef2257b41665ee7ffb6"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "新主簿沈机惠棋局",
        "preface": "",
        "paragraphs": [
            "纵横世路久无猜，布劫争先岂系怀。",
            "与我一枰撩万绪，操戈信是逐生来。"
        ],
        "notes": "",
        "id": "3b42c2d7e2dcfb45ac0eabbac9eb8886"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "求监庙作",
        "preface": "",
        "paragraphs": [
            "窃禄江湖事不撄，微祠旧足代深耕。",
            "敢为野史摅幽愤，待广由庚颂太平。"
        ],
        "notes": "",
        "id": "48359de8df5a332cf3eda6ceb8dafd01"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "元祐己巳岁维扬后斋为亳州使君蒋公写二首  其一",
        "preface": "",
        "paragraphs": [
            "水竹风清一梦苏，涛生月破紫瓯须。",
            "满堂爱客谈书画，且展宣王扇暍图。"
        ],
        "notes": "",
        "id": "92257565c66affdc33074bb52d29fedc"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "元祐己巳岁维扬后斋为亳州使君蒋公写二首  其二",
        "preface": "",
        "paragraphs": [
            "小疾翻令吏日闲，明窗尽展古书看。",
            "何须新句能消暑，满腹风云六月寒。"
        ],
        "notes": "",
        "id": "8017988b83bc99c37656698fa4c2fe20"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "赠人",
        "preface": "",
        "paragraphs": [
            "平时语我密须移，我是商丘内不欺。",
            "时节因缘翻异论，助他笑我见阿弥。"
        ],
        "notes": "",
        "id": "183ce1b55da73bbe0bff68599bb5a9ae"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "题砂步三首  其一",
        "preface": "",
        "paragraphs": [
            "一株怪石数茎筠，明月清风不系身。",
            "石月无痕竹无韵，寓轩消息与君陈。"
        ],
        "notes": "",
        "id": "0d9fa54a25ab78de863ac617e6b0a0c0"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "题砂步三首  其二",
        "preface": "",
        "paragraphs": [
            "砂步漫皆合，松门若抱桴。",
            "悠悠摇艇子，真似剡溪图。"
        ],
        "notes": "",
        "id": "8e084a913b8f54381c1e9e86b0ec0374"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "题砂步三首  其三",
        "preface": "",
        "paragraphs": [
            "已有扁舟兴，曾看过剡图。",
            "翻思名手尽，谁复费工夫。"
        ],
        "notes": "",
        "id": "ddf576c2816c263d4943d78c4c2a8f67"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "题壁间  其一",
        "preface": "",
        "paragraphs": [
            "归来湖上寺，顿觉清有余。",
            "月色何太白，照人心腑纾。"
        ],
        "notes": "",
        "id": "ea545d7d4383176ede92bc4d6b885aef"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "题壁间  其二",
        "preface": "",
        "paragraphs": [
            "水月虚怀，烟霞浪迹。",
            "但莫憎爱，洞然明白。"
        ],
        "notes": "",
        "id": "2204396559ace0c42485859f6f591163"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "鄙诗上呈通判朝奉大夫  其一",
        "preface": "",
        "paragraphs": [
            "不是通侯贵，还应贡禹弹。",
            "只应好形制，自己愧雕残。"
        ],
        "notes": "",
        "id": "e1cdc2b489599fd211bc78024d58b686"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "鄙诗上呈通判朝奉大夫  其二",
        "preface": "",
        "paragraphs": [
            "簪玳尚谁继，风云那可看。",
            "自曾许持送，谈笑未尝干。"
        ],
        "notes": "",
        "id": "75af8e4b5b996463bdd60d17600a2e66"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "文殊",
        "preface": "",
        "paragraphs": [
            "见闻如翳幻，三界若空花。",
            "闻复翳根除，尘销觉圆浄。"
        ],
        "notes": "",
        "id": "78a46a64cf4249c607ca0d333f00fc47"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "致爽轩  其一",
        "preface": "",
        "paragraphs": [
            "水口痴云散，林梢爱景还。",
            "朝寒无物御，拥鼻对西山。"
        ],
        "notes": "",
        "id": "4419a941db94002bd1f6b27af217a405"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "致爽轩  其二",
        "preface": "",
        "paragraphs": [
            "夕紫堆香豆，朝岚映墨池。",
            "客来不须报，正是学书时。"
        ],
        "notes": "",
        "id": "03e2e7ca25e85570131ba0e8115ac6ad"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "长寿庵咏梅",
        "preface": "",
        "paragraphs": [
            "沉檀应在骨，龙麝自薰心。",
            "千载吟蕲竹，清雅少知音。"
        ],
        "notes": "",
        "id": "47cabbfae5ee7170db78649647ef69ec"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "壮观",
        "preface": "",
        "paragraphs": [
            "临南山猗陟北岵，抚壮胜猗遗万古。",
            "漫漫苍苍穹无所，奕奕嶪嶪踪奇度。",
            "逶迤猗前征，盘礴猗后驻。",
            "奋迅猗奔驶，却约猗畔顾。",
            "环旋猗抱卷，引伸猗就旅。",
            "雾释猗离掩，云乘猗平举。",
            "瞭瞭猗蟾辉，悒悒猗蒸雨。",
            "鬰鬰猗阳春，莽莽猗玉露。",
            "爚爚猗午停，翳翳猗酉去。",
            "领吾侪猗并舆步，却飞仙猗不遐慕，癯其形猗久何苦。",
            "便莫便猗遵坦路，适莫适猗破心阻。",
            "乐莫乐猗频会遇，莫莞藤猗撷芳藇。"
        ],
        "notes": "",
        "id": "c596cc146628cdc75872e5dadd46c7b6"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "王略帖赞",
        "preface": "",
        "paragraphs": [
            "昭回于天垂英光，跨颉历籀化大荒。",
            "烟华淡浓动彷徉，一噫万古称天章。",
            "鸾夸虬引鹄序翔，洞天九九通辽阳。",
            "茫茫十二小劫长，玺完神诃命黻藏。"
        ],
        "notes": "",
        "id": "ca9e746dcd44f8ddab32b91123a232b9"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "王献之苏氏宝帖赞",
        "preface": "",
        "paragraphs": [
            "猗太宰，秀当代。",
            "灵襟疏，冲韵迈。",
            "一笔落，两行带。",
            "云龙廷，走百怪。",
            "惊电掣，断兕快。",
            "盘偃蹇，意无在。",
            "藐百川，会百海。",
            "人那知，冠千载。"
        ],
        "notes": "",
        "id": "ccfb651826d2b00ab5a23e1c38fccac1"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "王右军穉恭帖赞",
        "preface": "",
        "paragraphs": [
            "混沌破，龙蛇出。",
            "大荒子，鼓神物。",
            "纵变怪，造怳忽。",
            "起洪水，稽天骨。",
            "大道惊，戮狂勃。",
            "时蛰引，无惮率。",
            "神禹符，镇罅窟。"
        ],
        "notes": "",
        "id": "39f551ad0b67c9f765a97d3664c2153d"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "书法赞",
        "preface": "",
        "paragraphs": [
            "去颜肉，增褚骨。",
            "发天秀，助神物。",
            "敢窃议，增骨突。"
        ],
        "notes": "",
        "id": "c7ff41c04b0d5ce5e257605492e0b82a"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "十八罗汉赞",
        "preface": "",
        "paragraphs": [
            "巍巍释能儒，十八大果士。",
            "每于垢浊世，见此无相身。",
            "追貌自楚工，磷玉妙吴匠。",
            "种种出道韵，二幻与佛同。",
            "在处为道场，五浊化浄土。"
        ],
        "notes": "",
        "id": "8274fca6bcf1ad0456ff19257fc5c243"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "晦堂心如来真赞",
        "preface": "",
        "paragraphs": [
            "此是晦堂，更无佛祖。",
            "百尺竿头，谁敢进步。",
            "无限众生，为此老误。",
            "误不误，陕府铁牛跳出土，两脚搥胸叫冤苦。"
        ],
        "notes": "",
        "id": "dae00e2bd7a2c3d1b792cb56a7d26c12"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "临化偈",
        "preface": "",
        "paragraphs": [
            "众香国中来，众香国中去。",
            "人欲识去来，去来事如许。",
            "天下老和尚，错入轮回路。"
        ],
        "notes": "",
        "id": "a231000dea2bfbf214c31608777634fe"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "焦山普济禅院碑赞",
        "preface": "",
        "paragraphs": [
            "古佛留法度大心，种种威摄现胜相。",
            "大心众生摄威德，求度倾身及众宝。",
            "冥阳咸会精诚通，正法是归大缘集。",
            "我今稽首佛陀僧，永奠海山作津筏。",
            "我今稽首明应公，永护宝车炳威德。",
            "悉化大心依浄住，一世咸如今佛日。",
            "三光不愆四序调，主圣臣忠载万亿。",
            "五谷蕃生土地肥，万灵常跻仁寿域。"
        ],
        "notes": "",
        "id": "fef5c50529ce05eaee0910cc9685ce4f"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "露筋之碑赞",
        "preface": "",
        "paragraphs": [
            "王化焕猗盛江汉，叔运煽猗人伦乱。",
            "一德彦猗昭世典，情莫转猗天质善。",
            "楚泽湎猗云木偃，炜斯囝猗日星建。"
        ],
        "notes": "",
        "id": "36c4e90dd1c9a7ea871f2d29c09515c3"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "天衣怀禅师碑赞",
        "preface": "",
        "paragraphs": [
            "稽首归依无上尊，清浄圆满千亿化。",
            "三身俱现立法祖，一法不立即如来。",
            "示现有渐缘慈悲，慈悲本不为佛祖。",
            "佛祖不立无归依，所以三身开后觉。",
            "寥寥千古古佛远，堂堂此身即古佛。",
            "众生不昧本来心，此是古佛行住处。"
        ],
        "notes": "",
        "id": "a1cea41a02ea84c93b79a1e030c09b96"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "甘露作呈夷旷",
        "preface": "",
        "paragraphs": [
            "欲雨气不透，庭梧有栖烟。",
            "回首望北固，云藏浄名天。",
            "呼童速具舆，凭高览山川。",
            "隠见岂不好，开霁景固全。",
            "须臾刚风流，湛湛清露圆。",
            "归途知有伴，华月上丹渊。"
        ],
        "notes": "",
        "id": "6d6e83105e09f8d6278c89ec7a2a6cf1"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "夜登鉴远观江南野烧作",
        "preface": "",
        "paragraphs": [
            "君不见红旗一卷无奔北，龙骧将军初下蜀。",
            "又不见天兵十万领藩曹，百丈灵旗照江国。",
            "高楼夜登有鉴赏，江南野烧深山谷。",
            "烈势已觉逼南辰，龙蛇膏血如爆竹。",
            "故应玉石俱被焚，老樵拾炭投斧斤。",
            "长松巨梓中大厦，一随烈焰同尘埃。",
            "人言木自为风戛，木中生火自焚𦶟。",
            "欲知利害日相磨，此火害人尤惨热。"
        ],
        "notes": "",
        "id": "e1a0993d8a11369ecac278da04653cc8"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "不应武康清溪之檄端居即事呈淮阳建昌二太守辰溪监郡三公",
        "preface": "",
        "paragraphs": [
            "秘箧大开千古到，雪图小挂满堂寒。",
            "墨浓员峤峰孤起，枕冷燕山玉一团。",
            "圆扇古人蝉雀意，清风四海弟兄欢。",
            "闭关不谢勤来客，畏暑非缘懒作官。",
            "凫胫欲长宁可益，蜩枝求足已能胖。",
            "有时惊觉神瀵梦，北里新声舞翠鸾。"
        ],
        "notes": "",
        "id": "c2250b71ddda129086242ddf853dd90e"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "狱空行上献府公朝奉麾下涟水令米芾皇恐",
        "preface": "",
        "paragraphs": [
            "楚州五邑口百万，扰静尽系太守公。",
            "政由吏人民乃扰，政由太守民气通。",
            "安土乐生善民欲，恶民惟欲与吏同。",
            "太守无能不戢吏，精力不给吏乃庸。",
            "两狱百间塞有罪，有耳未闻一日空。",
            "晋昌唐公名世后，清风素节为时宗。",
            "五更三点运精思，众人安寝吏计穷。",
            "百姓小妄赦不罪，庶几小屈能自致。",
            "五邑来者初亦汇，久而官悚吏皆畏，虽欲呼之亦不至。",
            "乃知狱空空有理，百万无冤无枉吏。",
            "来者迎刃无留滞，赦来两狱久无事。",
            "太守政声既如此，廉车旁午目所备。",
            "胡不剡章上天子，追风早来促公起。",
            "去入省闱或使指，吏皆欲去民欲留。",
            "我祝公去岂同吏，长坂大车程万里。"
        ],
        "notes": "",
        "id": "8a5936f4cbd5aec47a056f07b30df5df"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "壮观二首  其一",
        "preface": "",
        "paragraphs": [
            "无涯小智壮营营，昔昔浮生梦数惊。",
            "重到白沙登壮观，江湖醉眼暂揩明。"
        ],
        "notes": "",
        "id": "fd8ce4f22acddc9468ab25b8430860ea"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "壮观二首  其二",
        "preface": "",
        "paragraphs": [
            "梦寐中间得鹿时，孔轩如在定能知。",
            "江山胜处频倾酒，我是当年谢客儿。"
        ],
        "notes": "",
        "id": "8ac49e3ae27ba0bb08841669f9132c15"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "壮观后诗同二公游壮观上呈府公工部",
        "preface": "",
        "paragraphs": [
            "壮观不到俄四期，叮咛老思模雄奇。",
            "群山势活各奔走，大川气敛合众离。",
            "苍嵚留雪玉刻巧，碧落静滑红轮驰。",
            "寒潮不生九泽冻，行胶与子约再来。"
        ],
        "notes": "",
        "id": "f5adbc79eb62982aa21f12092eb37f41"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "龙真行为天章待制林公跋书云秘府右军书一卷有一龙形真字印故作",
        "preface": "",
        "paragraphs": [
            "龙形真字芸香里，伏日道山聊一启。",
            "媪来鹅去已千年，莫像痴儿收蜡纸。",
            "萧衍老翁食无肉，锦质绣章能独侈。",
            "不知劫火付冤家，却误顽仙求令史。",
            "文皇有金无鉴目，頼取穹官齐押尾。",
            "徐生小黠辨茅簷，不道天真难力致。",
            "晚薄功名归一戏，一奁尤胜三公贵。",
            "牡丹不语人能醉，墨光觉胜朱铅媚。",
            "与身俱生无术治，又染膏肓刘巨济。"
        ],
        "notes": "",
        "id": "bcc9691d85d759ee8f1df12089c56973"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "催租",
        "preface": "",
        "paragraphs": [
            "一司日日下赈济，一司旦旦催租税。",
            "单状请出且抄纳，百姓眼中聊一视。",
            "白头县令受薄禄，不敢鞭笞怒上帝。",
            "救民无术告朝廷，监庙东归早相乞。"
        ],
        "notes": "",
        "id": "faa672902833087319b150d1c4b7caa3"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "海岳庵杂诗",
        "preface": "",
        "paragraphs": [
            "仲若呼不闻，孝然叫不应。",
            "东海滚底浪，南山入云径。",
            "西南嵯峨者，起复巧相竞。",
            "火轮激刚风，倒化紫金境。",
            "枕石不知冷，鼓腹歌更迥。"
        ],
        "notes": "",
        "id": "4683083718a0e109876c5d7ba8e263be"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "书寿阳楼柱",
        "preface": "",
        "paragraphs": [
            "披豁雄风至，欹眠一梦迟。",
            "豪骑八公马，醉撷五香芝。",
            "廉老心徒勇，梅生语不卑。",
            "青冈何处是，犹壮谢家儿。"
        ],
        "notes": "",
        "id": "d4f55a21a92594b7d378554d7937ea02"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "太常二绝  其一",
        "preface": "",
        "paragraphs": [
            "尘埃彻脑老侵寻，悮入清流听八音。",
            "鱼鸟难驯湖海志，岸沙汀竹忆山林。"
        ],
        "notes": "",
        "id": "24c504dfe0c5b358d907d3c4ecdb82e5"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "太常二绝  其二",
        "preface": "",
        "paragraphs": [
            "竹前竹后太常斋，风度箫韶识舜谐。",
            "博士拥书方彻卷，相公上马报当阶。"
        ],
        "notes": "",
        "id": "5512877b810fcac4ddac48dada0b3161"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "青山",
        "preface": "",
        "paragraphs": [
            "一园松竹冷阴森，犹得桓公叹可临。",
            "却叵刘琨看左传，玉壶徒缺误雄心。"
        ],
        "notes": "",
        "id": "0179b34862de7dc90b0b7ace83061e1c"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "过当涂",
        "preface": "",
        "paragraphs": [
            "鸥鹭依寒水，蒹葭静晚风。",
            "烟光秋雨细，树色碧山重。"
        ],
        "notes": "",
        "id": "df993bc3d33a50b7bbf36e8fa491ced7"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "鉴远楼",
        "preface": "",
        "paragraphs": [
            "赏心亭上群山雪，三夕丹渊借月华。",
            "吟尽江南清绝趣，亟行归觐紫皇家。"
        ],
        "notes": "",
        "id": "0541eab9580ba4f0b73efd915067f72a"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "拜书学博士作",
        "preface": "",
        "paragraphs": [
            "昔梦浮生定是非，家山且喜隔年归。",
            "扁舟又出栏潮闸，出处初心老更违。"
        ],
        "notes": "",
        "id": "d8ad1e777087a8fc5bc2c4d014fef442"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "研山诗",
        "preface": "",
        "paragraphs": [
            "山研云初抱，奁书客不传。",
            "北窗多异气，正对浄名天。"
        ],
        "notes": "",
        "id": "f4cd1d1cfe4477ce4c73d4bdab9b7715"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "宝月观",
        "preface": "",
        "paragraphs": [
            "浊尽尘难掩，光分逐露圆。",
            "香清得桂子，珠莹坠花钿。"
        ],
        "notes": "",
        "id": "bce6e4198c8d76d1a7653bd336b07e5c"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "槐竹",
        "preface": "",
        "paragraphs": [
            "槐前竹后午阴繁，壶岭华胥屡往还。",
            "雅兴欲为十客具，人和端使一身闲。"
        ],
        "notes": "",
        "id": "c9271e578b1ee1c6bca599b17392ba04"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "万籁",
        "preface": "",
        "paragraphs": [
            "万籁寒空响，群山隠映开。",
            "迟迟暮钟里，且唤竹舆来。"
        ],
        "notes": "",
        "id": "67a725b02bc82eb03ddbb8770236a73b"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "杉径",
        "preface": "",
        "paragraphs": [
            "万槊森然老更成，要将余韵鬭僧清。",
            "道傍谁识凌云操，只有诗人著眼明。"
        ],
        "notes": "",
        "id": "eec4332aa1b9f76286e2491915e3e39d"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "早来堂",
        "preface": "",
        "paragraphs": [
            "山聚诗增思，洋宽墨有池。",
            "紫金化夕境，岚翠发朝曦。",
            "兜率当铜槛，蓬壶对蕙帷。",
            "平生会心趣，归计岂应迟。"
        ],
        "notes": "",
        "id": "5cfa43639ef4c5ff97e5d0065ee0e9ec"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "黄龙真赞",
        "preface": "",
        "paragraphs": [
            "的的曹溪一点开，从兹馿足踏尘埃。",
            "黄龙若不三玄接，争得东林八转来。"
        ],
        "notes": "",
        "id": "231320747038c41c2c7881ca7c28e2c0"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "拟古  其一",
        "preface": "",
        "paragraphs": [
            "青松劲挺姿，凌霄耻屈盘。",
            "种种出枝叶，牵连上松端。",
            "秋花起绛烟，旖旎云锦殷。",
            "不羞不自立，舒光射丸丸。",
            "柏见吐子效，鹤疑缩颈还。",
            "青松本无华，安得保岁寒。"
        ],
        "notes": "",
        "id": "e0d8fbd3acab38feec223e38f242f454"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "拟古  其二",
        "preface": "",
        "paragraphs": [
            "龟鹤年寿齐，羽介所托殊。",
            "种种是灵物，相得忘形躯。",
            "鹤有冲霄心，龟厌曳尾居。",
            "以竹两附口，相将上云衢。",
            "报汝慎勿语，一语堕泥涂。"
        ],
        "notes": "",
        "id": "9993c7629d31a3b49468e96fa58d9701"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "入境寄集贤林舍人",
        "preface": "",
        "paragraphs": [
            "扬帆载月远相过，佳气葱葱听诵歌。",
            "路不拾遗知政肃，野多滞穗是时和。",
            "天分秋暑资吟兴，晴献溪山入醉哦。",
            "便捉蟾蜍共研墨，彩牋书尽翦江波。"
        ],
        "notes": "",
        "id": "637e9d9e68f08b048f96d2ce9804eb36"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "重九会郡楼",
        "preface": "",
        "paragraphs": [
            "山清气爽九秋天，黄菊红茱满泛船。",
            "千里结言宁有后，群贤毕至猥居前。",
            "杜郎闲客今焉是，谢守风流古所传。",
            "独把秋英缘底事，老来情味向诗偏。"
        ],
        "notes": "",
        "id": "f2137e2e1155ed9362ed7d3ff666c260"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "和林公岘山之作",
        "preface": "",
        "paragraphs": [
            "皎皎中天月，团团径千里。",
            "震泽乃一水，所占已过二。",
            "娑罗即岘山，谬云形大地。",
            "地惟东吴偏，山水古佳丽。",
            "中有皎皎人，琼衣玉为饵。",
            "位维列仙长，学与千年对。",
            "幽操人独处，迢迢愿招类。",
            "金飔带秋威，欻逐云樯至。",
            "朝𬯀舆驭飙，暮返光浮袂。",
            "云盲有风驱，蟾餮有刀利。",
            "亭亭太阴宫，无乃瞻星气。",
            "兴深夷险一，理洞轩裳伪。",
            "纷纷夸俗劳，坦坦忘怀易。",
            "浩浩将我行，蠢蠢须公起。"
        ],
        "notes": "",
        "id": "4beae6f7e8e02bf1c63cdb4d98a8e82e"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "送王涣之彦舟",
        "preface": "",
        "paragraphs": [
            "集英春殿鸣鞘歇，神武天临光下澈。",
            "鸿胪初唱第一声，白面王郎年十八。",
            "神武乐育天下造，不使敲抨使传道。",
            "衣锦东南第一州，棘璧湖山两清照。",
            "襄阳野老渔竿客，不爱纷华爱泉石。",
            "相逢不约约无逆，舆握古书同岸帻。",
            "淫朋嬖党初相慕，濯发洒心求易虑。",
            "翩翩辽鹤云中侣，土苴尪鸱那一顾。",
            "迩来器业何深至，湛湛具区无底沚。",
            "可怜一点终不易，枉驾殷勤寻漫仕。",
            "漫仕平生四方走，多与英才并肩肘。",
            "少有俳辞能骂鬼，老学鸱夷漫存口。",
            "一官聊具三径资，取舍殊涂莫回首。"
        ],
        "notes": "",
        "id": "3f6f1dd29bd9174894460e6048074d1e"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "为政",
        "preface": "",
        "paragraphs": [
            "美人为政本忘机，服药求仙事不违。",
            "叶县已泥丹灶毕，瀛洲当伴赤松归。",
            "先师有诀神将助，大圣无心火自飞。",
            "九转但能生羽翼，双凫忽去定何依。"
        ],
        "notes": "",
        "id": "bab07a5b93519c44b51949fdd5fe1d9c"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "戏成呈司谏台坐",
        "preface": "",
        "paragraphs": [
            "我思岳麓抱黄阁，飞泉元在天半落。",
            "石鲸吐出湔一里，赤日雾起阴纷薄。",
            "我曾坐石浸足眠，肘项抵水洗背肩。",
            "客时效我病欲死，一夜转筋著艾燃。",
            "如今病渴拥炉坐，安得缩却三十年。",
            "呜呼安得缩却三十年，重往坐石浸足眠。"
        ],
        "notes": "",
        "id": "f712516e4232360462b88a574188bd00"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "将之苕溪戏作呈诸友  其一",
        "preface": "",
        "paragraphs": [
            "松竹留因夏，溪山去为秋。",
            "久赓白雪咏，更度采菱讴。",
            "缕玉鲈堆案，团金橘满洲。",
            "水宫无限景，载与谢公游。"
        ],
        "notes": "",
        "id": "66097fe38cdd3214a92c9cba4ceabe19"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "将之苕溪戏作呈诸友  其二",
        "preface": "",
        "paragraphs": [
            "半岁依修竹，三时看好花。",
            "懒倾惠泉酒，点尽壑源茶。",
            "主席多同好，群峰伴不哗。",
            "朝来还蠹简，便起故巢嗟。"
        ],
        "notes": "",
        "id": "aca1a8e656740ef3d9a149fd1978c6e6"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "将之苕溪戏作呈诸友  其三",
        "preface": "",
        "paragraphs": [
            "好懒难辞友，知穷岂念通。",
            "贫非理生拙，病觉养心功。",
            "小圃能留客，青冥不厌鸿。",
            "秋帆寻贺老，载酒过江东。"
        ],
        "notes": "",
        "id": "41e44e09bd1e03586781bdc3faa5ae19"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "将之苕溪戏作呈诸友  其四",
        "preface": "",
        "paragraphs": [
            "仕倦成流落，游频惯转蓬。",
            "热来随意住，凉至逐缘东。",
            "入境亲疏集，他乡彼此同。",
            "暖衣兼饱食，但觉愧梁鸿。"
        ],
        "notes": "",
        "id": "32169dc796a203fabda1b370561a184e"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "将之苕溪戏作呈诸友  其五",
        "preface": "",
        "paragraphs": [
            "旅食缘交住，浮家为兴来。",
            "句留荆水话，襟抱卞峰开。",
            "过剡如寻戴，游梁定赋枚。",
            "渔歌堪画处，又有鲁公陪。"
        ],
        "notes": "",
        "id": "56dd178d557a784c7f75265232c7ed17"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "将之苕溪戏作呈诸友  其六",
        "preface": "",
        "paragraphs": [
            "密友从春拆，红薇过夏荣。",
            "团枝殊自得，顾我若含情。",
            "漫有兰随色，宁无石对声。",
            "却怜皎皎月，依旧满船行。"
        ],
        "notes": "",
        "id": "420cbe318e232eb4726236e4b4963367"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "拜中岳命作  其一",
        "preface": "",
        "paragraphs": [
            "云水心常结，风尘面久卢。",
            "重寻钓鼇客，初入选仙图。",
            "鼠雀真官耗，龙蛇与众俱。",
            "却怀闲禄厚，不敢著潜夫。"
        ],
        "notes": "",
        "id": "dbdd3f9b7f4806e9e02f0fae6561d49d"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "拜中岳命作  其二",
        "preface": "",
        "paragraphs": [
            "常贫须漫仕，闲禄是身荣。",
            "不托先生第，终成俗吏名。",
            "重缄议法口，静洗看山睛。",
            "夷惠中何有，图书老此生。"
        ],
        "notes": "",
        "id": "f517c0e3d501cd16b6285632853bd0b6"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "谨以鄙诗送提举通直使江西",
        "preface": "",
        "paragraphs": [
            "三吴有丈夫，气欲吞海水。",
            "开口论世事，借箸对天子。",
            "瑞节高如松，一岁几繁使。",
            "秋水浮湘月，罇酒屡觏止。",
            "言别不可攀，寥虚看云驶。"
        ],
        "notes": "",
        "id": "cae01eec46522c614f4c4c4f6c4e9056"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "秋山",
        "preface": "",
        "paragraphs": [
            "淡墨秋林画远天，暮霞还照紫添烟。",
            "故人好在重携手，不到平山漫五年。"
        ],
        "notes": "",
        "id": "9c186598329a053d9656df68804d80ff"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "穰侯出关",
        "preface": "",
        "paragraphs": [
            "穰侯去国缓驱车，蔡泽还来取范睢。",
            "恶客只应真可厌，怪他汉相馆邱虚。"
        ],
        "notes": "",
        "id": "8ab2fbe94cf77ea19d33f3710c5b900f"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "中秋登海岱楼作",
        "preface": "",
        "paragraphs": [
            "目穷淮海两如银，万道虹光育蚌珍。",
            "天上若无修月户，桂枝撑损向西轮。"
        ],
        "notes": "",
        "id": "54784a072afabb2eb0f836627593265c"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "壮观",
        "preface": "",
        "paragraphs": [
            "君谟登壮观，要我赋新诗。",
            "鬓逐年光老，词缘大作奇。",
            "江山一世断，风雅六朝卑。",
            "对酒劝不饮，操怀谁与知。"
        ],
        "notes": "",
        "id": "8ce8d7539fab8a541358542e561a05f8"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "次韵魏见寄",
        "preface": "",
        "paragraphs": [
            "山椒卜筑瞰江波，千里常怀楚制荷。",
            "旧怜俊气闲羁马，老厌奴书不玩鹅。",
            "真逸岂因明主弃，圣时长和野民歌。",
            "一自扣舷惊夏统，洛川云物至今多。"
        ],
        "notes": "",
        "id": "b121d86b1f8845b3da48dc1e29830a56"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "和陈建州觉民  其一",
        "preface": "",
        "paragraphs": [
            "七年乌帽抗黄尘，昼锦归来世又新。",
            "若过武夷山下看，人间不太敝精神。"
        ],
        "notes": "",
        "id": "4e1fe9aea0efd43b8dab221634ebfc9f"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "和陈建州觉民  其二",
        "preface": "",
        "paragraphs": [
            "白头何慕久京华，静洗黄尘眼界花。",
            "万宝精神在风月，好诗追取不须赊。"
        ],
        "notes": "",
        "id": "231772892afd541c88dd577968424672"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "收张僧繇天王上有薛稷题阎二物乐老处元直取得又收景涣问礼图亦六朝画珊瑚一枝",
        "preface": "",
        "paragraphs": [
            "三枝朱草出金沙，来自天支节相家。",
            "当日蒙恩预名表，愧无五色笔头花。"
        ],
        "notes": "",
        "id": "15ac2d9fd33b4888351921265991b1f7"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "一生",
        "preface": "",
        "paragraphs": [
            "一生吏案发人狂，重入承明马齿长。",
            "书画不贤仓庾氏，便于赁舍植秋芳。"
        ],
        "notes": "",
        "id": "b4c66aab00814351b3c2b0da91a5bdf8"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "张长史今岁仍得见于越上长史遂出此展之可爱成佳物也主者宝之",
        "preface": "",
        "paragraphs": [
            "吴人善砧理，恶楮化为美。",
            "其他亦倣此，第未知之耳。"
        ],
        "notes": "",
        "id": "0d78683de1b8754ad7b0498d5ed08494"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "奉酬山甫",
        "preface": "",
        "paragraphs": [
            "每登鉴远楼，下视皇天荡。",
            "思挹落落人，凭栏揽万象。",
            "忽逢西浦士，谈彩何萧旷。",
            "养成谷口名，行见青藜杖。",
            "山色且淡浓，沤鹭翩下上。",
            "渔舟何者子，伫目看烟浪。"
        ],
        "notes": "",
        "id": "6626dba283a3fc2bfe6fe4c000b3ad88"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "过姑孰作",
        "preface": "",
        "paragraphs": [
            "下舆照涧数星星，一世还如隔世经。",
            "不见山东李十二，青山山色只青青。"
        ],
        "notes": "",
        "id": "98b367d4b44b71316ea1ef723f2bea24"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "皇太后挽辞  其一",
        "preface": "",
        "paragraphs": [
            "余庆源真相，求贤佐裕陵。",
            "知几卷箔早，戡变叱龙升。",
            "静德群邪震，清心后世矜。",
            "大恩知欲报，圣孝已逾曾。"
        ],
        "notes": "",
        "id": "4595384871711e7f9a65bf9d46efd31f"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "皇太后挽辞  其二",
        "preface": "",
        "paragraphs": [
            "温厚同光献，刚廉法宝慈。",
            "拥扶乐推圣，照彻托公欺。",
            "南纪归忠魄，东朝足素规。",
            "仁明存旧幄，常似补天时。"
        ],
        "notes": "",
        "id": "5a925fd03ef16ee3711b7dd88890014e"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "都梁十景诗 龟山寺晚钟",
        "preface": "",
        "paragraphs": [
            "龟峰高耸接云楼，撞月钟声吼铁牛。",
            "一百八声俱听彻，夜行犹自不知休。"
        ],
        "notes": "",
        "id": "acdb5491a8ded9d235c12d91911a0761"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "都梁十景诗 五塔寺归云",
        "preface": "",
        "paragraphs": [
            "塔边云影任高低，闲逐清风自在飞。",
            "四海望遥人久渴，不成霖雨又空归。"
        ],
        "notes": "",
        "id": "ae57e7263b99569975dda4da3ee8d154"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "都梁十景诗 瑞岩庵清眺",
        "preface": "",
        "paragraphs": [
            "西山月落楚天低，不放红尘点翠微。",
            "鹤唳一声松露滴，水晶寒湿道人衣。"
        ],
        "notes": "",
        "id": "d50be795f2f2c7645c0f9abc284b50c4"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "都梁十景诗 清风山闻笛",
        "preface": "",
        "paragraphs": [
            "铁笛谁吹一曲哀，清风约我上层台。",
            "悠扬正到堪听处，怕惹闲愁却下来。"
        ],
        "notes": "",
        "id": "b1ccc868fef3f466f10fba766456a70e"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "都梁十景诗 八仙台招隠",
        "preface": "",
        "paragraphs": [
            "山径重重锁绿苔，松花曾见几番开。",
            "群仙费尽招呼力，那得休官一个来。"
        ],
        "notes": "",
        "id": "8d8df63186b9ed8bbfafc73bbcec4542"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "都梁十景诗 杏花园春昼",
        "preface": "",
        "paragraphs": [
            "风轻云淡午天春，花外游人载酒樽。",
            "不是山屏遮隔断，牧童错指是孤村。"
        ],
        "notes": "",
        "id": "ad478e337688828ff6bdb4aa26be03a0"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "都梁十景诗 玻瓈泉浸月",
        "preface": "",
        "paragraphs": [
            "半山亭下老苔钱，凿破玻瓈引碧泉。",
            "一片玉蟾留不住，夜深飞入镜中天。"
        ],
        "notes": "",
        "id": "197f9992306a9fdf5660a2da54c4ae56"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "都梁十景诗 会景亭陈迹",
        "preface": "",
        "paragraphs": [
            "自是韶光不耐秋，水光山色一时休。",
            "细将瓦砾分明看，片片飞来落叶愁。"
        ],
        "notes": "",
        "id": "6dd8c8490060db53cf12c68c1d518810"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "都梁十景诗 宝接山落照",
        "preface": "",
        "paragraphs": [
            "怪石累累玉作堆，登临晚景更徘徊。",
            "夕阳无限堪停好，莫到奇山空自回。"
        ],
        "notes": "",
        "id": "39ba96336570ef115240d39c326b2549"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "望海楼",
        "preface": "",
        "paragraphs": [
            "云间铁瓮近青天，缥缈飞楼百尺连。",
            "三峡江声流笔底，六朝帆影落尊前。",
            "几番画角催红日，无事沧洲起白烟。",
            "忽忆赏心何处是，春风秋月两茫然。"
        ],
        "notes": "",
        "id": "4ebea989b0252e5475cc604e43faa7e9"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "甘露寺",
        "preface": "",
        "paragraphs": [
            "六代萧萧木叶稀，楼高北固落残晖。",
            "两州城郭青烟起，千里江山白鹭飞。",
            "海近云涛惊夜梦，天低月露湿秋衣。",
            "使君肯负时平乐，长倒金钟尽醉归。"
        ],
        "notes": "",
        "id": "b9db8a078a60a6835dd9cbab76ecddba"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "杂咏",
        "preface": "",
        "paragraphs": [
            "扬清歌，发皓齿，北方佳人东邻子。",
            "且吟白纻停绿水，长袖拂面为君起。",
            "寒云夜卷霜海空，胡风吹天飘塞鸿。",
            "玉颜满堂乐未终，馆娃日落歌吹浓。",
            "弦歌兴罢拂衣还，弃米何尝有俸钱。",
            "恩自大钧能逐物，只应访药是优贤。"
        ],
        "notes": "",
        "id": "a5cb443457ee314d270805530473053d"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "阊门舟中戏作呈伯原志东  其一",
        "preface": "",
        "paragraphs": [
            "苹风忽起吹舟悍，雨打图书藏裹乱。",
            "阊门咫尺不安流，何况盟津与江汉。",
            "非无轻檝并长槹，逆风流水适相遭。",
            "须臾风回水流顺，星宿浮槎问月高。"
        ],
        "notes": "",
        "id": "1d39055a492d2e22006f8a45b1c249e3"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "阊门舟中戏作呈伯原志东  其二",
        "preface": "",
        "paragraphs": [
            "吴王故苑古长洲，潮汐池边一伫留。",
            "秀蕙芳兰无处所，荒莞丛苇满清流。"
        ],
        "notes": "",
        "id": "3e295116a265d6ee692149e5b01dca8b"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "观音岩",
        "preface": "",
        "paragraphs": [
            "秦驱禹凿已寥寥，却为高人得姓焦。",
            "鲍饵有时邀楚钓，海云常觉护山樵。",
            "岩多阴雾龙藏角，虹絓苍林玉露臕。",
            "浊气不侵灵贶下，方坛曾驻紫清飙。"
        ],
        "notes": "",
        "id": "b664fa5026637616f10624eac6cf71e6"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "贞娘墓歌",
        "preface": "",
        "paragraphs": [
            "何不学仙冢累累，白杨西郭阴风悲。",
            "虎邱一叩贞娘墓，薜荔援墙委兰露。",
            "千岁蒙茸几树花，夜飘鬼火晓啼鸦。",
            "向怜挟瑟弹清月，犹忆吹箫乘彩霞。",
            "吴阊少年往来道，黛蛾钗燕谁能好。",
            "酒滴春云梦不消，泉声幽咽钟声老。",
            "陌上行游缓缓归，昨日红颜今日非。",
            "东望阖闾穿葬处，玉凫将化湛卢飞。"
        ],
        "notes": "",
        "id": "8a4b42ed56ec55378248de92329c27c3"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "不集南山",
        "preface": "",
        "paragraphs": [
            "山翁茗艼葛彊随，庭下青春鸾雀飞。",
            "幕府惯为方外客，风前嬾易道家衣。"
        ],
        "notes": "",
        "id": "0525f686a1bb39b136f8b9b9fa49b6c5"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "弈棋图歌",
        "preface": "",
        "paragraphs": [
            "神仙缥缈何年别，忽此逢迎山石裂。",
            "前溪练瀑派玉帘，更后云林雾痕缺。",
            "聚头磕额方外人，担肩抱蟾骨法新。",
            "棋枰对弈环座看，谁信樵斧忘青春。",
            "我今发雪三千丈，尚要昆仑撑顶上。",
            "炉心且养九转丹，拂却铢衣记无恙。"
        ],
        "notes": "",
        "id": "69a60ad7229f518ec3a29eda27608a62"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "龙团歌",
        "preface": "",
        "paragraphs": [
            "瀛帅谢公之所惠，大如车轮轻如纸。",
            "磨而试之墨过漆，元非本约重违意，寒雀比之立憔悴。",
            "道宁万一归于彼，不督芙蓉乃恕耳。",
            "三木模研理固异，耿墨比此天与地。",
            "开匣付介惊欲坠，惜之不得几下泪。",
            "君匣{犭噩}州便可碎，只留承晏使执侍。"
        ],
        "notes": "",
        "id": "3641b7008cbfce3b2299f40132308d96"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "瀑布诗",
        "preface": "",
        "paragraphs": [
            "吾有瀑布诗，古今赛不得。",
            "最好是一条，界破青山色。"
        ],
        "notes": "",
        "id": "f4545c02cdacaf1254f3fadb1ad1e35e"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "尧山",
        "preface": "",
        "paragraphs": [
            "信美此山高，穹窿远朝市。",
            "暑水结苍阴，飞泉落晴翠。"
        ],
        "notes": "",
        "id": "0a2a181f0cfda211253e277479a91375"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "和严道培书院韵  其一",
        "preface": "",
        "paragraphs": [
            "城头山脚旧图开，华构凌云亦壮哉。",
            "谈席昔人文献地，升堂此日豫章材。",
            "弦歌化里清风动，麟凤天南紫气来。",
            "独奈岩阿丛桂冷，幽栖不是伟长才。"
        ],
        "notes": "",
        "id": "abcc8a47a26f62e96da6b220f3332016"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "和严道培书院韵  其二",
        "preface": "",
        "paragraphs": [
            "高馆搴帷万象开，西山翠入气佳哉。",
            "六经重振南方学，千里还征上驾材。",
            "鸾鹤遶庭翔更集，云霞拂栋去还来。",
            "古今同被弦歌化，林卧其如老不才。"
        ],
        "notes": "",
        "id": "f305aa64640e969c8ce02ff6f7dcc7af"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "题宝珠阁",
        "preface": "",
        "paragraphs": [
            "对槛青山露，群仙捧宝珠。",
            "求遗如起定，象罔是文殊。"
        ],
        "notes": "",
        "id": "7d9299de9900e8bafa58fc9e69398f5e"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "虹县旧题二首  其一",
        "preface": "",
        "paragraphs": [
            "快霁一天清洲气，健帆千里碧榆风。",
            "满船书画同明月，十日随风窈窕中。"
        ],
        "notes": "",
        "id": "ececceb83cc4e65bfd12d2b50685bd5c"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "虹县旧题二首  其二",
        "preface": "",
        "paragraphs": [
            "碧榆绿柳旧游中，华发苍颜未退翁。",
            "天使残年司笔砚，圣知小学是家风。",
            "长安又到人徒老，吾道何时定复东。",
            "题柱扁舟真老矣，竟无事业奏肤公。"
        ],
        "notes": "",
        "id": "e82b433fc47ca361499219811695b939"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "秋暑憩多景楼",
        "preface": "",
        "paragraphs": [
            "纵目天容旷，披襟海共开。",
            "山光随眦到，云景渡江来。",
            "世界惭双足，生涯付一杯。",
            "横风多景梦，应似穆王台。"
        ],
        "notes": "",
        "id": "3cc1f5bed1e4e4ab9dac002c8228f6c1"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "题董北苑画",
        "preface": "",
        "paragraphs": [
            "千峰突兀插空立，万木萧疏拥涧阴。",
            "日暮草堂犹未掩，从知尘土远山林。"
        ],
        "notes": "",
        "id": "3dd32ed0dbea2b591fba86495bc90ce9"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "琴诗",
        "preface": "",
        "paragraphs": [
            "澹乎无味中，指下清音发。",
            "□□□□□，空山堕凉月。"
        ],
        "notes": "",
        "id": "881b35a70aeaab0674cddfb456f57058"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "开先寺观瀑布",
        "preface": "",
        "paragraphs": [
            "度挟扪青玉，临深坐绿苔。",
            "水从双剑下，山挟两龙来。",
            "春暖花惊雪，林空石迸雷。",
            "尘缨聊此濯，欲去首重回。"
        ],
        "notes": "",
        "id": "27fccae7977fb44e4d24c9ea4230b936"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "诗二首  其一",
        "preface": "",
        "paragraphs": [
            "水势临阶转，峰形对路开。",
            "槎从天上得，石是海边来。",
            "瑞草分丛种，祥花间竹栽。",
            "旧传辞赋客，唯见有邹枚。"
        ],
        "notes": "",
        "id": "6044edd5f534cbdba89236f05b040f08"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "诗二首  其二",
        "preface": "",
        "paragraphs": [
            "携琴遶碧沙，摇苇弄青霞。",
            "杜若幽庭草，芙蓉曲沼花。",
            "宴游来野客，形胜得山家。",
            "往往留仙步，登攀日易斜。"
        ],
        "notes": "",
        "id": "4805c34912eb5b6948eca03c3ec34973"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "诗三首  其一",
        "preface": "",
        "paragraphs": [
            "三闾宰国议，相如造承明。",
            "莫教朝廷上，不及为郡名。"
        ],
        "notes": "",
        "id": "2caf3d011bc19979d28065f6d699bcd3"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "诗三首  其二",
        "preface": "",
        "paragraphs": [
            "几时越五湖，行行遂所适。",
            "之子方乐天，众累焉能迫。"
        ],
        "notes": "",
        "id": "d5c8b09ae7b074135d715a49b8ff7c93"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "诗三首  其三",
        "preface": "",
        "paragraphs": [
            "闲中无所事，得意思同论。",
            "约月升崇观，校射出平原。"
        ],
        "notes": "",
        "id": "681ba50470d5ac5923355aab30e871f8"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "大臣荐对诗",
        "preface": "",
        "paragraphs": [
            "笏引上天梯，鞘鸣奋地雷。",
            "谁云天尺五，亲见玉皇来。"
        ],
        "notes": "",
        "id": "f289c7904d01bc6e4e763f3371cb74d1"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "驱蝗虫诗",
        "preface": "",
        "paragraphs": [
            "蝗虫本是天灾，不由人力挤排。",
            "若是敝邑遣去，却烦贵县发来。"
        ],
        "notes": "",
        "id": "0664c4b1187655a65ad5ff342c942f68"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "谢吴安中留宿",
        "preface": "",
        "paragraphs": [
            "肉眼通神四十年，侯门拖袖气如烟。",
            "符离经过无行李，西入皇都索相钱。"
        ],
        "notes": "",
        "id": "1335e3aa755338f3335076c2fb608bcf"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "寄题开福院白莲堂  其一",
        "preface": "",
        "paragraphs": [
            "二林消息已千年，戏向池中种白莲。",
            "昨夜秋香逐霜雪，又看莲子藕如船。"
        ],
        "notes": "",
        "id": "1932aed4b23f4d86991d84ee13c91485"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "寄题开福院白莲堂  其二",
        "preface": "",
        "paragraphs": [
            "旧多社客谈因果，新向禅林问祖风。",
            "归去万缘无不了，这回洗钵听斋钟。"
        ],
        "notes": "",
        "id": "cbd78873762c54b36a8977503ceac370"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "干越亭",
        "preface": "",
        "paragraphs": [
            "长卿骨已朽，延陵得兹亭。",
            "延平廖明略，大句题轩楹。",
            "遂令干越俗，擅此今古名。",
            "高咏刘廖句，白云穿石屏。",
            "琵琶洲无弦，我弹君能听。",
            "弹罢共一笑，白云归玉京。"
        ],
        "notes": "",
        "id": "852c112d95bf1db416e00cde40aa848e"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "题李伯时山阴图许元度王逸少谢安石支道林四像二首  其一",
        "preface": "",
        "paragraphs": [
            "一幅轻绡三尺阔，百岁丹青半鹿脱。",
            "谁将光景写吴绫，神采森然动毫末。"
        ],
        "notes": "",
        "id": "ff24821af5db02d747f5f55542febbe4"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "题李伯时山阴图许元度王逸少谢安石支道林四像二首  其二",
        "preface": "",
        "paragraphs": [
            "临卷叹张芝，笔格入妙思。",
            "疏眉映朗目，白玉无泥滓。",
            "堂堂伟且长，想见坦腹姿。"
        ],
        "notes": "",
        "id": "a016f6c26c19262c3e205011537b6172"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "龙井延恩衍庆院",
        "preface": "",
        "paragraphs": [
            "竹径随泉上，山云触石生。",
            "宝栖弹指处，的的是分明。"
        ],
        "notes": "",
        "id": "d2875f7709971f45656f3ead44595a8c"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "怀南唐研山",
        "preface": "",
        "paragraphs": [
            "研山不复见，哦诗徒叹息。",
            "唯有玉蟾蜍，向余频唳滴。"
        ],
        "notes": "",
        "id": "f4de25d0b85f2c6b398d363e24de9e4d"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "题越人王修竹所藏雪窦禅师真迹",
        "preface": "",
        "paragraphs": [
            "一幅昏昏半已空，何人重出自为工。",
            "从兹万偈并千颂，扰乱春风卒未穷。"
        ],
        "notes": "",
        "id": "2267098758bf684ea0c0eeda85c3a20b"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "鸡黍",
        "preface": "",
        "paragraphs": [
            "鸡黍招要意已真，后堂许到转相亲。",
            "巧裁花竹岂多地，浄扫轩窗无一尘。",
            "倾倒不知情话密，衰𬯎深畏酒行频。",
            "落花一夜成疏迹，风雨还增客恨新。"
        ],
        "notes": "",
        "id": "22e52f9e51f59f9a4198350eb0b40274"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "题马远作四皓弈棋图横卷",
        "preface": "",
        "paragraphs": [
            "落落四皓翁，山林养其静。",
            "羞为汉家臣，若辟秦苛政。",
            "商颜高峨峨，坐待天下定。",
            "欻起佐储皇，上前启名姓。",
            "堪怜羽翼成，难将口舌争。",
            "无语及扶苏，空歌紫芝咏。"
        ],
        "notes": "",
        "id": "3bcab779cfc745e1ee5ae1f873cdede5"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "题定武兰亭古本",
        "preface": "",
        "paragraphs": [
            "翰墨风流冠古今，鹅池谁不赏山阴。",
            "此书虽向昭陵朽，刻石犹能易黄金。"
        ],
        "notes": "",
        "id": "972dea43fb7dd343e50052a68b41ea65"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "题禅堂壁间",
        "preface": "",
        "paragraphs": [
            "水石相搏，风竹相吞。",
            "炉烟方袅，草木自欣。"
        ],
        "notes": "",
        "id": "4f04843c14ae0fdbce6bbd3e66e2315f"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "壮观亭",
        "preface": "",
        "paragraphs": [
            "扶筇上瑶台，一笑领清绝。",
            "如何夜来风，独下前村雪。"
        ],
        "notes": "",
        "id": "2c65296bf8003faa8b670e0f8b70c47f"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "题仙掌石",
        "preface": "",
        "paragraphs": [
            "碧海出蜃阁，青空起夏云。",
            "瑰奇□怪石，错落动干文。"
        ],
        "notes": "",
        "id": "2757d2045b9522de01355303ea74333a"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "送端臣桂林先生兼简信叔老兄帅坐",
        "preface": "",
        "paragraphs": [
            "骖鸾碧玉林，琢句白琼瑶。",
            "人间埃𡏖尽，青罗数分毫。",
            "程老列仙长，磊落粹露臕。",
            "玉沥发太和，得君同逍遥。",
            "刻岩栖乌鸦，陟𪩘透紫霄。",
            "南风勿赋𫛳，即是登云轺。"
        ],
        "notes": "",
        "id": "ae8a98a44bb43011eac4bcf46f44b9ea"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "太白江油尉厅诗",
        "preface": "",
        "paragraphs": [
            "岚光深院里，傍砌水泠泠。",
            "野燕巢官舍，溪云入古厅。",
            "日斜孤吏过，帘卷乱峰青。",
            "五色神仙尉，焚香读道经。"
        ],
        "notes": "",
        "id": "18522367afbc8c3a37a3144bbb734228"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "题多景楼",
        "preface": "",
        "paragraphs": [
            "华胥兜率梦曾游，天下江山第一楼。",
            "冉冉明廷万灵入，迢迢溟海六鳌愁。",
            "指分坱圠方舆露，顶矗昭回列纬浮。",
            "衲子来时多泛钵，汉星归未觉经牛。",
            "云移怒翼搏千里，气霁刚风御九秋。",
            "康乐平生追壮观，未知席上极沧洲。"
        ],
        "notes": "",
        "id": "a29a415eceaf4fcf99878ea518f07feb"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "吴江舟中作",
        "preface": "",
        "paragraphs": [
            "昨风起西北，万艘皆乘便。",
            "今风转而东，我舟十五纤。",
            "力乏更雇夫，百金尚嫌贱。",
            "船工怒鬭语，夫坐视而怨。",
            "添槔亦复车，黄胶生口咽。",
            "河泥若祐夫，粘底更不转。",
            "添金工不怒，意满怨亦散。",
            "一曳如风车，叫啖如临战。",
            "傍观鶑窦湖，渺渺无涯岸。",
            "一滴不可汲，况彼西江远。",
            "万事须乘时，汝来一何晚。"
        ],
        "notes": "",
        "id": "3082e3686e32fe85aa47c75156d81155"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "题苏东坡木石图",
        "preface": "",
        "paragraphs": [
            "四十谁云是，三年不制衣。",
            "贫知世路险，老觉道心微。",
            "已是致身晚，何妨知我□。",
            "欣逢风雅伴，岁晏未言归。"
        ],
        "notes": "",
        "id": "7d55a3f1b1d21a9b883a319ea146613f"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "从天竺归隠溪之南冈诗",
        "preface": "",
        "paragraphs": [
            "昔年访月寒溪头，霜高酒劣棱生裘。",
            "溪僧辍寝从吾幽，共移不系渔人舟。",
            "断崖老木纷金乱，又如苹藻𣶬清流。",
            "鹤骨浸烦风露忧，妙语满地无人收。"
        ],
        "notes": "",
        "id": "990463ac950e937a02f224b45afbd0e7"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "清明去郡则得郡，安用作业解洗业。"
        ],
        "notes": "",
        "id": "5b096f8d93fb8570c5d18b60459b5420"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "中间有一萧闲伯，学道登仙初应格。",
            "朝元明日拜五光，玉皇应怪须眉白。"
        ],
        "notes": "",
        "id": "2680db563c0fbf344d7ab0d98906e01f"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "金山醉归江月出，瓜洲汹涌寒潮入。"
        ],
        "notes": "",
        "id": "76e3587a0b3fcb0c32a12ec614eb07d8"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "饭白云留子，茶甘露有兄。"
        ],
        "notes": "",
        "id": "23e97e994a7927c38d4056e2d09285dc"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "人是西方无量佛，寿如南极老人星。"
        ],
        "notes": "",
        "id": "489cfbae4d097518f56ebefc9b698516"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "手摩一丈石，读尽上元碑。"
        ],
        "notes": "",
        "id": "7b5f6b980d16cb25212fa6a0ca01218d"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "甘泉如惠泉。"
        ],
        "notes": "",
        "id": "f82a197fef94dda5bcfa3bd7040a674d"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "孤屿水中圆，遥空海边阔。"
        ],
        "notes": "",
        "id": "9c6baad41ba289608f93d198308c68c3"
    },
    {
        "author": "米芾",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "如来髓，释迦骨。",
            "人不识，弥勒佛。"
        ],
        "notes": "",
        "id": "59e98d411be4122ff847d617d489072d"
    },
    {
        "author": "米芾",
        "dynasty": "宋",
        "type": "词",
        "rhythmic": "丑奴儿・采桑子",
        "title": "",
        "preface": "",
        "paragraphs": [
            "踯蹰山下濡须水，我更委佗。",
            "物阜时和。",
            "迨暇相逢笑复歌。",
            "江湖楼上凭阑久，极目沧波。",
            "天鉴如磨。",
            "偏映华簪雪一窝。"
        ],
        "notes": "",
        "id": "a37467e16c2cd4e7b0652d8de3dab7ad"
    },
    {
        "author": "米芾",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "平生真赏。",
            "纸上龙蛇三五行。",
            "富贵功名。",
            "老境谁堪宠辱惊。",
            "寸心谁语。",
            "只有当年袁与许。",
            "归到寥阳。",
            "玉简霞衣侍帝旁。"
        ],
        "notes": "",
        "id": "b96d590a0e36b5f1f9dd99150d4e5a4b"
    },
    {
        "author": "米芾",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "云间皓月。",
            "光照银淮来万折。",
            "海岱楼中。",
            "拂袖雄披楚岸风。",
            "醉馀清夜。",
            "羽扇纶巾人入画。",
            "江远淮长。",
            "举首宗英醒更狂。"
        ],
        "notes": "",
        "id": "6d75be58c3007e1435486bc342ab0d15"
    },
    {
        "author": "米芾",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "砧声送风急，蟋蟀思高秋。",
            "我来对景，不学宋玉解悲愁。",
            "收拾凄凉兴况，分付尊中醽醁，倍觉不胜幽。",
            "自有多情处，明月挂南楼。",
            "怅襟怀，横玉笛，韵悠悠。",
            "清时良夜，借我此地倒金瓯。",
            "可爱一天风物，遍倚阑干十二，宇宙若萍浮。",
            "醉困不知醒，敧枕卧江流。"
        ],
        "notes": "",
        "id": "fca4885162f914e57368c8ea4661472a"
    },
    {
        "author": "米芾",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "日射平溪玉宇中。",
            "云横远渚岫重重。",
            "野花犹向涧边红。",
            "静看沙头鱼入网，闲支藜杖醉吟风。",
            "小春天气恼人浓。"
        ],
        "notes": "",
        "id": "073be22664dfb22e92226887246fefd4"
    },
    {
        "author": "米芾",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "祝寿庆生申。",
            "德日维新。",
            "期颐眉寿寿长春。",
            "五福三灵禄永永，长寿仙人。",
            "遐算等庄椿。",
            "□德康宁。",
            "年年欢会笑欣欣。",
            "岁岁仰依□寿域，彭祖广成。"
        ],
        "notes": "",
        "id": "91f364e46c01afcce76cfb728eb97671"
    },
    {
        "author": "米芾",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "昔日丹阳行乐里。",
            "紫金浮玉临无地。",
            "宝阁化成弥勒世。",
            "龙宫对。",
            "时时更有天花坠。",
            "浩渺一天秋水至。",
            "鲸鲵鼓鬣连山沸。",
            "员峤岱舆更贔屓。",
            "无根蒂。",
            "莫教龙伯邦人戏。"
        ],
        "notes": "",
        "id": "0ce77582af20f0ac8f9d8f4ba1767b2b"
    },
    {
        "author": "米芾",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "莘野寥寥，渭滨漠漠情何限。",
            "万重堆案。",
            "懒更重经眼。",
            "儿辈休惊，头上霜华满。",
            "功名晚。",
            "水云萧散。",
            "漫就驿亭看。"
        ],
        "notes": "",
        "id": "902ba5a737761496c06684fe48113325"
    },
    {
        "author": "米芾",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "蒹葭风外烟笼柳。",
            "数叠遥山眉黛秀。",
            "微雨过江来。",
            "烦襟为一开。",
            "沙边临望处。",
            "紫燕双飞语。",
            "举酒送飞云。",
            "夜凉愁梦频。"
        ],
        "notes": "",
        "id": "b67de01d1e69960064c72649f2041f63"
    },
    {
        "author": "米芾",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "千古涟漪清绝地。",
            "海岱楼高，下瞰秦淮尾。",
            "水浸碧天天似水。",
            "广寒宫阙人间世。",
            "霭霭春和生海市。",
            "鳌戴三山，顷刻随轮至。",
            "宝月圆时多异气。",
            "夜光一颗千金贵。"
        ],
        "notes": "",
        "id": "884d72680512925c63a3cd860338c513"
    },
    {
        "author": "米芾",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "溪面荷香粲粲，林端远岫青青。",
            "楚天秋色太多情。",
            "云卷烟收风定。",
            "夜静冰娥欲上，梦回醉眼初醒。",
            "玉瓶未耻有新声。",
            "一曲请君来听。"
        ],
        "notes": "",
        "id": "86fed091045cf3737f9690e064433f0e"
    },
    {
        "author": "米芾",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "劳生奔走困粗官。",
            "揽镜鬓毛斑。",
            "物外平生萧散，微宦兴阑珊。",
            "奇胜处，每平阑。",
            "定望远。",
            "好山如画，水绕云萦，无计成闲。"
        ],
        "notes": "",
        "id": "f9be6815b9aef073a502466b957e07a0"
    },
    {
        "author": "米芾",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "薰风吹动满池莲。",
            "晓云楼阁鲜。",
            "绣阁华堂嘉会，齐拜玉炉烟。",
            "斟美酒，奉觥船。",
            "祝芳筵。",
            "宜春耐夏，多福壮严，富贵长年。"
        ],
        "notes": "",
        "id": "233fc324a06f38172654e145fa2b7320"
    },
    {
        "author": "米芾",
        "dynasty": "宋",
        "type": "词",
        "rhythmic": "醉太平",
        "title": "",
        "preface": "",
        "paragraphs": [
            "风炉煮茶。",
            "霜刀剖瓜。",
            "暗香微透窗纱。",
            "是池中藕花。",
            "高梳髻鸦。",
            "浓妆脸霞。",
            "玉尖弹动琵琶。",
            "问香醪饮麽。"
        ],
        "notes": "",
        "id": "2bcd81737f5fa6cf33a1563adb467002"
    },
    {
        "author": "米芾",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "双双鸳鸯戏苹洲。",
            "几行烟柳柔。",
            "一声长笛咽清秋。",
            "碧云生暮愁。",
            "钩月挂，绮霞收。",
            "浦南人泛舟。",
            "娟娟何处烛明眸。",
            "相望徒倚楼。"
        ],
        "notes": "",
        "id": "88e9521d21e9a23a52929bb670c6bb23"
    },
    {
        "author": "米芾",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "云液无声白似银。",
            "红霞一抹百花新。",
            "觞多莫压频频劝，一片花飞减却春。",
            "蜂翅乱，蝶眉颦。",
            "花间啼鸟劝游人。",
            "人生无事须行乐，富贵何时且健身。"
        ],
        "notes": "",
        "id": "e6cc6e6a632d42b94da9e06531479aca"
    },
    {
        "author": "米芾",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "暖日晴烘候小春。",
            "际天和气与精神。",
            "灵台静养千年寿，丹灶全无一点尘。",
            "寿彭祖，寿广成。",
            "华阳仙裔是今身。",
            "夜来银汉清如洗，南极星中见老人。"
        ],
        "notes": "",
        "id": "c23643875d911f33dff7aa5d3015a906"
    }
]