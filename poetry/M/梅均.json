[
    {
        "author": "梅均",
        "dynasty": "宋",
        "type": "诗",
        "rhythmic": "",
        "title": "游石台寺遇雪",
        "preface": "",
        "paragraphs": [
            "人言十月小春回，谁酿寒云作雪醅。",
            "天女戏抛群玉珮，风姨吹散万银杯。",
            "竹非为米腰皆折，山不因愁发尽皑。",
            "冻合诗肩不成句，六花时入轿窗来。"
        ],
        "notes": "",
        "id": "df30defb8c95c0bb324bf23a3074dfd1"
    },
    {
        "author": "梅均",
        "dynasty": "宋",
        "type": "诗",
        "rhythmic": "",
        "title": "再游石台",
        "preface": "",
        "paragraphs": [
            "忆昔经行处，如今两见秋。",
            "山川旧相识，泉石记曾游。",
            "槐国未为守，醉乡先拜侯。",
            "拥炉听僧话，忘却客中愁。"
        ],
        "notes": "",
        "id": "87cf55abe4e17e64acc100d8399269a9"
    }
]