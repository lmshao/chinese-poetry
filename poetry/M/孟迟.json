[
    {
        "author": "孟迟",
        "dynasty": "唐",
        "type": "诗",
        "rhythmic": "",
        "title": "发蕙风馆遇阴不见九华山有作",
        "preface": "",
        "paragraphs": [
            "我来淮阴城，千江万山无不经。",
            "山青水碧千万丈，奇峰急派何纵横。",
            "又闻九华山，山顶连青冥。",
            "太白有逸韵，使我西南行。",
            "一步一攀策，前行正鸡鸣。",
            "阴云冉冉忽飞起，千里万里危峥嵘。",
            "譬如天之有日蚀，使我昏沈犹不明。",
            "人家敲镜救不得，光阴却属贪狼星。",
            "恨亦不能通，言亦不足听。",
            "长鞭挥马出门去，是以九华为不平。"
        ],
        "notes": "",
        "id": "b938d014c981253ca2987e0ec9ae7aad"
    },
    {
        "author": "孟迟",
        "dynasty": "唐",
        "type": "诗",
        "rhythmic": "",
        "title": "寄浙右旧幕僚",
        "preface": "",
        "paragraphs": [
            "由来恶舌驷难追，自古无媒谤所归。",
            "勾践岂能容范蠡，李斯何暇救韩非。",
            "巨拳岂为鸡挥肋，强弩那因鼠发机。",
            "惭愧故人同鲍叔，此心江柳尚依依。"
        ],
        "notes": "",
        "id": "179343f3699d52cc2c540da52b92760c"
    },
    {
        "author": "孟迟",
        "dynasty": "唐",
        "type": "诗",
        "rhythmic": "",
        "title": "壮士吟",
        "preface": "",
        "paragraphs": [
            "壮士何曾悲，悲即无回期。",
            "如何易水上，未歌泪先垂。"
        ],
        "notes": "",
        "id": "10bdf7b9eea2fe84995ef8a0c12e4537"
    },
    {
        "author": "孟迟",
        "dynasty": "唐",
        "type": "诗",
        "rhythmic": "",
        "title": "徐波渡",
        "preface": "",
        "paragraphs": [
            "晓月千重树，春烟十里溪。",
            "过来还过去，此路不知迷。"
        ],
        "notes": "",
        "id": "f337b3fbf852ce4e9750549c6e34d824"
    },
    {
        "author": "孟迟",
        "dynasty": "唐",
        "type": "诗",
        "rhythmic": "",
        "title": "题嘉祥驿",
        "preface": "",
        "paragraphs": [
            "树顶烟微绿，山根菊暗香。",
            "何人独鞭马，落日上嘉祥。"
        ],
        "notes": "",
        "id": "4b8fd6e78c4cc3422144d54aaef6ff6c"
    },
    {
        "author": "孟迟",
        "dynasty": "唐",
        "type": "诗",
        "rhythmic": "",
        "title": "怀郑洎",
        "preface": "",
        "paragraphs": [
            "风兰舞幽香，雨叶堕寒滴。",
            "美人来不来，前山看向夕。"
        ],
        "notes": "",
        "id": "734be72139d531be3192c9d3f6abdc59"
    },
    {
        "author": "孟迟",
        "dynasty": "唐",
        "type": "诗",
        "rhythmic": "",
        "title": "长信宫",
        "preface": "",
        "paragraphs": [
            "君恩已尽欲何归，犹有残香在舞衣。",
            "自恨身轻不如燕，春来还遶御帘飞。"
        ],
        "notes": "",
        "id": "2153e2df45edfb23c8606d37b872db87"
    },
    {
        "author": "孟迟",
        "dynasty": "唐",
        "type": "诗",
        "rhythmic": "",
        "title": "闺情",
        "preface": "",
        "paragraphs": [
            "山上有山归不得，湘江暮雨鹧鸪飞。",
            "蘼芜亦是王孙草，莫送春香入客衣。"
        ],
        "notes": "",
        "id": "040edf80b71147ca3f02aa8cb1640063"
    },
    {
        "author": "孟迟",
        "dynasty": "唐",
        "type": "诗",
        "rhythmic": "",
        "title": "莲塘",
        "preface": "",
        "paragraphs": [
            "脉脉低回殷袖遮，脸横秋水髻盘鸦。",
            "莲茎有刺不成折，尽日岸傍空看花。"
        ],
        "notes": "",
        "id": "8fc8666365f8438dfa737855f6d224ca"
    },
    {
        "author": "孟迟",
        "dynasty": "唐",
        "type": "诗",
        "rhythmic": "",
        "title": "还淮却寄睢阳",
        "preface": "",
        "paragraphs": [
            "梁王池苑已苍然，满树斜阳极浦烟。",
            "尽日回头看不见，两行愁泪上南船。"
        ],
        "notes": "",
        "id": "6cbdcf4337f66f42ce2f045372c87009"
    },
    {
        "author": "孟迟",
        "dynasty": "唐",
        "type": "诗",
        "rhythmic": "",
        "title": "乌江",
        "preface": "",
        "paragraphs": [
            "中分岂是无遗策，百战空劳不逝骓。",
            "大叶固非人事及，乌江亭长又何知。"
        ],
        "notes": "",
        "id": "51a2fcce524811ec88837cc4df961139"
    },
    {
        "author": "孟迟",
        "dynasty": "唐",
        "type": "诗",
        "rhythmic": "",
        "title": "新安故关",
        "preface": "",
        "paragraphs": [
            "汉帝英雄重武材，崇山险处凿门开。",
            "如今更有将军否，移取潼关向北来。"
        ],
        "notes": "",
        "id": "1d471de2fd9bf3c25668640e3cad1b3a"
    },
    {
        "author": "孟迟",
        "dynasty": "唐",
        "type": "诗",
        "rhythmic": "",
        "title": "广陵城",
        "preface": "",
        "paragraphs": [
            "红遶高台绿遶城，城边春草傍墙生。",
            "隋家不向此中尽，汴水应无东去声。"
        ],
        "notes": "",
        "id": "81049989580786bf86dc95408c72efec"
    },
    {
        "author": "孟迟",
        "dynasty": "唐",
        "type": "诗",
        "rhythmic": "",
        "title": "过骊山",
        "preface": "",
        "paragraphs": [
            "冷日微烟渭水愁，华清宫树不胜秋。",
            "霓裳一曲千门锁，白尽梨园弟子头。"
        ],
        "notes": "",
        "id": "3dfa71353384d8bab38e09cb256a20c3"
    },
    {
        "author": "孟迟",
        "dynasty": "唐",
        "type": "诗",
        "rhythmic": "",
        "title": "吴故宫",
        "preface": "",
        "paragraphs": [
            "越女歌长君且听，芙蓉香满水边城。",
            "岂知一日终非主，犹自如今有怨声。"
        ],
        "notes": "",
        "id": "469f37cf519bf0e0483ec6ebd5039fe4"
    },
    {
        "author": "孟迟",
        "dynasty": "唐",
        "type": "诗",
        "rhythmic": "",
        "title": "兰昌宫",
        "preface": "",
        "paragraphs": [
            "宫门两片掩埃尘，墙上无花草不春。",
            "谁见当时禁中事，阿娇解佩与何人。"
        ],
        "notes": "",
        "id": "2f6ff7ac60d2b0547ab59572ef94c434"
    },
    {
        "author": "孟迟",
        "dynasty": "唐",
        "type": "诗",
        "rhythmic": "",
        "title": "宫人斜",
        "preface": "",
        "paragraphs": [
            "云惨烟愁苑路斜，路傍丘冢尽宫娃。",
            "茂陵不是同归处，空寄香魂著野花。"
        ],
        "notes": "",
        "id": "5c6f1e2f2047df72689e3dc1e83dd9b3"
    },
    {
        "author": "孟迟",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "天地有时饶一掷，江山无主任平分。"
        ],
        "notes": "",
        "id": "13984439d4267a316803a286d37128ed"
    }
]