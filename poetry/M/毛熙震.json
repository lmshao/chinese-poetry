[
    {
        "author": "毛熙震",
        "dynasty": "唐",
        "type": "诗",
        "rhythmic": "",
        "title": "定西番",
        "preface": "",
        "paragraphs": [
            "苍翠浓阴满院，莺对语。",
            "蝶交飞，戏蔷薇。",
            "斜日倚阑风好，余香出绣衣。",
            "未得玉郎消息，几时归。"
        ],
        "notes": "",
        "id": "e08511a7e132475a8cbb148f79059b9c"
    },
    {
        "author": "毛熙震",
        "dynasty": "唐",
        "type": "诗",
        "rhythmic": "",
        "title": "何满子 一",
        "preface": "",
        "paragraphs": [
            "寂寞芳菲暗度，岁华如箭堪惊。",
            "缅想旧欢多少事，转添春思难平。",
            "曲槛丝垂金柳，小窗弦断银筝。",
            "深院空闻燕语，满园闲落花轻。",
            "一片相思休不得，忍教长日愁生。",
            "谁见夕阳孤梦，觉来无限伤情。"
        ],
        "notes": "",
        "id": "65f638ad74d3a01d7a6c5e8869d1cd31"
    },
    {
        "author": "毛熙震",
        "dynasty": "唐",
        "type": "诗",
        "rhythmic": "",
        "title": "何满子 二",
        "preface": "",
        "paragraphs": [
            "无语残妆澹薄，含羞亸袂轻盈。",
            "几度香闺眠过晓，绮窗疎日微明。",
            "云母帐中偷惜，水精枕上初惊。",
            "笑靥嫩疑花拆，愁眉翠歛山横。",
            "相望只教添怅恨，整鬟时见纤琼。",
            "独倚朱扉闲立，谁知别有深情。"
        ],
        "notes": "",
        "id": "04374c1a50b602dd8d41861f67724661"
    },
    {
        "author": "毛熙震",
        "dynasty": "唐",
        "type": "诗",
        "rhythmic": "",
        "title": "女冠子 一",
        "preface": "",
        "paragraphs": [
            "碧桃红杏，迟日媚笼光影，彩霞深。",
            "香暖熏莺语，风清引鹤音。",
            "翠鬟冠玉叶，霓袖捧瑶琴。",
            "应共吹箫侣，暗相寻。"
        ],
        "notes": "",
        "id": "315be055bcfa16f83a36e3f08a52ccf6"
    },
    {
        "author": "毛熙震",
        "dynasty": "唐",
        "type": "诗",
        "rhythmic": "",
        "title": "女冠子 二",
        "preface": "",
        "paragraphs": [
            "修蛾慢脸，不语檀心一点，小山妆。",
            "蝉鬓低含绿，罗衣澹拂黄。",
            "[闷]来深院里，闲步落花傍。",
            "纤手轻轻整，玉炉香。"
        ],
        "notes": "",
        "id": "6c77fac6ff82af5f00e687d7c030ea6b"
    },
    {
        "author": "毛熙震",
        "dynasty": "唐",
        "type": "诗",
        "rhythmic": "",
        "title": "酒泉子 一",
        "preface": "",
        "paragraphs": [
            "闲卧绣帏，慵想万般情宠。",
            "锦檀偏，翘股重，翠云欹。",
            "暮天屏上春山碧，映香烟雾隔。",
            "蕙兰心，魂梦役，歛蛾眉。"
        ],
        "notes": "",
        "id": "baaf5ce0e55ba12f34e7e2f577509c38"
    },
    {
        "author": "毛熙震",
        "dynasty": "唐",
        "type": "诗",
        "rhythmic": "",
        "title": "酒泉子 二",
        "preface": "",
        "paragraphs": [
            "钿匣舞鸾，隐映艳红修碧。",
            "月梳斜，云鬓腻，粉香寒。",
            "晓花微敛轻呵展，袅钗金燕輭。",
            "日初升，帘半卷，对妆残。"
        ],
        "notes": "",
        "id": "20089943314e0862760dcbff569010ac"
    },
    {
        "author": "毛熙震",
        "dynasty": "唐",
        "type": "诗",
        "rhythmic": "",
        "title": "浣溪沙 一",
        "preface": "",
        "paragraphs": [
            "春暮黄莺下砌前，水精帘影露珠悬，绮霞低映晚晴天。",
            "弱柳万条垂翠带，残红满地碎香钿，蕙风飘荡散轻烟。"
        ],
        "notes": "",
        "id": "11182755ec0ec51bd9012bd6536aa4ad"
    },
    {
        "author": "毛熙震",
        "dynasty": "唐",
        "type": "诗",
        "rhythmic": "",
        "title": "浣溪沙 二",
        "preface": "",
        "paragraphs": [
            "花榭香红烟景迷，满庭芳草绿萋萋，金铺闲掩绣帘底。",
            "紫燕一双娇语碎，翠屏十二晚峰齐，梦魂消散醉空闺。"
        ],
        "notes": "",
        "id": "4c284a93218c194ee8f44573acae0835"
    },
    {
        "author": "毛熙震",
        "dynasty": "唐",
        "type": "诗",
        "rhythmic": "",
        "title": "浣溪沙 三",
        "preface": "",
        "paragraphs": [
            "晚起红房醉欲消，绿鬟云散袅金翘，雪香花语不胜娇。",
            "好是向人柔弱处，玉纤时急绣帬腰，春心牵惹转无憀。"
        ],
        "notes": "",
        "id": "dc61b19b22751a779c1e67ebe607e5cb"
    },
    {
        "author": "毛熙震",
        "dynasty": "唐",
        "type": "诗",
        "rhythmic": "",
        "title": "浣溪沙 四",
        "preface": "",
        "paragraphs": [
            "一只横钗坠髻丛，静眠珍簟起来慵，绣罗红嫩抹苏胸。",
            "羞歛细蛾魂暗断，因迷无语思犹浓，小屏香霭碧山重。"
        ],
        "notes": "",
        "id": "3b9e24aaec0c5a92ff319c9502eca5c1"
    },
    {
        "author": "毛熙震",
        "dynasty": "唐",
        "type": "诗",
        "rhythmic": "",
        "title": "浣溪沙 五",
        "preface": "",
        "paragraphs": [
            "云薄罗帬绶带长，满身新裛瑞龙香，翠钿斜映艳梅妆。",
            "佯不觑人空婉约，笑和娇语太猖狂，忍教牵恨暗形相。"
        ],
        "notes": "",
        "id": "41430fd613fcd9f46e901f0822a7b193"
    },
    {
        "author": "毛熙震",
        "dynasty": "唐",
        "type": "诗",
        "rhythmic": "",
        "title": "浣溪沙 六",
        "preface": "",
        "paragraphs": [
            "碧玉冠轻袅燕钗，捧心无语步香阶，缓移弓底绣罗鞋。",
            "暗想欢娱何计好，岂堪期约有时乖，日高深院正忘怀。"
        ],
        "notes": "",
        "id": "d508b17496ecddd6114ac83e85500c0a"
    },
    {
        "author": "毛熙震",
        "dynasty": "唐",
        "type": "诗",
        "rhythmic": "",
        "title": "浣溪沙 七",
        "preface": "",
        "paragraphs": [
            "半醉凝情卧绣茵，睡容无力卸罗裙，玉笼鹦鹉厌听闻。",
            "慵整落钗金翡翠，象梳欹鬓月生云，锦屏绡幌麝烟薰。"
        ],
        "notes": "",
        "id": "fd627c7568943600808cb54c1a713e2b"
    },
    {
        "author": "毛熙震",
        "dynasty": "唐",
        "type": "诗",
        "rhythmic": "",
        "title": "后庭花 一",
        "preface": "",
        "paragraphs": [
            "莺啼燕语芳菲节，瑞庭花发。",
            "昔时欢宴歌声揭，管弦清越。",
            "自从陵谷追游歇，画梁尘黦。",
            "伤心一片如珪月，闲锁宫阙。"
        ],
        "notes": "",
        "id": "a44f88a2884c1c1fc8e2ad93d2917eec"
    },
    {
        "author": "毛熙震",
        "dynasty": "唐",
        "type": "诗",
        "rhythmic": "",
        "title": "后庭花 二",
        "preface": "",
        "paragraphs": [
            "轻盈舞伎含芳艳，竞妆新脸。",
            "步摇珠翠修蛾歛，腻鬟云染。",
            "歌声慢发开檀点，绣衫斜掩。",
            "时将纤手匀红脸，笑拈金靥。"
        ],
        "notes": "",
        "id": "53506f191668b0d01101eb8ebbaa3e6d"
    },
    {
        "author": "毛熙震",
        "dynasty": "唐",
        "type": "诗",
        "rhythmic": "",
        "title": "后庭花 三",
        "preface": "",
        "paragraphs": [
            "越罗小袖新香蒨，薄笼金钏。",
            "倚阑无语摇轻扇，半遮匀面。",
            "春残日暖莺娇嬾，满庭花片。",
            "争不教人长相见，画堂深院。"
        ],
        "notes": "",
        "id": "2dc8ec8c326f58d3d5c9edae8746ba7f"
    },
    {
        "author": "毛熙震",
        "dynasty": "唐",
        "type": "诗",
        "rhythmic": "",
        "title": "菩萨蛮 一",
        "preface": "",
        "paragraphs": [
            "梨花满院飘香雪，高楼夜静风筝咽。",
            "斜月照帘帷，忆君和梦稀。",
            "小窗灯影背，燕语惊愁态。",
            "屏掩断香飞，行云山外归。"
        ],
        "notes": "",
        "id": "ab3fbbe214d5992a3a83122b90c83af8"
    },
    {
        "author": "毛熙震",
        "dynasty": "唐",
        "type": "诗",
        "rhythmic": "",
        "title": "菩萨蛮 二",
        "preface": "",
        "paragraphs": [
            "绣帘高轴临塘看，雨翻荷芰真珠散。",
            "残暑晚初凉，轻风渡水香。",
            "无憀悲往事，争那牵情思。",
            "光影暗相催，等闲秋又来。"
        ],
        "notes": "",
        "id": "46b18f77c9535ac82fa4fa8d54e81f1f"
    },
    {
        "author": "毛熙震",
        "dynasty": "唐",
        "type": "诗",
        "rhythmic": "",
        "title": "菩萨蛮 三",
        "preface": "",
        "paragraphs": [
            "天含残碧融春色，五陵薄幸无消息。",
            "尽日掩朱门，离愁暗断魂。",
            "莺啼芳树暖，燕拂回塘满。",
            "寂寞对屏山，相思醉梦间。"
        ],
        "notes": "",
        "id": "67be3acf7572f34bbb1f44d91b02d1f0"
    },
    {
        "author": "毛熙震",
        "dynasty": "唐",
        "type": "诗",
        "rhythmic": "",
        "title": "清平乐",
        "preface": "",
        "paragraphs": [
            "春光欲暮，寂寞闲庭户。",
            "粉蝶双双穿槛舞，帘卷晚天疎雨。",
            "含愁独倚闺帏，玉炉烟断香微。",
            "正是销魂时节，东风满院花飞。"
        ],
        "notes": "",
        "id": "811195c3d739b77aa69b3ab14e96cb5e"
    },
    {
        "author": "毛熙震",
        "dynasty": "唐",
        "type": "诗",
        "rhythmic": "",
        "title": "更漏子 一",
        "preface": "",
        "paragraphs": [
            "秋色清，河影淡，深户烛寒光暗。",
            "绡幌碧，锦衾红，博山香炷融。",
            "更漏咽，蛩鸣切，满院霜华如雪。",
            "新月上，薄云收，映帘悬玉钩。"
        ],
        "notes": "",
        "id": "d44db3baaa94aa2b824fb344bf9cb5c7"
    },
    {
        "author": "毛熙震",
        "dynasty": "唐",
        "type": "诗",
        "rhythmic": "",
        "title": "更漏子 二",
        "preface": "",
        "paragraphs": [
            "烟月寒，秋夜静，漏转金壶初永。",
            "罗幕下，绣屏空，灯花结碎红。",
            "人悄悄，愁无了，思梦不成难晓。",
            "长忆得，与郎期，窃香私语时。"
        ],
        "notes": "",
        "id": "dc1b373d2a94a69498da3282d749101d"
    },
    {
        "author": "毛熙震",
        "dynasty": "唐",
        "type": "诗",
        "rhythmic": "",
        "title": "南歌子 一",
        "preface": "",
        "paragraphs": [
            "远山愁黛碧，横波慢脸明，腻香红玉茜罗轻。",
            "深院晚堂人静，理银筝。",
            "鬓动行云影，帬遮点屐声，娇羞爱问曲中名。",
            "杨柳杏花时节，几多情。"
        ],
        "notes": "",
        "id": "05fd471fb5c8d57da08129e03320a9e2"
    },
    {
        "author": "毛熙震",
        "dynasty": "唐",
        "type": "诗",
        "rhythmic": "",
        "title": "南歌子 二",
        "preface": "",
        "paragraphs": [
            "惹恨还添恨，牵肠即断肠，凝情不语一枝芳。",
            "独映画帘闲立，绣衣香。",
            "暗想为云女，应怜傅粉郎，晚来轻步出闺房。",
            "髻慢钗横无力，纵猖狂。"
        ],
        "notes": "",
        "id": "99e9d32d0843adb656d27e285cb7165c"
    },
    {
        "author": "毛熙震",
        "dynasty": "唐",
        "type": "诗",
        "rhythmic": "",
        "title": "木兰花",
        "preface": "",
        "paragraphs": [
            "掩朱扉，钩翠箔，满院莺声春寂寞。",
            "匀粉泪，恨檀郎，一去不归花又落。",
            "对斜晖，临小阁，前事岂堪重想著。",
            "金带冷，画屏幽，宝帐慵熏兰麝薄。"
        ],
        "notes": "",
        "id": "50b01bdebd31ecbc040ed190ef543159"
    },
    {
        "author": "毛熙震",
        "dynasty": "唐",
        "type": "诗",
        "rhythmic": "",
        "title": "小重山",
        "preface": "",
        "paragraphs": [
            "梁燕双飞画阁前，寂寥多少恨，嬾孤眠。",
            "晓来闲处想君怜，红罗帐，金鸭冷沈烟。",
            "谁信损婵娟，倚屏啼玉筯，湿香钿。",
            "四支无力上秋千，群花谢，愁对艳阳天。"
        ],
        "notes": "",
        "id": "21584432340213abe4ca2c24b2047085"
    },
    {
        "author": "毛熙震",
        "dynasty": "唐",
        "type": "诗",
        "rhythmic": "",
        "title": "临江仙 一",
        "preface": "",
        "paragraphs": [
            "南齐天子宠婵娟，六宫罗绮三千，潘妃娇艳独芳妍。",
            "椒房兰洞，云雨降神仙。",
            "纵态迷欢心不足，风流可惜当年，纤腰婉约步金莲。",
            "妖君倾国，犹自至今传。"
        ],
        "notes": "",
        "id": "f78e00742fa6089ee2444e7f1bef60c9"
    },
    {
        "author": "毛熙震",
        "dynasty": "唐",
        "type": "诗",
        "rhythmic": "",
        "title": "临江仙 二",
        "preface": "",
        "paragraphs": [
            "幽闺欲曙闻莺转，红窗月影微明，好风频谢落花声。",
            "隔帏残烛，犹照绮屏筝。",
            "绣被锦茵眠玉煖，炷香斜袅烟轻，淡蛾羞敛不胜情。"
        ],
        "notes": "",
        "id": "cd1d0536e1c8d2def2e4d582c36b1d9c"
    }
]