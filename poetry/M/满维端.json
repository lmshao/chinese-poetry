[
    {
        "author": "满维端",
        "dynasty": "宋",
        "type": "诗",
        "rhythmic": "",
        "title": "四望台",
        "preface": "",
        "paragraphs": [
            "叠石层高暗绿苔，茂林深处独崔嵬。",
            "花阴竹影重重见，山色川光面面来。",
            "通夜阑干随月倚，纳凉窗户趁风开。",
            "踌躇触目堪嗟赏，倍费登高赋咏才。"
        ],
        "notes": "",
        "id": "9f68ca34ba37f4c5d5563b31ba4e952b"
    },
    {
        "author": "满维端",
        "dynasty": "宋",
        "type": "诗",
        "rhythmic": "",
        "title": "挹秀亭",
        "preface": "",
        "paragraphs": [
            "林蔼波光秀可餐，登临都付一亭间。",
            "坐违世路尘埃远，静入湖天日月闲。",
            "对岸莺花迷阆苑，隔烟洲溆切蓬山。",
            "习池胜事无多较，只负襄阳倒载还。"
        ],
        "notes": "",
        "id": "2d365d45956b6e920b270e3e5bec6903"
    },
    {
        "author": "满维端",
        "dynasty": "宋",
        "type": "诗",
        "rhythmic": "",
        "title": "南池",
        "preface": "",
        "paragraphs": [
            "偃月城西锦绣川，回环亭树曲池边。",
            "篮舆蜡屐闲投入，竹坞花溪信步前。",
            "照日寒梅融素艳，拂波垂柳弄轻烟。",
            "东君已放春消息，为赋寻芳第一篇。"
        ],
        "notes": "",
        "id": "90607351018aada06816f700e8150944"
    },
    {
        "author": "满维端",
        "dynasty": "宋",
        "type": "诗",
        "rhythmic": "",
        "title": "桐轩",
        "preface": "",
        "paragraphs": [
            "轩外梧桐碧两行，跳空阑槛枕西堂。",
            "风条弄日摇窗幌，露叶惊秋坠井床。",
            "静想还思理琴瑟，高吟惟恐引凤凰。",
            "谁怜不种朝阳地，但爱清阴作晚凉。"
        ],
        "notes": "",
        "id": "7d5a96ddec0f1675482c9e0ccbc39fed"
    }
]