[
    {
        "author": "莫济",
        "dynasty": "宋",
        "type": "诗",
        "rhythmic": "",
        "title": "次韵梁尉秦碑",
        "preface": "",
        "paragraphs": [
            "六王失国四海归，秦皇东刻南巡碑。",
            "法因史籀有增减，名与苍颉争飞驰。",
            "自言功德可歌颂，黔首个个愚无知。",
            "海神何故独拒命，风涛塞路蟠蛟螭。",
            "群臣谄佞仙药远，死生治乱分两歧。",
            "山灵不可守碑记，片段应作龟床支。",
            "陵谷虽存世代异，耳目双被诞者欺。",
            "只余纸本落人世，千古遗臭东南崖。",
            "我闻秦望最高峻，城域所见非昔时。",
            "何山距县四十里，符合传记壮且奇。",
            "众峰乃是子孙行，古木几换蛟龙枝。",
            "指东作西未足怪，父老流传从小儿。",
            "政如涂山玉帛会，漫不可考岁久之。",
            "梁君吏隐年甚少，鬰鬰寸角初解麋。",
            "裹粮挈榼访古迹，气味萧散如分司。",
            "忽闻片石在绝顶，小篆无乃斯翁为。",
            "手披荆棘诃虎兕，拄杖直叩山头皮。",
            "糢糊岂复有字画，此物及见秦乱离。",
            "当时威势振天下，不言惨毒民嗟咨。",
            "乘舆所至为刀锯，方岳何暇安礼仪。",
            "关中屡弃百二险，历数浪指亿万期。",
            "君臣乃尔自贤圣，鲠论不复相瑕疵。",
            "陈迹安知百世后，樵夫牧子笑脱颐。",
            "兴亡俄顷三叹息，抚掌重阅太史辞。",
            "假使玉筯余笔画，文过其实世所嗤。",
            "早知金石不可恃，相君应悔燔书诗。"
        ],
        "notes": "",
        "id": "9415dc884c2a0d3ea0165258aa0e095c"
    },
    {
        "author": "莫济",
        "dynasty": "宋",
        "type": "诗",
        "rhythmic": "",
        "title": "挽薛常州艮斋先生",
        "preface": "",
        "paragraphs": [
            "今代论儒学，如君德最优。",
            "是非千古事，出入九家流。",
            "身殁言犹在，官卑志未酬。",
            "傥令兴礼乐，端不后程仇。"
        ],
        "notes": "",
        "id": "53645a4207a1125c8193dc5f7b0bb8c2"
    }
]