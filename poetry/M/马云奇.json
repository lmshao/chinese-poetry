[
    {
        "author": "马云奇",
        "dynasty": "唐",
        "type": "诗",
        "rhythmic": "",
        "title": "怀素师草书歌",
        "preface": "",
        "paragraphs": [
            "怀素才年三十余，不出湖南学草书。",
            "大夸羲献将齐德，功比钟繇也不如。",
            "畴昔阇梨名盖代，隐秀于今墨池在，贺老遥闻怯后生，张巅（颠）不敢称先辈。",
            "一昨江南投亚相，尽日花堂书草障，含毫势若斩蛟龙，㭫（握）管还同断犀象。",
            "兴来索笔纵横扫，满坐词人皆道好。",
            "一点三峰巨石悬，长画万岁枯松倒。",
            "叫噉（喊）忙忙礼不拘，万字千行意转殊。",
            "紫塞傍窥鸿雁翼，醒前犹自记华章，醉后无论绢与墙，眼看笔掉头还掉，只见文狂心不狂。",
            "自倚能书堪入贡，一盏一回捻笔弄，壁上飕飕风雨飞，行间屹屹龙蛇动。",
            "在身文翰两相宜，还如明镜对西施。",
            "三秋月澹青江水，二月花开绿树枝。",
            "闻到怀书西入秦，客中相送转相亲；君王必是收狂客，寄语江潭一路人。"
        ],
        "notes": "",
        "id": "8a4f3c261f7cd633d346f59f2f001126"
    },
    {
        "author": "马云奇",
        "dynasty": "唐",
        "type": "诗",
        "rhythmic": "",
        "title": "白云歌（予时落殊俗随蕃军望之感此而作）",
        "preface": "",
        "paragraphs": [
            "遥望白云出海湾，变成万状须臾间。",
            "忽散鸟飞趁不及，唯只清风随往还。",
            "生复灭兮灭复生，将欲凝兮旋已征；因悟悠悠寄寰宇，何须扰扰徇功名。",
            "灭复生兮生复灭，左之盈兮右之缺；从来举事皆尔为，何不含情自怡悦。",
            "殊方节物异长安，盛夏云光也自寒。",
            "远戍只将烟正起，横峰更似雪犹残。",
            "白云片片映青山，白云不尽青山尽。",
            "展转霏微度碧空，碧空不见浮云近。",
            "渐觉云低驻马看，联绵缥渺拂征鞍。",
            "一不一兮几纷纷，散不散兮何漫漫。",
            "东西南北□□驰，上下高低恣所宜。",
            "影碧池冰萤□底，光浮绿树霰凝枝。",
            "欲谓白云必从龙，飞来飞去龙不见；欲谓白云不从龙，乍轻乍重谁能变。",
            "一重未过一重摧，一畔萦岩一畔开。",
            "栾巴𠹀（噀）酒应随去，子晋吹笙定伴来。",
            "披襟引袖遽迎风，欲□吹云置袖中；云飞入袖将为满，袖卷看云依旧空。",
            "雷殷殷兮雨曚曚，成阴涧下云之功。",
            "倏然云晴销四极，所润宁知白云力。",
            "大贤济世徒自劳，一朝运否谁相忆。",
            "不知白云何所以，年年岁岁从山起；云收未必归石中，石暗翻埋在云里。",
            "世人迁变比白云，白云无心但氛氲。",
            "白云生灭比世人，世人有心多苦辛。",
            "旋生旋灭何穷已，有心无心只如此。",
            "当须体道有贞素，不用浮荣说非是。",
            "望白云，白云辽乱满空山，高低赋象非情欲，余遂感之心自闲。",
            "望白云，白云天外何悠扬，既悲出塞复入塞，应亦有时还帝乡。"
        ],
        "notes": "",
        "id": "51327ee5bcd9a847f3c25c9d309aae56"
    },
    {
        "author": "马云奇",
        "dynasty": "唐",
        "type": "诗",
        "rhythmic": "",
        "title": "送游大德赴甘州口号（此便代书寄呈将军）",
        "preface": "",
        "paragraphs": [
            "支公张掖去何如？异俗多嫌不寄书。",
            "数人四海皆兄弟，为报殷勤好在无。"
        ],
        "notes": "",
        "id": "539984da034933d7efb67f55d19eff9e"
    },
    {
        "author": "马云奇",
        "dynasty": "唐",
        "type": "诗",
        "rhythmic": "",
        "title": "九日同诸公殊俗之作",
        "preface": "",
        "paragraphs": [
            "一人歌唱数人啼，拭泪相看意转迷。",
            "不见书传清（青）海北，只知魂断陇山西。",
            "登高乍似云霄近，寓目仍惊草树低。",
            "菊酒何须频劝酌，自然心醉已如泥。",
            "（太常妻曰一日不斋醉如泥）。"
        ],
        "notes": "",
        "id": "99b1aaeec633440b51b637e41c5f2f7f"
    },
    {
        "author": "马云奇",
        "dynasty": "唐",
        "type": "诗",
        "rhythmic": "",
        "title": "俯吐蕃禁门观田判官赠向将军真言口号（项云「俯」当作「附」，下夺「近」字，「附近」为接近、靠近之意。）",
        "preface": "",
        "paragraphs": [
            "怪来偏得主君怜，料取分明在眼前。",
            "说相未应惊䴏鸰，看心且爱直如弦。"
        ],
        "notes": "",
        "id": "c6309f6dd79308fbb4f6d56001813d6f"
    },
    {
        "author": "马云奇",
        "dynasty": "唐",
        "type": "诗",
        "rhythmic": "",
        "title": "题周奉御",
        "preface": "",
        "paragraphs": [
            "明王道得腹心臣，百万人中独一人。",
            "阶下往来三迳迹，门前桃李四时春。"
        ],
        "notes": "",
        "id": "0ff421919428631254351171f7af34de"
    },
    {
        "author": "马云奇",
        "dynasty": "唐",
        "type": "诗",
        "rhythmic": "",
        "title": "赠邓郎将四弟",
        "preface": "",
        "paragraphs": [
            "把袂相欢意最浓，十年言笑得朋从。",
            "怜君节操曾无易，只是青山一树松。"
        ],
        "notes": "",
        "id": "7115c716cc1c0edd0f123b858371437b"
    },
    {
        "author": "马云奇",
        "dynasty": "唐",
        "type": "诗",
        "rhythmic": "",
        "title": "同前已（以）诗代书",
        "preface": "",
        "paragraphs": [
            "故（古）来同病总相怜，不似今人见眼前。",
            "且随浮俗贪趋世，肯料寒灰亦重燃。"
        ],
        "notes": "",
        "id": "45c32b70e1f37b801a3242dfc5158689"
    },
    {
        "author": "马云奇",
        "dynasty": "唐",
        "type": "诗",
        "rhythmic": "",
        "title": "途中忆儿女之作",
        "preface": "",
        "paragraphs": [
            "发为思乡白，形因泣泪枯。",
            "尔曹应有梦，知我断肠无。"
        ],
        "notes": "",
        "id": "fe5943ff59c24547f84890235c79c63d"
    },
    {
        "author": "马云奇",
        "dynasty": "唐",
        "type": "诗",
        "rhythmic": "",
        "title": "至淡河同前之作",
        "preface": "",
        "paragraphs": [
            "念尔兼辞国，缄愁欲渡河；到来河更阔，应为涕流多。"
        ],
        "notes": "",
        "id": "7634d119aff5e6313bba6ae04f690187"
    },
    {
        "author": "马云奇",
        "dynasty": "唐",
        "type": "诗",
        "rhythmic": "",
        "title": "被蕃军中拘系之作",
        "preface": "",
        "paragraphs": [
            "何事逐漂蓬，悠悠过凿空！世穷途运荣（蹇），战苦不成功。",
            "泪滴东流水，心遥北翥鸿。",
            "可能忠孝节，长遣门阃（困）西戎。",
            "。"
        ],
        "notes": "",
        "id": "e938e51c88a2f73d42c12649598171e2"
    },
    {
        "author": "马云奇",
        "dynasty": "唐",
        "type": "诗",
        "rhythmic": "",
        "title": "诸公破落官蕃中制作",
        "preface": "",
        "paragraphs": [
            "别来心事几悠悠；恨续长波晓夜流。",
            "欲知起望相思意，看取山云一段愁。"
        ],
        "notes": "",
        "id": "1e33eb7234a723e08db72a67e2530a5f"
    },
    {
        "author": "马云奇",
        "dynasty": "唐",
        "type": "诗",
        "rhythmic": "",
        "title": "赠乐使君",
        "preface": "",
        "paragraphs": [
            "知君桃李遍成蹊，故托乔林此处栖。",
            "虽然灌木凌云秀，会有寒鵶夜夜啼。",
            "（〖1〗以上十三首诗从伯二五五五残卷中录出。",
            "第一首下题名马云奇。",
            "因为这些诗格调相似，其中有多首咏及被吐蕃拘系之事，故可定为一人作品。",
            "这个残卷中还有五十九首伕名诗〖已编入第二卷〗，也是唐代中期我国国内民族战争中被吐蕃拘系的敦煌汉族人所写。",
            "这些诗，过去未见著录，《全唐诗》也没有收入。",
            "有三生前在巴黎图书馆将这一残卷全文录出，以后又作过整理加工，惜未最后定稿。",
            "现据舒学同志的整理稿校对后辑入本卷。",
            "〖2〗马云奇的生平目前虽无资料可查，但从这十三首的内容来看，尤其是从第一首《怀素师草书歌》所写的怀素情况来看，诗的写作时间与卷二那五十九首伕名诗大致相近，即在公元七五八--七八一年吐蕃逐渐侵吞河陇地区，而西州、沙州尚为唐军坚守之时。",
            "（对马云奇诗及卷二佚名残诗集的作者近年有些学者提出了不同看法。",
            "现摘录柴剑虹、潘重规的文章如次，以供参考。",
            "〖3〗）（柴剑虹《敦煌伯二五五五卷「马云奇诗」辨》〖刊《中华文史论丛》一九八四年第二辑〗认为，伯二五五五卷中马云奇的诗只有《怀素师草书歌》一首，其余十二首与另外五十九首一样，均是一位佚名的落蕃人所作。",
            "他指出，该卷第一部分正面抄唐人诗一百五十六首，文两篇，背面抄诗三十二首，应是唐人诗文选集残卷。",
            "从抄写情况看，正面显系一人笔迹。",
            "那五十九首坆名诗抄写格式稍异，大多数诗题完整，且高出一格抄，内容又紧密衔接，作者自抄的可能性很大。",
            "背面所抄，署名马云奇的只有《怀素师草书歌》一首，此诗诗题低两格抄，署名又和诗题空两格，且用大字抄写。",
            "《白云歌》等十二首抄于此诗之左，并无署名，而且马上改变了抄写格式，字体也缩小了一倍，诗题顶格。",
            "这十二首诗从抄写格式到内容、风格均与马云奇《怀素师草书歌》迥异，却与写卷正面那五十九首佚名诗连贯一气。",
            "他将两组诗相比较后，认为有两点值得注意：第一，作者身世相同，诗的内容一致；第二，有些诗句极为相仿，似出一人之手，两组诗可能为同一人所作。",
            "他并推测这两组诗的作者，可能即为紧接前五十九首诗抄录刘商《胡笳十八拍》后又自加一拍的「落蕃人毛押牙」。",
            "关于马云奇，柴剑虹考证其《怀素师草书歌》应作于大历六年冬至九年春之间。",
            "并推测其可能到过河西一带，苏联藏敦煌残卷中有岑参《敦煌马太守后亭歌》，这位马太守是否马云奇，尚有待确定。",
            "〖4〗潘重规《敦煌唐人陷蕃诗集残卷作者的新探测》〖刊一九八五年六月出版的《汉学研究》第三卷第一期〗一文，为作者在巴黎国家图书馆东方稿本部披阅敦煌原卷后写成，也认为马云奇是陷蕃诗集作者之一的说法是错误的。",
            "潘文指出伯二五五五卷钞写诗文很多，也很杂乱。",
            "马云奇《怀素师草书歌》后是没有作者姓名的《白云歌》等诗，前者字体较大，后者较小，并非同一人所书。",
            "因此，不可根据前一首诗的作者，便牵连以下没有作者姓名的诗篇归属为同一人作品。",
            "潘文进而考察了怀素的生平，考定其生于开元二十五年〖七三七〗。",
            "马云奇诗云：「怀素才年三十余，不出湖南学草书。",
            "」可推知此诗作于早年未出湖南时，马的年龄显然超过怀素。",
            "敦煌陷蕃在建中二年，其时马云奇应已是六十以上的老翁。",
            "但仔细抽绎十二首陷蕃诗及另一组五十九首作品，作者应是盛年的男儿，诗中全没有流露老翁的口吻。",
            "因而确定《白云歌》以下十二首不可能是马云奇所作。",
            "同时，潘文也推测七十余首陷蕃诗的作者可能是「落蕃人毛押牙〖衙〗」。",
            "））。"
        ],
        "notes": "",
        "id": "e97935162bcbec018b143fd2e77d9758"
    }
]