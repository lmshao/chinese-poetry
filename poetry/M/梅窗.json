[
    {
        "author": "梅窗",
        "dynasty": "宋",
        "type": "诗",
        "rhythmic": "",
        "title": "四时四首 春",
        "preface": "",
        "paragraphs": [
            "昼永春庭邃，双飞燕隔帘。",
            "袖随帘卷翠，时见玉纤纤。"
        ],
        "notes": "",
        "id": "f87bd8dc47e660fa844f0fe277247035"
    },
    {
        "author": "梅窗",
        "dynasty": "宋",
        "type": "诗",
        "rhythmic": "",
        "title": "四时四首 夏",
        "preface": "",
        "paragraphs": [
            "曲涧跳珠碎，丛山叠翠浓。",
            "竹新敷影薄，闲看倚枝筇。"
        ],
        "notes": "",
        "id": "58489d663f7906483beb758fc71182aa"
    },
    {
        "author": "梅窗",
        "dynasty": "宋",
        "type": "诗",
        "rhythmic": "",
        "title": "四时四首 秋",
        "preface": "",
        "paragraphs": [
            "小雨凉添夜，兰芬润袭衣。",
            "晓屏山曲曲，长若梦思归。"
        ],
        "notes": "",
        "id": "473be48d8279aa590957e466999fa21e"
    },
    {
        "author": "梅窗",
        "dynasty": "宋",
        "type": "诗",
        "rhythmic": "",
        "title": "四时四首 冬",
        "preface": "",
        "paragraphs": [
            "曲径穿丛密，香清为客来。",
            "玉梢梢外雪，苔古晕疏梅。"
        ],
        "notes": "",
        "id": "d9fe3b455ff70f72db1f2a59430d0444"
    },
    {
        "author": "梅窗",
        "dynasty": "宋",
        "type": "诗",
        "rhythmic": "",
        "title": "秋江写望",
        "preface": "",
        "paragraphs": [
            "寒江暮泊小舟轻，白鹭栖烟丛苇鸣。",
            "宽望远空浮湛碧，老蟾惊玉弄秋清。"
        ],
        "notes": "",
        "id": "2845de1841a28066518027e511330adb"
    },
    {
        "author": "梅窗",
        "dynasty": "宋",
        "type": "诗",
        "rhythmic": "",
        "title": "西湖戏书二首  其一",
        "preface": "",
        "paragraphs": [
            "蜿蜿翠麓秋烟涨，滟滟金波夜月澄。",
            "樽酒具时随兴遣，景多逢处曲栏凭。"
        ],
        "notes": "",
        "id": "7d6b88e5f995f5dda53cc22c4004cc6e"
    },
    {
        "author": "梅窗",
        "dynasty": "宋",
        "type": "诗",
        "rhythmic": "",
        "title": "西湖戏书二首  其二",
        "preface": "",
        "paragraphs": [
            "云巢望断望西湖，竹护梅藏隠士居。",
            "芬草绿深春盎盎，客来同揽一山孤。"
        ],
        "notes": "",
        "id": "f8f163e794668a0bef7bf6617bb8eb63"
    },
    {
        "author": "梅窗",
        "dynasty": "宋",
        "type": "诗",
        "rhythmic": "",
        "title": "春望",
        "preface": "",
        "paragraphs": [
            "丝丝柳翠连云幕，点点鸥轻漾晚波。",
            "时事无心随兴远，日长闲处理衣蓑。"
        ],
        "notes": "",
        "id": "62b5a41b0c653daeaa0a66c2c4a34825"
    },
    {
        "author": "梅窗",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "玉钗松鬓凝云绿。",
            "绿云凝鬓松钗玉。",
            "双翠碍枝长。",
            "长枝碍翠双。",
            "色丝添意密。",
            "密意添丝色。",
            "红映袖纱笼。",
            "笼纱袖映红。"
        ],
        "notes": "",
        "id": "1daf95c424dbe675d9d8f7177f124212"
    },
    {
        "author": "梅窗",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "曲屏春展山浮玉。",
            "玉浮山展春屏曲。",
            "香鸭瑞云翔。",
            "翔云瑞鸭香。",
            "醉深留客意。",
            "意客留深醉。",
            "凉枕怯宵长。",
            "长宵怯枕凉。"
        ],
        "notes": "",
        "id": "8faae397ba59bfe17c16202b6403311d"
    },
    {
        "author": "梅窗",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "点点花飞春恨浅。",
            "浅恨春飞花点点。",
            "莺语似多情。",
            "情多似语莺。",
            "恋春增酒劝。",
            "劝酒增春恋。",
            "颦损翠蛾新。",
            "新蛾翠损颦。"
        ],
        "notes": "",
        "id": "b6121f03bb25f33dec739de3c5b1d331"
    },
    {
        "author": "梅窗",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "浅红绡透春裁剪。",
            "剪裁春透绡红浅。",
            "机锦织情丝。",
            "丝情织锦机。",
            "意深凭远寄。",
            "寄远凭深意。",
            "波渺胜愁多。",
            "多愁胜渺波。"
        ],
        "notes": "",
        "id": "a9532e43e7b0f91fe7da7b137c206f5d"
    },
    {
        "author": "梅窗",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "折来初步东溪月。",
            "月溪东步初来折。",
            "香处是瑶芳。",
            "芳瑶是处香。",
            "藓花浮晕浅。",
            "浅晕浮花藓。",
            "清对一枝瓶。",
            "瓶枝一对清。"
        ],
        "notes": "",
        "id": "35899a2a29c6ef9f923656024128597e"
    },
    {
        "author": "梅窗",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "碧窗纱透春寒极。",
            "极寒春透纱窗碧。",
            "谁送缕金衣。",
            "衣金缕送谁。",
            "玉肌生嫩粟。",
            "粟嫩生肌玉。",
            "温处坐香茵。",
            "茵香坐处温。"
        ],
        "notes": "",
        "id": "c6be4b2080d57389b4f87d566662f081"
    },
    {
        "author": "梅窗",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "雨过轻风弄柳，湖东映日春烟。",
            "晴芜平水远连天。",
            "隐隐飞翻舞燕。",
            "燕舞翻飞隐隐。",
            "天连远水平芜。",
            "晴烟春日映东湖。",
            "柳弄风轻过雨。"
        ],
        "notes": "",
        "id": "02bf912597feeeabf7ee186adf04f017"
    },
    {
        "author": "梅窗",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "皇州新景媚晴春。",
            "春晴媚景新。",
            "万家明月醉风清。",
            "清风醉月明。",
            "人游乐，乐游人。",
            "游人乐太平。",
            "御楼神圣喜都民。",
            "民都喜圣神。"
        ],
        "notes": "",
        "id": "7708dba6a41796714a19b91c61d8f26f"
    }
]