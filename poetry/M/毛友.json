[
    {
        "author": "毛友",
        "dynasty": "宋",
        "type": "诗",
        "rhythmic": "",
        "title": "康判官寄螃蟹",
        "preface": "",
        "paragraphs": [
            "沙头郭索众横行，岂料身归五鼎烹。",
            "支解樽前供大嚼，胸中戈甲也虚名。"
        ],
        "notes": "",
        "id": "c55a79ceac1d30045651521ddd192083"
    },
    {
        "author": "毛友",
        "dynasty": "宋",
        "type": "诗",
        "rhythmic": "",
        "title": "寄显之太尉使燕山",
        "preface": "",
        "paragraphs": [
            "三年淮海静妖氛，老上龙庭又勒勋。",
            "塞外争看真太尉，行间犹识旧将军。",
            "尘清漠北烽烟断，风落山前号令闻。",
            "预想归时如定远，争持白玉上青云。"
        ],
        "notes": "",
        "id": "a1c319d8efd08ae8330397575c2415f9"
    },
    {
        "author": "毛友",
        "dynasty": "宋",
        "type": "诗",
        "rhythmic": "",
        "title": "冷泉亭",
        "preface": "",
        "paragraphs": [
            "面山取势俯山中，亭外安亭自蔽蒙。",
            "眼界己通无碍物，胸中陡觉有真空。",
            "试寻橹响惊时变，却听猿啼与旧同。",
            "万事须臾成坏里，我来阅世一初终。"
        ],
        "notes": "",
        "id": "84e8b4794973edd45882a745cf5dec66"
    },
    {
        "author": "毛友",
        "dynasty": "宋",
        "type": "诗",
        "rhythmic": "",
        "title": "桑",
        "preface": "",
        "paragraphs": [
            "地僻柴桑古，人亡松菊存。",
            "不如彭泽吏，归去有田园。"
        ],
        "notes": "",
        "id": "6f1ad2de62bbb280c395d157ac86b421"
    },
    {
        "author": "毛友",
        "dynasty": "宋",
        "type": "诗",
        "rhythmic": "",
        "title": "玉晨鉴义芮公见访",
        "preface": "",
        "paragraphs": [
            "曾看扁舟下国门，风吹玉袖欲蜚仙。",
            "经过弱水三万里，邂逅长安五百年。",
            "投老渐谙随处乐，此生只有未偿眠。",
            "茅山术老堪镵𣃁，服食相依倘宿缘。"
        ],
        "notes": "",
        "id": "d355ed2edb3b8d0b0b3cc3156f6479a5"
    },
    {
        "author": "毛友",
        "dynasty": "宋",
        "type": "诗",
        "rhythmic": "",
        "title": "寄陈子高",
        "preface": "",
        "paragraphs": [
            "秋来目送雁南飞，不似春风雁却归。",
            "惭愧宜兴老居士，一生只在钓鱼矶。"
        ],
        "notes": "",
        "id": "fd1eb30d165a336065a17c6b906597fd"
    },
    {
        "author": "毛友",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "长安酒苦贵，蟹初臂著霜。"
        ],
        "notes": "",
        "id": "705e250c3689eb4d6f657074850b5acc"
    },
    {
        "author": "毛友",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "身缀鹓鸾集凤池，梦寻麋鹿游蟹堁。"
        ],
        "notes": "",
        "id": "eb80bf0f9df1ed993467df9a31296a25"
    },
    {
        "author": "毛友",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "竹里横斜一两枝。"
        ],
        "notes": "",
        "id": "2527d784d6bfe8d2140ce4bfbed0ca1f"
    },
    {
        "author": "毛友",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "因风蛱蝶低仍起。"
        ],
        "notes": "",
        "id": "4b714140f959ad9583e367dcb2cbc168"
    }
]