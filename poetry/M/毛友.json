[
    {
        "author": "毛友",
        "dynasty": "宋",
        "type": "诗",
        "rhythmic": "",
        "title": "康判官寄螃蟹",
        "preface": "",
        "paragraphs": [
            "沙头郭索众横行，岂料身归五鼎烹。",
            "支解樽前供大嚼，胸中戈甲也虚名。"
        ],
        "notes": "",
        "id": "cc381fd931ff842b358726e2c66e2379"
    },
    {
        "author": "毛友",
        "dynasty": "宋",
        "type": "诗",
        "rhythmic": "",
        "title": "寄显之太尉使燕山",
        "preface": "",
        "paragraphs": [
            "三年淮海静妖氛，老上龙庭又勒勋。",
            "塞外争看真太尉，行间犹识旧将军。",
            "尘清漠北烽烟断，风落山前号令闻。",
            "预想归时如定远，争持白玉上青云。"
        ],
        "notes": "",
        "id": "7d5743ab0f3c63509d94bb8b277a0676"
    },
    {
        "author": "毛友",
        "dynasty": "宋",
        "type": "诗",
        "rhythmic": "",
        "title": "冷泉亭",
        "preface": "",
        "paragraphs": [
            "面山取势俯山中，亭外安亭自蔽蒙。",
            "眼界己通无碍物，胸中陡觉有真空。",
            "试寻橹响惊时变，却听猿啼与旧同。",
            "万事须臾成坏里，我来阅世一初终。"
        ],
        "notes": "",
        "id": "993da784f269e91705a2d25768dd2581"
    },
    {
        "author": "毛友",
        "dynasty": "宋",
        "type": "诗",
        "rhythmic": "",
        "title": "桑",
        "preface": "",
        "paragraphs": [
            "地僻柴桑古，人亡松菊存。",
            "不如彭泽吏，归去有田园。"
        ],
        "notes": "",
        "id": "ef5fe306115d0666f1cc885c08b90a9f"
    },
    {
        "author": "毛友",
        "dynasty": "宋",
        "type": "诗",
        "rhythmic": "",
        "title": "玉晨鉴义芮公见访",
        "preface": "",
        "paragraphs": [
            "曾看扁舟下国门，风吹玉袖欲蜚仙。",
            "经过弱水三万里，邂逅长安五百年。",
            "投老渐谙随处乐，此生只有未偿眠。",
            "茅山术老堪镵𣃁，服食相依倘宿缘。"
        ],
        "notes": "",
        "id": "efe610f0b7c71485d73ccd5ef61ac352"
    },
    {
        "author": "毛友",
        "dynasty": "宋",
        "type": "诗",
        "rhythmic": "",
        "title": "寄陈子高",
        "preface": "",
        "paragraphs": [
            "秋来目送雁南飞，不似春风雁却归。",
            "惭愧宜兴老居士，一生只在钓鱼矶。"
        ],
        "notes": "",
        "id": "2638b02f97a9abcd0a02d82dd26121aa"
    },
    {
        "author": "毛友",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "长安酒苦贵，蟹初臂著霜。"
        ],
        "notes": "",
        "id": "171a4aade371c4931d95e5e9e1b24c55"
    },
    {
        "author": "毛友",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "身缀鹓鸾集凤池，梦寻麋鹿游蟹堁。"
        ],
        "notes": "",
        "id": "84730150dc38d7a0557ecc65c7defeeb"
    },
    {
        "author": "毛友",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "竹里横斜一两枝。"
        ],
        "notes": "",
        "id": "20cdf90a595ce0caa5f91888a819c20d"
    },
    {
        "author": "毛友",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "因风蛱蝶低仍起。"
        ],
        "notes": "",
        "id": "1626e6499d65755ff7872eba5ec66b64"
    }
]