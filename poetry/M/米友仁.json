[
    {
        "author": "米友仁",
        "dynasty": "宋",
        "type": "诗",
        "rhythmic": "",
        "title": "题禊帖诗",
        "preface": "",
        "paragraphs": [
            "图契朴雕推圣智，万古奔沈余末伎。",
            "兰亭醉墨更无加，始信功名皆傥尔。",
            "庾翼儿郎岂不黠，自是家鸡惭野雉。",
            "退之彊聒六艺疏，见处才能到姿媚。",
            "相公有官那得取，不与官家深自秘。",
            "却因同好露心胸，谩使萧翼夸末计。",
            "摸金不必曹阿瞒，温韬家有昭陵器。",
            "披沙只恐取黄金，剔轴谁能收故纸。",
            "天章宝塔高嵯峨，永表文皇好文艺。",
            "至今油蜡传未休，善本何辞万金弃。"
        ],
        "notes": "",
        "id": "e27f7b95a7969882d499f5857ac2e5fa"
    },
    {
        "author": "米友仁",
        "dynasty": "宋",
        "type": "诗",
        "rhythmic": "",
        "title": "题定武本兰亭",
        "preface": "",
        "paragraphs": [
            "翰墨风流冠古今，鹅池谁不赏山阴。",
            "此书虽向昭陵朽，刻石犹能易万金。"
        ],
        "notes": "",
        "id": "972dea43fb7dd343e50052a68b41ea65"
    },
    {
        "author": "米友仁",
        "dynasty": "宋",
        "type": "诗",
        "rhythmic": "",
        "title": "秀轩",
        "preface": "",
        "paragraphs": [
            "山气与湖光，四时足殊秀。",
            "我识轩中人，是为益三友。"
        ],
        "notes": "",
        "id": "367829a99a5d0eb0ff31173de8ea6eb1"
    },
    {
        "author": "米友仁",
        "dynasty": "宋",
        "type": "诗",
        "rhythmic": "",
        "title": "题大姚山图三首  其一",
        "preface": "",
        "paragraphs": [
            "广文当日官虽冷，可奈才名振世何。",
            "他日君家须炙手，而今聊复雀堪罗。"
        ],
        "notes": "",
        "id": "844bef807ce4a1a9864c1591cc0bf272"
    },
    {
        "author": "米友仁",
        "dynasty": "宋",
        "type": "诗",
        "rhythmic": "",
        "title": "题大姚山图三首  其二",
        "preface": "",
        "paragraphs": [
            "老年尚喜管城子，更爱好山江上青。",
            "武林秋高晓欲雨，正若此画云冥冥。"
        ],
        "notes": "",
        "id": "b9c1da09dbd9c0ad6bdac3e0bfd306fe"
    },
    {
        "author": "米友仁",
        "dynasty": "宋",
        "type": "诗",
        "rhythmic": "",
        "title": "题大姚山图三首  其三",
        "preface": "",
        "paragraphs": [
            "三茅别有洞中天，我欲山居屏世缘。",
            "累行积功多蜕举，玉宸欣有地行仙。"
        ],
        "notes": "",
        "id": "a3bd44f4d611f98eaabc60ccf1f2499a"
    },
    {
        "author": "米友仁",
        "dynasty": "宋",
        "type": "诗",
        "rhythmic": "",
        "title": "为蒋仲友题画",
        "preface": "",
        "paragraphs": [
            "乱山深处是烟霞，雨暗晴晖日夕佳。",
            "至识先生曾到此，故留戏笔在君家。"
        ],
        "notes": "",
        "id": "5eae5880863d41f5a5af9314a0f462ef"
    },
    {
        "author": "米友仁",
        "dynasty": "宋",
        "type": "诗",
        "rhythmic": "",
        "title": "自题山水",
        "preface": "",
        "paragraphs": [
            "霄壤千千万万山，东南胜地熟跻攀。",
            "古人作语咏不得，我寓无声缣楮间。"
        ],
        "notes": "",
        "id": "c8598892891bf5e8f5c6c3526a27a9fa"
    },
    {
        "author": "米友仁",
        "dynasty": "宋",
        "type": "诗",
        "rhythmic": "",
        "title": "题董源夏山图",
        "preface": "",
        "paragraphs": [
            "崇山过新雨，苍翠浓欲滴。",
            "林深不通人，溪回有吟客。",
            "日落古道空，天青暮云碧。",
            "何处一声蝉，幽栖仍自得。"
        ],
        "notes": "",
        "id": "2f7a6398f18c7e52b24a58b691657117"
    },
    {
        "author": "米友仁",
        "dynasty": "宋",
        "type": "诗",
        "rhythmic": "",
        "title": "题自画横披与翟伯寿",
        "preface": "",
        "paragraphs": [
            "山中宰相有仙骨，独爱岭头生白云。",
            "壁张此画定惊倒，先请唤人扶著君。"
        ],
        "notes": "",
        "id": "7d354afd76dafd318b3cbdaea7720ad2"
    },
    {
        "author": "米友仁",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "山气最佳处，卷舒晴晦云。",
            "心潜帝乡者，愿作乘彼君。"
        ],
        "notes": "",
        "id": "0fa53e532c0d20832dcc82904cb146b3"
    },
    {
        "author": "米友仁",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "密密万山重，一派哀湍泻。",
            "此志入瑶琴，当有知音者。"
        ],
        "notes": "",
        "id": "3afc7451dcb8e85dd7e048013ed6643a"
    },
    {
        "author": "米友仁",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "野外不堪无胜侣，笑谈安得君同。",
            "四时景物一壶中。",
            "醉馀临望处，远岫数重重。",
            "溪上新荷初出水，花房半弄微红。",
            "晓风萧爽韵疏松。",
            "娟娟明月上，人在广寒宫。"
        ],
        "notes": "",
        "id": "699f35edcfe3f9e795c1a0b2539faa3e"
    },
    {
        "author": "米友仁",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "宝晋轩窗临望处，山围水绕林萦。",
            "不堪回首到江城。",
            "墙趺围瓦砾，鸥鹭见人惊。",
            "日愿太平归旧里，更无馀事关情。",
            "小营茅舍倚云汀。",
            "四时风月里，还我醉腾腾。"
        ],
        "notes": "",
        "id": "6d3db296edd95ccd90b9ca28e9b7ef53"
    },
    {
        "author": "米友仁",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "一曲阳关肠断处，临风惨对离尊。",
            "红妆揭调十分斟。",
            "古来多聚散，正似岭头云。",
            "昨夜晴霄千里月，向人无限多情。",
            "娟娟今夜满虚庭。",
            "一帆随浪去，却照画船轻。"
        ],
        "notes": "",
        "id": "138d7439714d6a954931a4b6cc28cd81"
    },
    {
        "author": "米友仁",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "昨夜扁舟沙外舣，淮山微雨初晴。",
            "断云飞过月还明。",
            "一天风露重，人在玉壶清。",
            "水际不知何许是，遥林□辨微青。",
            "醉迷归梦强□凌。",
            "谁言东去雁，解寄此时情。"
        ],
        "notes": "",
        "id": "21516c569b60a105b74c046554349dbe"
    },
    {
        "author": "米友仁",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "柳塘微雨。",
            "两两飞鸥来复去。",
            "倚遍重阑。",
            "人在碧云山外山。",
            "一春离怨。",
            "日照绮窗长几线。",
            "酒病情魔。",
            "两事春来无奈何。"
        ],
        "notes": "",
        "id": "31988285babc30168ff6ea094f8b5e58"
    },
    {
        "author": "米友仁",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "遇酒词先举，逢山眼暂明。",
            "一川风雨纵留人。",
            "不道此郎归兴、欲兼程。",
            "客久情深□，寻欢恨不能。",
            "绳床顿睡梦纵横。",
            "赖□□□□□、□□□。"
        ],
        "notes": "",
        "id": "69fef792d5901147933ff62df9471436"
    },
    {
        "author": "米友仁",
        "dynasty": "宋",
        "type": "词",
        "rhythmic": "宴桃源・如梦令",
        "title": "",
        "preface": "",
        "paragraphs": [
            "蝶梦初回栩栩。",
            "柳岸几声莺语。",
            "苹末起微风，山外一川烟雨。",
            "凝顾。",
            "凝顾。",
            "人在玉壶深处。"
        ],
        "notes": "",
        "id": "638ee5a211d48daf05803750cc8476dc"
    },
    {
        "author": "米友仁",
        "dynasty": "宋",
        "type": "词",
        "rhythmic": "小重山",
        "title": "",
        "preface": "",
        "paragraphs": [
            "雨过风来午暑清。",
            "榴花红照眼，向人明。",
            "一枝低映宝钗横。",
            "菖蒲酒，玉碗十分斟。",
            "引满听新声。",
            "小轩帘半卷，远山青。",
            "几人闲处见闲情。",
            "醒还醉，为趣妙难名。"
        ],
        "notes": "",
        "id": "e3939e8af6802f8bcffa01b611931b62"
    },
    {
        "author": "米友仁",
        "dynasty": "宋",
        "type": "词",
        "rhythmic": "小重山",
        "title": "",
        "preface": "",
        "paragraphs": [
            "醉倚朱阑一解衣。",
            "碧云迷望眼，断虹低。",
            "近来休说带宽围。",
            "人千里，还是燕双飞。",
            "深院日初迟。",
            "绮窗帘幕静，恨生眉。",
            "不堪虚度是花时。",
            "鸿来速，争解寄相思。"
        ],
        "notes": "",
        "id": "4fa0f0e29d07c468479bce08a438519d"
    },
    {
        "author": "米友仁",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "阑干倚处。",
            "戏裁成、彭泽当年奇语。",
            "三径荒凉怀旧里，我欲扁舟归去。",
            "鸟倦知还，寓形宇内，今已年如许。",
            "小窗容膝，要寻情话亲侣。",
            "郭外粗有西畴，故园松菊，日涉方成趣。",
            "流水涓涓千涧上，云绕奇峰无数。",
            "窈窕经丘，风清月了，时看烟中雨。",
            "萧然巾岸，引觞寄傲衡宇。"
        ],
        "notes": "",
        "id": "f8df3793b8206df2f03f267ad6a9ba0b"
    },
    {
        "author": "米友仁",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "九秋气爽，正溪山雨过，茅檐清暇。",
            "篱菊妍英，知是为，佳节重阳开也。",
            "色妙香殊，匀浮瓯面，俗状卑金斝。",
            "歌狂饮俊，满簪还更盈把。",
            "村外草草杯盘，边尘不动，欲买应无价。",
            "端使晴霄风露冷，云卷烟收平野。",
            "向晚婵娟，半轮斜照，想见成清夜。",
            "玉山颓处，要看猗帽如画。"
        ],
        "notes": "",
        "id": "0c74fa9982eea5186f5686603314b9f7"
    },
    {
        "author": "米友仁",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "郊外春和宜散步。",
            "百花枝上初凝露。",
            "福地神仙多外府。",
            "藏奇趣。",
            "幽寻历遍溪边路。",
            "薄宦浮家无定处。",
            "萍飘梗泛前人语。",
            "与子未须乡国去。",
            "来同住。",
            "且看群岫烟中雨。"
        ],
        "notes": "",
        "id": "5442008e24697f7eef09838ba3af37b2"
    },
    {
        "author": "米友仁",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "从古荆溪名胜地。",
            "溪光万顷琉璃翠。",
            "极望荷花三十里。",
            "香喷鼻。",
            "我舟日在花间舣。",
            "向晚馀霞收散绮。",
            "遥山抹黛天如水。",
            "满引一尊明月里。",
            "微风起。",
            "萧然真在华胥氏。"
        ],
        "notes": "",
        "id": "d795084576021079bf37a6662423e6a1"
    },
    {
        "author": "米友仁",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "浩渺湖天，酒浮黄菊携佳侣。",
            "澹烟疏雨。",
            "去鲁方怀土。",
            "倾盖相逢，引满哦奇语。",
            "山围处。",
            "兕觥频举。",
            "不醉君无去。"
        ],
        "notes": "",
        "id": "3727959e7335d6d6aae3507cebb8b91a"
    },
    {
        "author": "米友仁",
        "dynasty": "宋",
        "type": "词",
        "rhythmic": "白雪",
        "title": "",
        "preface": "",
        "paragraphs": [
            "洞天昼永，正中和时候，凉飙初起。",
            "羽扇纶巾，云流处，水绕山重云委。",
            "好雨新晴，绮霞明丽，全是丹青戏。",
            "豪攘横卷，楚天应解深秘。",
            "留滞。",
            "字学书林，折腰缘为米，无机涉世。",
            "投组归来欣自肆，目仰云霄醒醉。",
            "论少卑之，家声接武，月旦评吾子。",
            "凭高临望，桂轮徒共千里。"
        ],
        "notes": "",
        "id": "fc32c27acc90fb615358ec2e3955e326"
    },
    {
        "author": "米友仁",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "结庐人境羡陶潜。",
            "车马不来喧。",
            "胜处自多真趣，飞鸟日相还。",
            "心既远，地仍偏。",
            "见南山。",
            "手持菊颖，山气常佳，欲辨忘言。"
        ],
        "notes": "",
        "id": "41a189f1fd0cafad00235f356c539ddc"
    },
    {
        "author": "米友仁",
        "dynasty": "宋",
        "type": "词",
        "rhythmic": "醉春风",
        "title": "",
        "preface": "",
        "paragraphs": [
            "一阳来复群阴往。",
            "吾道从今长。",
            "万事莫关情，月夕风前，依旧须豪放。",
            "卿云舒卷浮青嶂。",
            "从古书珍赏。",
            "满引唱新词，春意看看，又到梅梢上。"
        ],
        "notes": "",
        "id": "94b161b4ab0197e42888a7fd8240ed06"
    },
    {
        "author": "米友仁",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "碧溪风动满文漪。",
            "雨馀山更奇。",
            "淡烟横处柳行低。",
            "鸳鸯来去飞。",
            "人似玉，醉如泥。",
            "一枝随鬓猗。",
            "夷犹双桨月平西。",
            "幽寻归路迷。"
        ],
        "notes": "",
        "id": "5fce53fcd710e92c3bc0ad234abbfbe5"
    },
    {
        "author": "米友仁",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "小舟载酒向平湖。",
            "新凉生晓初。",
            "乱山烟外有还无。",
            "王维真画图。",
            "风遽起，动襟裾。",
            "雨来荷溅珠。",
            "一尊相对喜君俱。",
            "醉归红袖扶。"
        ],
        "notes": "",
        "id": "ec8b10a9c2f0cab83fb224d31ca4c84f"
    }
]