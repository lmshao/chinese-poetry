[
    {
        "author": "毛维瞻",
        "dynasty": "宋",
        "type": "诗",
        "rhythmic": "",
        "title": "山房  其一",
        "preface": "",
        "paragraphs": [
            "东晋仙人借旧山，定应天意许公闲。",
            "郡人欲问使君处，笑指峰峦紫翠间。"
        ],
        "notes": "",
        "id": "4bfe5b85f70f11aac199378022fda202"
    },
    {
        "author": "毛维瞻",
        "dynasty": "宋",
        "type": "诗",
        "rhythmic": "",
        "title": "山房  其二",
        "preface": "",
        "paragraphs": [
            "楼上青山绕四垂，画桥百步引失扉。",
            "落成当与公同上，一看长江白练微。"
        ],
        "notes": "",
        "id": "a0d86ab15fbc96bd686788617d3e07b8"
    },
    {
        "author": "毛维瞻",
        "dynasty": "宋",
        "type": "诗",
        "rhythmic": "",
        "title": "白云庄",
        "preface": "",
        "paragraphs": [
            "归去携家住白云，云中猿鹤许同群。",
            "陶公酒后诗偏好，疏傅金余客屡醺。",
            "芒𪨗潜行逐渔钓，壶将时出劳耕耘。",
            "即看人世应微笑，未熟黄粱昼梦纷。"
        ],
        "notes": "",
        "id": "ce23b5bd30f509967e9b07a33d686e67"
    },
    {
        "author": "毛维瞻",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "峭拔神仙宅，来寻烟水重。",
            "深应盘九地，高不让群峰。",
            "瞻对奇胜画，扪缘直岂容。",
            "几是莲叶下，终古鲜纹封。",
            "往事云难问，无言路有踪。",
            "桥山杳何处，侍从此攀龙。"
        ],
        "notes": "",
        "id": "d6d762d7bff9305ba54c1251d32c11d9"
    }
]