[
    {
        "author": "孟简",
        "dynasty": "唐",
        "type": "诗",
        "rhythmic": "",
        "title": "享惠昭太子庙乐章",
        "preface": "",
        "paragraphs": [
            "喧喧金石容既缺，肃肃羽驾就行列。",
            "缑山遗响昔所闻，庙庭进旅今攸设。"
        ],
        "notes": "",
        "id": "74feb6d5109a067a351742f212dc9a8a"
    },
    {
        "author": "孟简",
        "dynasty": "唐",
        "type": "诗",
        "rhythmic": "",
        "title": "拟古",
        "preface": "",
        "paragraphs": [
            "劒客不夸貌，主人知此心。",
            "但营纤毫义，肯计千万金。",
            "勇发看鸷击，愤来听虎吟。",
            "平生贵酬德，刃敌无幽深。"
        ],
        "notes": "",
        "id": "1ab1d960e3a85b5c28a6324a8135898d"
    },
    {
        "author": "孟简",
        "dynasty": "唐",
        "type": "诗",
        "rhythmic": "",
        "title": "咏欧阳行周事",
        "preface": "",
        "paragraphs": [
            "有客西北逐，驱马次太原。",
            "太原有佳人，神艳照行云。",
            "座上转横波，流光注夫君。",
            "夫君意荡漾，即日相交欢。",
            "定情非一词，结念誓青山。",
            "生死不变易，中诚无间言。",
            "此为太学徒，彼属北府官。",
            "中夜欲相从，严城限军门。",
            "白日欲同居，君畏仁人闻。",
            "忽如陇头水，坐作东西分。",
            "惊离肠千结，滴泪眼双昏。",
            "本达京师回，贺期相追攀。",
            "宿约始乖阻，彼忧已缠緜。",
            "高髻若黄鹂，危鬓如玉蝉。",
            "纤手自整理，剪刀断其根。",
            "柔情托侍儿，为我遗所欢。",
            "所欢使者来，侍儿因复前。",
            "抆泪取遗寄，深诚祈为传。",
            "封来赠君子，愿言慰穷泉。",
            "使者回复命，迟迟蓄悲酸。",
            "詹生喜言旋，倒屦走迎门。",
            "长跪听未毕，惊伤涕涟涟。",
            "不饮亦不食，哀心百千端。",
            "襟情一夕空，精爽旦日残。",
            "哀哉浩然气，溃散归化元。",
            "短生虽别离，长夜无阻难。",
            "双魂终会合，两劒遂蜿蜒。",
            "丈夫早通脱，巧笑安能干。",
            "防身本苦节，一去何由还。",
            "后生莫沈迷，沈迷丧其真。"
        ],
        "notes": "",
        "id": "950e135875cc760fdae7da723d33002a"
    },
    {
        "author": "孟简",
        "dynasty": "唐",
        "type": "诗",
        "rhythmic": "",
        "title": "惜分阴",
        "preface": "",
        "paragraphs": [
            "业广因功苦，拳拳志士心。",
            "九流难酌挹，四海易消沉。",
            "对景嗟移晷，窥园讵改阴。",
            "三冬劳聚学，驷景重兼金。",
            "刺股情方励，偷光思益深。",
            "再中如可冀，终嗣绝编音。"
        ],
        "notes": "",
        "id": "10e9de887e84bf6cbca3410c94a00fa0"
    },
    {
        "author": "孟简",
        "dynasty": "唐",
        "type": "诗",
        "rhythmic": "",
        "title": "嘉禾合颖",
        "preface": "",
        "paragraphs": [
            "玉烛将成岁，封人亦自歌。",
            "八方沾圣泽，异亩发嘉禾。",
            "共秀芳何远，连茎瑞且多。",
            "颖低甘露滴，影乱惠风过。",
            "表稔由神化，为祥识气和。",
            "因知兴嗣岁，王道旧无颇。"
        ],
        "notes": "",
        "id": "e0922353fc04f254c8a5adbf7ef5cdac"
    },
    {
        "author": "孟简",
        "dynasty": "唐",
        "type": "诗",
        "rhythmic": "",
        "title": "赋得亚父碎玉斗",
        "preface": "",
        "paragraphs": [
            "献谋既我违，积愤从心痗。",
            "鸿门入已迫，赤帝时潜退。",
            "宝位方苦竞，玉斗何情爱。",
            "犹看虹气凝，讵惜冰姿碎。",
            "而嗟大事返，当起千里悔。",
            "谁为西楚王，坐见东城溃。"
        ],
        "notes": "",
        "id": "056a6cef1318d442a5c9f093be9d15af"
    },
    {
        "author": "孟简",
        "dynasty": "唐",
        "type": "诗",
        "rhythmic": "",
        "title": "酬施先辈",
        "preface": "",
        "paragraphs": [
            "襄阳才子得声多，四海皆传古镜歌。",
            "乐府正声三百首，[梨]园新入教青娥。"
        ],
        "notes": "",
        "id": "98f0f3b14111a610c24f1b75e8ca89fc"
    },
    {
        "author": "孟简",
        "dynasty": "唐",
        "type": "诗",
        "rhythmic": "",
        "title": "白乌呈瑞赋附歌",
        "preface": "",
        "paragraphs": [
            "素德式昭兮何写奕，玄质从化兮为洁白。",
            "符仁孝兮叶佳册，见祥瑞兮流圣泽。",
            "（见《文苑英华》卷八九）。"
        ],
        "notes": "",
        "id": "f735da729485d0b8f47b5944cf66ecf0"
    },
    {
        "author": "孟简",
        "dynasty": "唐",
        "type": "诗",
        "rhythmic": "",
        "title": "谒禹庙",
        "preface": "",
        "paragraphs": [
            "九土昔沦垫，八方抱殷忧。",
            "哲王受《洪范》，群物承天休。",
            "源委有所在，勤劳会东州。",
            "稽山何峻极，清庙居上头。",
            "律度非外事，辛壬宁少留。",
            "歌谣自不去，覆载将何求？",
            "灵长表远绩，经启蒙宏猷。",
            "孰敢备佐命，天吴与阳侯。",
            "玄功余玉帛，茂实结松楸。",
            "盖影庇风雨，湖光摇冕旒。",
            "质明箫鼓作，通昔礼容修。",
            "骍牢设旧物，洿水配庶羞。",
            "深沈本建极，傲很亦思柔。",
            "阴怪尚奔走，灵徒如献酬。",
            "怳疑仙驾动，静见宿云收。",
            "竹树依积润，菰蒲托清流。",
            "谬兹领百越，忽复历三秋。",
            "丹恳谅可荐，庶几无年尤。",
            "（见《会稽掇英总集》卷八）。"
        ],
        "notes": "",
        "id": "8e7463fe81a78735296683284bd48b7f"
    }
]