[
    {
        "author": "毛注",
        "dynasty": "宋",
        "type": "诗",
        "rhythmic": "",
        "title": "水帘泉",
        "preface": "",
        "paragraphs": [
            "织水帘珠未是奇，舒王留咏夺天机。",
            "神光已比箕星列，文焰长依舜日晖。",
            "一沼蛟龙涎半积，两檐鸾鹤势双飞。",
            "名山从此留传咏，自昔因人重发挥。"
        ],
        "notes": "",
        "id": "6b4fcad6f8a49bf0c76097b7fc85ae02"
    },
    {
        "author": "毛注",
        "dynasty": "宋",
        "type": "诗",
        "rhythmic": "",
        "title": "仙居寺",
        "preface": "",
        "paragraphs": [
            "潇洒仙居院，楼台烟霭中。",
            "夜泉清浸月，午铎冷摇风。",
            "转目已成昨，累名俱是空。",
            "一尊林下醉，此兴与谁同。"
        ],
        "notes": "",
        "id": "29f00125849d362cd19a350d6f70cf7d"
    }
]