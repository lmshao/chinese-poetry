[
    {
        "author": "墨梅",
        "dynasty": "宋",
        "type": "诗",
        "rhythmic": "",
        "title": "次韵何文缜墨梅二绝  其一",
        "preface": "",
        "paragraphs": [
            "年端唤醒玉梅魂，满袖春风不见痕。",
            "未许卷帘新月上，却教烟雨恼黄昏。"
        ],
        "notes": "",
        "id": "efbc888ee5ddcb6bd4882ffa50be5df7"
    },
    {
        "author": "墨梅",
        "dynasty": "宋",
        "type": "诗",
        "rhythmic": "",
        "title": "次韵何文缜墨梅二绝  其二",
        "preface": "",
        "paragraphs": [
            "忆昨江湖倒载归，暗香夹路雨霏微。",
            "谁人貌得春风景，远看如烟近却非。"
        ],
        "notes": "",
        "id": "99422a8c573f7556ef31931870dd3591"
    },
    {
        "author": "墨梅",
        "dynasty": "宋",
        "type": "诗",
        "rhythmic": "",
        "title": "次韵何文缜墨梅二绝  其三",
        "preface": "",
        "paragraphs": [
            "逸少池边发兴新，管城别作一家春。",
            "临风玉笛无人会，鬒髪空归想太真。"
        ],
        "notes": "",
        "id": "68ad4465c919d12f8871b840393b53d9"
    },
    {
        "author": "墨梅",
        "dynasty": "宋",
        "type": "诗",
        "rhythmic": "",
        "title": "次韵秦会之题墨梅二首  其一",
        "preface": "",
        "paragraphs": [
            "南枝春色弄微温，记得清香扑酒尊。",
            "今日相逢隔烟雾，扬州残梦足销魂。"
        ],
        "notes": "",
        "id": "293af8ff50af72f07102004ed3f81a40"
    },
    {
        "author": "墨梅",
        "dynasty": "宋",
        "type": "诗",
        "rhythmic": "",
        "title": "次韵秦会之题墨梅二首  其二",
        "preface": "",
        "paragraphs": [
            "长爱孤标似君子，不禁横行巧挤排。",
            "短幅离离乃遗像，至今寒蝶误飞来。"
        ],
        "notes": "",
        "id": "8bdab90689117cf38f8a7dd75b2c7e03"
    }
]