[
    {
        "author": "苗晋卿",
        "dynasty": "唐",
        "type": "诗",
        "rhythmic": "",
        "title": "奉和圣制早登太行山中言志",
        "preface": "",
        "paragraphs": [
            "金吾戒道清，羽骑动天声。",
            "砥路方南绝，重岩始北征。",
            "关楼前望远，河邑下观平。",
            "喜气回舆合，祥风入斾轻。",
            "祝尧三老至，会禹百神迎。",
            "月令农先急，春搜礼复行。",
            "仍亲后土祭，更理晋阳兵。",
            "不似劳车辙，空留八骏名。"
        ],
        "notes": "",
        "id": "b95181e9c223b42c3f633b434439bbfc"
    },
    {
        "author": "苗晋卿",
        "dynasty": "唐",
        "type": "诗",
        "rhythmic": "",
        "title": "奉和圣制雨中春望诗",
        "preface": "",
        "paragraphs": [
            "雨后山川光正发，云端花柳意无穷。"
        ],
        "notes": "",
        "id": "0e4fb94575125609e1cc9c6685debfa2"
    },
    {
        "author": "苗晋卿",
        "dynasty": "唐",
        "type": "诗",
        "rhythmic": "",
        "title": "奉和行幸诗",
        "preface": "",
        "paragraphs": [
            "接仗风云动，迎军鸟兽舞。",
            "（均见清赵殿成《王右丞集笺注》卷二十二《魏郡太守河北采访处置使上党苗八德政碑》、《吟窗杂录》卷二六《历代吟谱》）。"
        ],
        "notes": "",
        "id": "3ca8c0b5ee2aad13438ebec44383b5a6"
    }
]