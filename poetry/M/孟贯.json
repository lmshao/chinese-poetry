[
    {
        "author": "孟贯",
        "dynasty": "宋",
        "type": "诗",
        "rhythmic": "",
        "title": "宿山寺",
        "preface": "",
        "paragraphs": [
            "溪山尽日行，方听远钟声。",
            "入院逢僧定，登楼见月生。",
            "露垂群木润，泉落一岩清。",
            "此景关吾事，通宵寐不成。"
        ],
        "notes": "",
        "id": "86d27ddada2969b098d3c0dd1d175288"
    },
    {
        "author": "孟贯",
        "dynasty": "宋",
        "type": "诗",
        "rhythmic": "",
        "title": "赠栖隠洞谭先生",
        "preface": "",
        "paragraphs": [
            "先生双鬓华，深谷卧云霞。",
            "不伐有巢树，多移无主花。",
            "石泉春酿酒，松火夜煎茶。",
            "因问山中事，如君有几家。"
        ],
        "notes": "",
        "id": "a394975ae67dba0375d0e54e234bd0b6"
    },
    {
        "author": "孟贯",
        "dynasty": "宋",
        "type": "诗",
        "rhythmic": "",
        "title": "归雁",
        "preface": "",
        "paragraphs": [
            "春至衡阳雁，思归塞路长。",
            "汀洲齐奋翼，霄汉共成行。",
            "雪尽翻风暖，寒收度月凉。",
            "直应到秋日，依旧返潇湘。"
        ],
        "notes": "",
        "id": "87e4212cfdb231f768aaf81769c31e1d"
    },
    {
        "author": "孟贯",
        "dynasty": "宋",
        "type": "诗",
        "rhythmic": "",
        "title": "春江送人",
        "preface": "",
        "paragraphs": [
            "春江多去情，相去枕长汀。",
            "数雁别湓浦，片帆离洞庭。",
            "雨余沙草绿，云散岸峰青。",
            "谁共观明月，渔歌夜好听。"
        ],
        "notes": "",
        "id": "10572c3a5156a8fb2cb7b879053f5b28"
    },
    {
        "author": "孟贯",
        "dynasty": "宋",
        "type": "诗",
        "rhythmic": "",
        "title": "过秦岭",
        "preface": "",
        "paragraphs": [
            "古今传此岭，高下势峥嵘。",
            "安得青山路，化为平地行。",
            "苍苔留虎迹，碧树障溪声。",
            "欲过一回首，踟蹰无限情。"
        ],
        "notes": "",
        "id": "9f08096dfd283d0e00781103faf298ee"
    },
    {
        "author": "孟贯",
        "dynasty": "宋",
        "type": "诗",
        "rhythmic": "",
        "title": "送吴梦訚归闽",
        "preface": "",
        "paragraphs": [
            "瓯闽在天末，此去整行衣。",
            "久客逢春尽，思家冒暑归。",
            "海云添晚景，山瘴灭晴晖。",
            "相忆吟偏苦，不堪书信稀。"
        ],
        "notes": "",
        "id": "7557c564b936c48fc731d02d8fb6e6b6"
    },
    {
        "author": "孟贯",
        "dynasty": "宋",
        "type": "诗",
        "rhythmic": "",
        "title": "山中夏日",
        "preface": "",
        "paragraphs": [
            "深山宜避暑，门户映岚光。",
            "夏木荫溪路，昼云埋石床。",
            "心源澄道静，衣葛蘸泉凉。",
            "算得红尘里，谁知此兴长。"
        ],
        "notes": "",
        "id": "78a0791843bf7c5eb5fc29c17ea830d1"
    },
    {
        "author": "孟贯",
        "dynasty": "宋",
        "type": "诗",
        "rhythmic": "",
        "title": "宿故人江居",
        "preface": "",
        "paragraphs": [
            "渡口树冥冥，南山渐隠青。",
            "渔舟归旧浦，鸥鸟宿前汀。",
            "静榻悬灯坐，闲门对浪扃。",
            "相思频到此，几番醉还醒。"
        ],
        "notes": "",
        "id": "24313c6e1e424fa93dbc3a0ebf760e58"
    },
    {
        "author": "孟贯",
        "dynasty": "宋",
        "type": "诗",
        "rhythmic": "",
        "title": "寄伍乔",
        "preface": "",
        "paragraphs": [
            "蹉跎春又晚，天末信来迟。",
            "长忆分携日，正当摇落时。",
            "独游饶旅恨，多事失归期。",
            "君看前溪树，山禽巢几枝。"
        ],
        "notes": "",
        "id": "e85f197af569e6bd0aba1899f5d316ba"
    },
    {
        "author": "孟贯",
        "dynasty": "宋",
        "type": "诗",
        "rhythmic": "",
        "title": "山中访人不遇",
        "preface": "",
        "paragraphs": [
            "负琴兼杖藜，特地过岩西。",
            "已见竹轩闭，又闻山鸟啼。",
            "长松寒倚谷，细草暗连溪。",
            "久立无人事，烟霞归路迷。"
        ],
        "notes": "",
        "id": "a918f7db0ad97f18297b1b708b358c62"
    },
    {
        "author": "孟贯",
        "dynasty": "宋",
        "type": "诗",
        "rhythmic": "",
        "title": "赠隠者",
        "preface": "",
        "paragraphs": [
            "世路争名利，深山独结茅。",
            "安情自得所，非道岂相交。",
            "百尺松当户，千年鹤在巢。",
            "知君于此景，未欲等闲抛。"
        ],
        "notes": "",
        "id": "124e51d4e5874c524524579569cfad3a"
    },
    {
        "author": "孟贯",
        "dynasty": "宋",
        "type": "诗",
        "rhythmic": "",
        "title": "寄暹上人",
        "preface": "",
        "paragraphs": [
            "闻罢城中讲，来安顶上禅。",
            "夜灯明石室，清磬出岩泉。",
            "欲访惭多事，相思恨隔年。",
            "终期息尘虑，接话虎溪边。"
        ],
        "notes": "",
        "id": "38e0e71cf64dcaad405083e01a1bcad9"
    },
    {
        "author": "孟贯",
        "dynasty": "宋",
        "type": "诗",
        "rhythmic": "",
        "title": "江边闲步",
        "preface": "",
        "paragraphs": [
            "闲来南渡口，迤逦看江枫。",
            "一路波涛畔，数家芦苇中。",
            "远汀排晚树，深浦漾寒鸿。",
            "吟罢慵回首，此情谁与同。"
        ],
        "notes": "",
        "id": "5a46d24378ff46fbe0203a4e7fb22239"
    },
    {
        "author": "孟贯",
        "dynasty": "宋",
        "type": "诗",
        "rhythmic": "",
        "title": "过王逸人园林",
        "preface": "",
        "paragraphs": [
            "谷口何时住，烟霞一径深。",
            "水声离远洞，山色出疏林。",
            "雪彩从沾鬓，年光不计心。",
            "自言人少到，犹喜我来寻。"
        ],
        "notes": "",
        "id": "4fd1d5f521fb6c5944078a8799b8ef5e"
    },
    {
        "author": "孟贯",
        "dynasty": "宋",
        "type": "诗",
        "rhythmic": "",
        "title": "寄李处士",
        "preface": "",
        "paragraphs": [
            "僧话磻溪叟，平生重赤松。",
            "夜堂悲蟋蟀，秋水老芙蓉。",
            "吟坐倦垂钓，闲行多倚筇。",
            "闻名来已久，未得一相逢。"
        ],
        "notes": "",
        "id": "689338c36baf4c2593f62f80263f8e0e"
    },
    {
        "author": "孟贯",
        "dynasty": "宋",
        "type": "诗",
        "rhythmic": "",
        "title": "夏日寄史处士",
        "preface": "",
        "paragraphs": [
            "掩关苔满地，终日坐腾腾。",
            "暑气冷衣葛，暮云催烛灯。",
            "寂寥知得趣，疏懒似无能。",
            "还忆旧游否，何年别杜陵。"
        ],
        "notes": "",
        "id": "79584fe0c990c42e7633d96a126091c7"
    },
    {
        "author": "孟贯",
        "dynasty": "宋",
        "type": "诗",
        "rhythmic": "",
        "title": "夏日登瀑顶寺因寄诸知己",
        "preface": "",
        "paragraphs": [
            "曾于尘埃望，此景在烟霄。",
            "岩静水声近，山深暑气遥。",
            "杖藜青石路，煮茗白云樵。",
            "寄语为郎者，谁能访寂寥。"
        ],
        "notes": "",
        "id": "e2ec3e9f87ab636957507c7d761da439"
    },
    {
        "author": "孟贯",
        "dynasty": "宋",
        "type": "诗",
        "rhythmic": "",
        "title": "怀果上人",
        "preface": "",
        "paragraphs": [
            "拥锡南游去，名香几处焚。",
            "别来无远信，多恐在深云。",
            "好月曾同步，幽香省共闻。",
            "相思不相见，林下叶纷纷。"
        ],
        "notes": "",
        "id": "9f25cf19dd4e3bf7a1bcc007f7e16ade"
    },
    {
        "author": "孟贯",
        "dynasty": "宋",
        "type": "诗",
        "rhythmic": "",
        "title": "寄故园兄弟",
        "preface": "",
        "paragraphs": [
            "久与乡关阻，风尘损旧衣。",
            "水思和月泛，山忆共僧归。",
            "林想添邻舍，溪应改钓矶。",
            "弟兄无苦事，不用别庭闱。"
        ],
        "notes": "",
        "id": "1b6a8efba5e6a12987de1ebac31ef882"
    },
    {
        "author": "孟贯",
        "dynasty": "宋",
        "type": "诗",
        "rhythmic": "",
        "title": "早秋吟眺",
        "preface": "",
        "paragraphs": [
            "新秋初雨后，独立对遥山。",
            "去鸟望中没，好云吟里还。",
            "长年惭道薄，明代取身闲。",
            "从有西征思，园林懒闭关。"
        ],
        "notes": "",
        "id": "ab6d0180953bad31bdc51884dddd4b34"
    },
    {
        "author": "孟贯",
        "dynasty": "宋",
        "type": "诗",
        "rhythmic": "",
        "title": "送江为归岭南",
        "preface": "",
        "paragraphs": [
            "旧山临海色，归路到天涯。",
            "此别各多事，重逢是几时。",
            "江行晴望远，岭宿夜吟迟。",
            "珍重南方客，清风失所思。"
        ],
        "notes": "",
        "id": "0d10e3e88ca183372a56e68b93bf25ce"
    },
    {
        "author": "孟贯",
        "dynasty": "宋",
        "type": "诗",
        "rhythmic": "",
        "title": "山中答友人",
        "preface": "",
        "paragraphs": [
            "偶爱春山在，因循值暑时。",
            "风尘非所愿，泉石本相宜。",
            "坐久松阴转，吟余蝉韵移。",
            "自惭疏野甚，多失故人期。"
        ],
        "notes": "",
        "id": "e50223631ad60440688d125a08ac700e"
    },
    {
        "author": "孟贯",
        "dynasty": "宋",
        "type": "诗",
        "rhythmic": "",
        "title": "山斋早秋雨中",
        "preface": "",
        "paragraphs": [
            "深居少往还，卷箔早秋间。",
            "雨洒吟蝉树，云藏啸狖山。",
            "炎蒸如便退，衣葛亦堪闲。",
            "静坐得无事，酒卮聊畅颜。"
        ],
        "notes": "",
        "id": "c92323d60f59d4648466a6a0be46cb96"
    },
    {
        "author": "孟贯",
        "dynasty": "宋",
        "type": "诗",
        "rhythmic": "",
        "title": "送人游南越",
        "preface": "",
        "paragraphs": [
            "孑然南越去，替尔畏前程。",
            "见说路歧崄，不通车马行。",
            "瘴烟迷海色，岭树带猿声。",
            "独向山家宿，多应乡思生。"
        ],
        "notes": "",
        "id": "a5856038160d161fb85d39989aab3d18"
    },
    {
        "author": "孟贯",
        "dynasty": "宋",
        "type": "诗",
        "rhythmic": "",
        "title": "酬东溪史处士",
        "preface": "",
        "paragraphs": [
            "咫尺东溪路，年来偶访迟。",
            "泉声迷雨夜，花片落空枝。",
            "石径逢僧出，山床见鹤移。",
            "贫斋有琴酒，曾许月圆期。"
        ],
        "notes": "",
        "id": "41572f0a6d88bc4e873ed2fb9acad716"
    },
    {
        "author": "孟贯",
        "dynasty": "宋",
        "type": "诗",
        "rhythmic": "",
        "title": "秋江送客",
        "preface": "",
        "paragraphs": [
            "秋风楚江上，送子话游遨。",
            "远水宿何处，孤舟春夜涛。",
            "浦云沈雁影，山月照猿嗥。",
            "莫为饥寒苦，便成名利劳。"
        ],
        "notes": "",
        "id": "c57700eca481fb7be242d914f831d914"
    },
    {
        "author": "孟贯",
        "dynasty": "宋",
        "type": "诗",
        "rhythmic": "",
        "title": "寄山中高逸人",
        "preface": "",
        "paragraphs": [
            "烟霞多放旷，吟啸是寻常。",
            "猿共摘山果，僧邻住石房。",
            "蹑云双屐冷，采药一身香。",
            "我忆相逢夜，松潭月色凉。"
        ],
        "notes": "",
        "id": "f23beee4655a9abcccac88c398a20979"
    },
    {
        "author": "孟贯",
        "dynasty": "宋",
        "type": "诗",
        "rhythmic": "",
        "title": "怀友人",
        "preface": "",
        "paragraphs": [
            "浮世况多事，飘流每叹君。",
            "路岐何处去，消息几时闻。",
            "吟里落秋叶，望中生暮云。",
            "孤怀谁慰我，夕鸟自成群。"
        ],
        "notes": "",
        "id": "5c0352e6610f73bea76f4c6a4d0fd348"
    },
    {
        "author": "孟贯",
        "dynasty": "宋",
        "type": "诗",
        "rhythmic": "",
        "title": "送人归别业",
        "preface": "",
        "paragraphs": [
            "别业五湖上，春残去路赊。",
            "还寻旧山水，重到故人家。",
            "门径掩芳草，园林落异花。",
            "君知钓矶在，犹喜有生涯。"
        ],
        "notes": "",
        "id": "ff0e8f46c6c0e206dbc1b3314af12c8b"
    },
    {
        "author": "孟贯",
        "dynasty": "宋",
        "type": "诗",
        "rhythmic": "",
        "title": "冬日登江楼",
        "preface": "",
        "paragraphs": [
            "高楼临古岸，野步晚来登。",
            "江水因寒落，山云为雪凝。",
            "远村虽入望，危槛不堪凭。",
            "亲老未归去，乡愁徒自兴。"
        ],
        "notes": "",
        "id": "f20b2e686fb88a241ca952ebe4decee6"
    },
    {
        "author": "孟贯",
        "dynasty": "宋",
        "type": "诗",
        "rhythmic": "",
        "title": "寄张山人",
        "preface": "",
        "paragraphs": [
            "草堂南涧边，有客啸云烟。",
            "扫叶林风后，拾薪山雨前。",
            "野桥通竹径，流水入芝田。",
            "琴月相亲夜，更深恋不眠。"
        ],
        "notes": "",
        "id": "617ae969867c250d591f0b79d1b7876e"
    },
    {
        "author": "孟贯",
        "dynasty": "唐",
        "type": "诗",
        "rhythmic": "",
        "title": "宿山寺",
        "preface": "",
        "paragraphs": [
            "溪山尽日行，方听远钟声。",
            "入院逢僧定，登楼见月生。",
            "露垂群木润，泉落一岩清。",
            "此景关吾事，通宵寐不成。"
        ],
        "notes": "",
        "id": "86d27ddada2969b098d3c0dd1d175288"
    },
    {
        "author": "孟贯",
        "dynasty": "唐",
        "type": "诗",
        "rhythmic": "",
        "title": "赠栖隐洞谭先生",
        "preface": "",
        "paragraphs": [
            "先生双鬓华，深谷卧云霞。",
            "不伐有巢树，多移无主花。",
            "石泉春酿酒，松火夜煎茶。",
            "因问山中事，如君有几家。"
        ],
        "notes": "",
        "id": "a394975ae67dba0375d0e54e234bd0b6"
    },
    {
        "author": "孟贯",
        "dynasty": "唐",
        "type": "诗",
        "rhythmic": "",
        "title": "归鴈",
        "preface": "",
        "paragraphs": [
            "春至衡阳鴈，思归塞路长。",
            "汀洲齐奋翼，霄汉共成行。",
            "雪尽翻风暖，寒收度月凉。",
            "直应到秋日，依旧返潇湘。"
        ],
        "notes": "",
        "id": "4d55e92270c8a8a6b8e720badff69c3e"
    },
    {
        "author": "孟贯",
        "dynasty": "唐",
        "type": "诗",
        "rhythmic": "",
        "title": "春江送人",
        "preface": "",
        "paragraphs": [
            "春江多去情，相去枕长汀。",
            "数鴈别湓浦，片帆离洞庭。",
            "雨余沙草绿，云散岸峰青。",
            "谁共观明月，渔歌夜好听。"
        ],
        "notes": "",
        "id": "10572c3a5156a8fb2cb7b879053f5b28"
    },
    {
        "author": "孟贯",
        "dynasty": "唐",
        "type": "诗",
        "rhythmic": "",
        "title": "过秦岭",
        "preface": "",
        "paragraphs": [
            "古今传此岭，高下势峥嵘。",
            "安得青山路，化为平地行。",
            "苍苔留虎迹，碧树障溪声。",
            "欲过一回首，踟蹰无限情。"
        ],
        "notes": "",
        "id": "9f08096dfd283d0e00781103faf298ee"
    },
    {
        "author": "孟贯",
        "dynasty": "唐",
        "type": "诗",
        "rhythmic": "",
        "title": "送吴梦訚归闽",
        "preface": "",
        "paragraphs": [
            "瓯闽在天末，此去整行衣。",
            "久客逢春尽，思家冒暑归。",
            "海云添晚景，山瘴灭晴晖。",
            "相忆吟偏苦，不堪书信稀。"
        ],
        "notes": "",
        "id": "7557c564b936c48fc731d02d8fb6e6b6"
    },
    {
        "author": "孟贯",
        "dynasty": "唐",
        "type": "诗",
        "rhythmic": "",
        "title": "山中夏日",
        "preface": "",
        "paragraphs": [
            "深山宜避暑，门户映岚光。",
            "夏木荫溪路，昼云埋石床。",
            "心源澄道静，衣葛蘸泉凉。",
            "算得红尘里，谁知此兴长。"
        ],
        "notes": "",
        "id": "78a0791843bf7c5eb5fc29c17ea830d1"
    },
    {
        "author": "孟贯",
        "dynasty": "唐",
        "type": "诗",
        "rhythmic": "",
        "title": "宿故人江居",
        "preface": "",
        "paragraphs": [
            "渡口树冥冥，南山渐隐青。",
            "渔舟归旧浦，鸥鸟宿前汀。",
            "静榻悬灯坐，闲门对浪扃。",
            "相思频到此，几番醉还醒。"
        ],
        "notes": "",
        "id": "a6dabd082b8369e4658cc17090a44d6a"
    },
    {
        "author": "孟贯",
        "dynasty": "唐",
        "type": "诗",
        "rhythmic": "",
        "title": "寄伍乔",
        "preface": "",
        "paragraphs": [
            "蹉跎春又晚，天末信来迟。",
            "长忆分携日，正当摇落时。",
            "独游饶旅恨，多事失归期。",
            "君看前溪树，山禽巢几枝。"
        ],
        "notes": "",
        "id": "e85f197af569e6bd0aba1899f5d316ba"
    },
    {
        "author": "孟贯",
        "dynasty": "唐",
        "type": "诗",
        "rhythmic": "",
        "title": "山中访人不遇",
        "preface": "",
        "paragraphs": [
            "负琴兼杖藜，特地过岩西。",
            "已见竹轩闭，又闻山鸟啼。",
            "长松寒倚谷，细草暗连溪。",
            "久立无人事，烟霞归路迷。"
        ],
        "notes": "",
        "id": "a918f7db0ad97f18297b1b708b358c62"
    },
    {
        "author": "孟贯",
        "dynasty": "唐",
        "type": "诗",
        "rhythmic": "",
        "title": "赠隐者",
        "preface": "",
        "paragraphs": [
            "世路争名利，深山独结茅。",
            "安情自得所，非道岂相交。",
            "百尺松当户，千年鹤在巢。",
            "知君于此景，未欲等闲抛。"
        ],
        "notes": "",
        "id": "124e51d4e5874c524524579569cfad3a"
    },
    {
        "author": "孟贯",
        "dynasty": "唐",
        "type": "诗",
        "rhythmic": "",
        "title": "寄暹上人",
        "preface": "",
        "paragraphs": [
            "闻罢城中讲，来安顶上禅。",
            "夜灯明石室，清磐出岩泉。",
            "欲访慙多事，相思恨隔年。",
            "终期息尘虑，接话虎溪边。"
        ],
        "notes": "",
        "id": "38e0e71cf64dcaad405083e01a1bcad9"
    },
    {
        "author": "孟贯",
        "dynasty": "唐",
        "type": "诗",
        "rhythmic": "",
        "title": "江边闲步",
        "preface": "",
        "paragraphs": [
            "闲来南渡口，迤逦看江枫。",
            "一路波涛畔，数家芦苇中。",
            "远汀排晚树，深浦漾寒鸿。",
            "吟罢慵回首，此情谁与同。"
        ],
        "notes": "",
        "id": "5a46d24378ff46fbe0203a4e7fb22239"
    },
    {
        "author": "孟贯",
        "dynasty": "唐",
        "type": "诗",
        "rhythmic": "",
        "title": "过王逸人园林",
        "preface": "",
        "paragraphs": [
            "谷口何时住，烟霞一径深。",
            "水声离远洞，山色出疎林。",
            "雪彩从沾鬓，年光不计心。",
            "自言人少到，犹喜我来寻。"
        ],
        "notes": "",
        "id": "4fd1d5f521fb6c5944078a8799b8ef5e"
    },
    {
        "author": "孟贯",
        "dynasty": "唐",
        "type": "诗",
        "rhythmic": "",
        "title": "寄李处士",
        "preface": "",
        "paragraphs": [
            "僧话磻溪叟，平生重赤松。",
            "夜堂悲蟋蟀，秋水老芙蓉。",
            "吟坐倦垂钓，闲行多倚筇。",
            "闻名来已久，未得一相逢。"
        ],
        "notes": "",
        "id": "689338c36baf4c2593f62f80263f8e0e"
    },
    {
        "author": "孟贯",
        "dynasty": "唐",
        "type": "诗",
        "rhythmic": "",
        "title": "夏日寄史处士",
        "preface": "",
        "paragraphs": [
            "掩关苔满地，终日坐腾腾。",
            "暑气冷衣葛，暮云催烛灯。",
            "寂寥知得趣，疎嬾似无能。",
            "还忆旧游否，何年别杜陵。"
        ],
        "notes": "",
        "id": "79584fe0c990c42e7633d96a126091c7"
    },
    {
        "author": "孟贯",
        "dynasty": "唐",
        "type": "诗",
        "rhythmic": "",
        "title": "夏日登瀑顶寺因寄诸知己",
        "preface": "",
        "paragraphs": [
            "曾于尘里望，此景在烟霄。",
            "岩静水声近，山深暑气遥。",
            "杖藜青石路，煮茗白云樵。",
            "寄语为郎者，谁能访寂寥。"
        ],
        "notes": "",
        "id": "68eb0470b7f2de1e45d540e2487a8413"
    },
    {
        "author": "孟贯",
        "dynasty": "唐",
        "type": "诗",
        "rhythmic": "",
        "title": "怀果上人",
        "preface": "",
        "paragraphs": [
            "拥锡南游去，名香几处焚。",
            "别来无远信，多恐在深云。",
            "好月曾同步，幽香省共闻。",
            "相思不相见，林下叶纷纷。"
        ],
        "notes": "",
        "id": "9f25cf19dd4e3bf7a1bcc007f7e16ade"
    },
    {
        "author": "孟贯",
        "dynasty": "唐",
        "type": "诗",
        "rhythmic": "",
        "title": "寄故园兄弟",
        "preface": "",
        "paragraphs": [
            "久与乡关阻，风尘损旧衣。",
            "水思和月泛，山忆共僧归。",
            "林想添邻舍，溪应改钓矶。",
            "弟兄无苦事，不用别庭闱。"
        ],
        "notes": "",
        "id": "1b6a8efba5e6a12987de1ebac31ef882"
    },
    {
        "author": "孟贯",
        "dynasty": "唐",
        "type": "诗",
        "rhythmic": "",
        "title": "早秋吟眺",
        "preface": "",
        "paragraphs": [
            "新秋初雨后，独立对遥山。",
            "去鸟望中没，好云吟里还。",
            "长年慙道薄，明代取身闲。",
            "从有西征思，园林嬾闭关。"
        ],
        "notes": "",
        "id": "ab6d0180953bad31bdc51884dddd4b34"
    },
    {
        "author": "孟贯",
        "dynasty": "唐",
        "type": "诗",
        "rhythmic": "",
        "title": "送江为归岭南",
        "preface": "",
        "paragraphs": [
            "旧山临海色，归路到天涯。",
            "此别各多事，重逢是几时。",
            "江行晴望远，岭宿夜吟迟。",
            "珍重南方客，清风失所思。"
        ],
        "notes": "",
        "id": "0d10e3e88ca183372a56e68b93bf25ce"
    },
    {
        "author": "孟贯",
        "dynasty": "唐",
        "type": "诗",
        "rhythmic": "",
        "title": "山中荅友人",
        "preface": "",
        "paragraphs": [
            "偶爱春山在，因循值暑时。",
            "风尘非所愿，泉石本相宜。",
            "坐久松阴转，吟余蝉韵移。",
            "自慙疎野甚，多失故人期。"
        ],
        "notes": "",
        "id": "e50223631ad60440688d125a08ac700e"
    },
    {
        "author": "孟贯",
        "dynasty": "唐",
        "type": "诗",
        "rhythmic": "",
        "title": "山斋早秋雨中",
        "preface": "",
        "paragraphs": [
            "深居少往还，卷箔早秋间。",
            "雨洒吟蝉树，云藏啸狖山。",
            "炎蒸如便退，衣葛亦堪闲。",
            "静坐得无事，酒巵聊畅颜。"
        ],
        "notes": "",
        "id": "c92323d60f59d4648466a6a0be46cb96"
    },
    {
        "author": "孟贯",
        "dynasty": "唐",
        "type": "诗",
        "rhythmic": "",
        "title": "送人游南越",
        "preface": "",
        "paragraphs": [
            "孑然南越去，替尔畏前程。",
            "见说路岐崄，不通车马行。",
            "瘴烟迷海色，岭树带猨声。",
            "独向山家宿，多应乡思生。"
        ],
        "notes": "",
        "id": "a5856038160d161fb85d39989aab3d18"
    },
    {
        "author": "孟贯",
        "dynasty": "唐",
        "type": "诗",
        "rhythmic": "",
        "title": "酬东溪史处士",
        "preface": "",
        "paragraphs": [
            "咫尺东溪路，年来偶访迟。",
            "泉声迷夜雨，花片落空枝。",
            "石径逢僧出，山床见鹤移。",
            "贫斋有琴酒，曾许月圆期。"
        ],
        "notes": "",
        "id": "41572f0a6d88bc4e873ed2fb9acad716"
    },
    {
        "author": "孟贯",
        "dynasty": "唐",
        "type": "诗",
        "rhythmic": "",
        "title": "秋江送客",
        "preface": "",
        "paragraphs": [
            "秋风楚江上，送子话游遨。",
            "远水宿何处，孤舟春夜涛。",
            "浦云沈鴈影，山月照猨嗥。",
            "莫为饥寒苦，便成名利劳。"
        ],
        "notes": "",
        "id": "c57700eca481fb7be242d914f831d914"
    },
    {
        "author": "孟贯",
        "dynasty": "唐",
        "type": "诗",
        "rhythmic": "",
        "title": "寄山中高逸人",
        "preface": "",
        "paragraphs": [
            "烟霞多放旷，吟啸是寻常。",
            "猨共摘山果，僧邻住石房。",
            "蹑云双屐冷，采药一身香。",
            "我忆相逢夜，松潭月色凉。"
        ],
        "notes": "",
        "id": "f23beee4655a9abcccac88c398a20979"
    },
    {
        "author": "孟贯",
        "dynasty": "唐",
        "type": "诗",
        "rhythmic": "",
        "title": "怀友人",
        "preface": "",
        "paragraphs": [
            "浮世况多事，飘流每叹君。",
            "路岐何处去，消息几时闻。",
            "吟里落秋叶，望中生暮云。",
            "孤怀谁慰我，夕鸟自成群。"
        ],
        "notes": "",
        "id": "5c0352e6610f73bea76f4c6a4d0fd348"
    },
    {
        "author": "孟贯",
        "dynasty": "唐",
        "type": "诗",
        "rhythmic": "",
        "title": "送人归别业",
        "preface": "",
        "paragraphs": [
            "别业五湖上，春残去路赊。",
            "还寻旧山水，重到故人家。",
            "门径掩芳草，园林落异花。",
            "君知钓矶在，犹喜有生涯。"
        ],
        "notes": "",
        "id": "ff0e8f46c6c0e206dbc1b3314af12c8b"
    },
    {
        "author": "孟贯",
        "dynasty": "唐",
        "type": "诗",
        "rhythmic": "",
        "title": "冬日登江楼",
        "preface": "",
        "paragraphs": [
            "高楼临古岸，野步晚来登。",
            "江水因寒落，山云为雪凝。",
            "远村虽入望，危槛不堪凭。",
            "亲老未归去，乡愁徒自兴。"
        ],
        "notes": "",
        "id": "f20b2e686fb88a241ca952ebe4decee6"
    },
    {
        "author": "孟贯",
        "dynasty": "唐",
        "type": "诗",
        "rhythmic": "",
        "title": "寄张山人",
        "preface": "",
        "paragraphs": [
            "草堂南涧边，有客啸云烟。",
            "扫叶林风后，拾薪山雨前。",
            "野桥通竹径，流水入芝田。",
            "琴月相亲夜，更深恋不眠。"
        ],
        "notes": "",
        "id": "617ae969867c250d591f0b79d1b7876e"
    }
]