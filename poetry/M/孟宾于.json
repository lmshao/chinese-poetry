[
    {
        "author": "孟宾于",
        "dynasty": "唐",
        "type": "诗",
        "rhythmic": "",
        "title": "蟠溪怀古",
        "preface": "",
        "paragraphs": [
            "良哉吕尚父，深隐始归周。",
            "钓石千年在，春风一水流。",
            "松根盘藓石，花影卧沙鸥。",
            "谁更怀韬术，追思古渡头。"
        ],
        "notes": "",
        "id": "30a438373b3c2aa0e61f16927fad7b88"
    },
    {
        "author": "孟宾于",
        "dynasty": "唐",
        "type": "诗",
        "rhythmic": "",
        "title": "怀连上旧居",
        "preface": "",
        "paragraphs": [
            "闲思连上景难齐，树绕仙乡路绕溪。",
            "明月夜舟渔父唱，春风平野鹧鸪啼。",
            "城边寄信归云外，花下倾杯到日西。",
            "更忆海阳垂钓侣，昔年相遇草萋萋。"
        ],
        "notes": "",
        "id": "0632c4f8ed149505e25768001cdb1bd8"
    },
    {
        "author": "孟宾于",
        "dynasty": "唐",
        "type": "诗",
        "rhythmic": "",
        "title": "公子行",
        "preface": "",
        "paragraphs": [
            "锦衣红夺彩霞明，侵晓春游向野庭。",
            "不识农夫辛苦力，骄骢蹋烂麦青青。"
        ],
        "notes": "",
        "id": "47c4d7953e0254f410c4b11715dd33ed"
    },
    {
        "author": "孟宾于",
        "dynasty": "唐",
        "type": "诗",
        "rhythmic": "",
        "title": "湘江亭",
        "preface": "",
        "paragraphs": [
            "独宿大中年里寺，樊笼得出事无心。",
            "寒山梦觉一声磬，霜叶满林秋正深。"
        ],
        "notes": "",
        "id": "5e2b7084cc80978d3e1b2f2c38799867"
    },
    {
        "author": "孟宾于",
        "dynasty": "唐",
        "type": "诗",
        "rhythmic": "",
        "title": "题梅仙馆",
        "preface": "",
        "paragraphs": [
            "仙界路遥云缥渺，古坛风冷叶萧骚。",
            "后来岂合言淹滞，一尉升腾道最高。"
        ],
        "notes": "",
        "id": "53d28dfb063e66f01f2cbcce948c4821"
    },
    {
        "author": "孟宾于",
        "dynasty": "唐",
        "type": "诗",
        "rhythmic": "",
        "title": "题颜氏亭宇",
        "preface": "",
        "paragraphs": [
            "园林萧洒闻来久，欲访因循二十秋。",
            "今日开襟吟不尽，碧山重叠水长流。"
        ],
        "notes": "",
        "id": "0715171a4bb95c8e85f6a7ddbe1f2e01"
    },
    {
        "author": "孟宾于",
        "dynasty": "唐",
        "type": "诗",
        "rhythmic": "",
        "title": "晚眺",
        "preface": "",
        "paragraphs": [
            "倚杖残秋里，吟中四顾频。",
            "西风天际雁，落日渡头人。",
            "草色衰平野，山阴歛暮尘。",
            "却寻苔径去，明月照村邻。"
        ],
        "notes": "",
        "id": "9167b5676a62432b07c450f3d57b49b0"
    },
    {
        "author": "孟宾于",
        "dynasty": "唐",
        "type": "诗",
        "rhythmic": "",
        "title": "献主司",
        "preface": "",
        "paragraphs": [
            "那堪雨后更闻蝉，溪隔重湖路七千。",
            "忆昔故园杨柳岸，全家送上渡头船。"
        ],
        "notes": "",
        "id": "830d60642a0097b661fc4046887ea1cc"
    },
    {
        "author": "孟宾于",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "远树连沙静，闲舟入浦迟。",
            "帘垂群吏散，苔长讼庭闲。",
            "去年曾折处，今日又垂条。",
            "早知落处随疎雨，悔得开时顺暖风。",
            "千家帘幕春空在，几处楼台月自明。",
            "腊雪化为流水去，春风吹出好山来。",
            "昔日声尘喧洛下，近年诗句满江南。",
            "匝地人家凭槛见，远山秋色卷帘看。",
            "蟾宫空手下，泽国更谁来。",
            "水国二亲应探榜，龙门三月又伤春。",
            "仙鸟却回空说梦，清朝未达自嫌身。",
            "失意从他桃李春，嵩阳经过歇行尘。",
            "云僧不见城中事，问是今年第几人。",
            "因逢日者教重应，忍被云僧劝却归。"
        ],
        "notes": "",
        "id": "f04d9dad66d65bc2e179464219b8f447"
    },
    {
        "author": "孟宾于",
        "dynasty": "唐",
        "type": "诗",
        "rhythmic": "",
        "title": "耒阳杜工部墓（题拟）",
        "preface": "",
        "paragraphs": [
            "南游何感思，更甚叶缤纷。",
            "一夜耒江雨，百年工部文。",
            "青山当日见，白酒至今闻。",
            "惟有为诗者，经过时吊君。",
            "（见钱谦益《笺注杜工部集唱酬题就是》引《耒阳祠志》。",
            "《增修诗话总龟》卷四三引刘斧《摭遗》引「一夜耒江雨，百年工部文」二句，称为「唐人诗」。",
            "）。"
        ],
        "notes": "",
        "id": "44f0f9052fe3c32f2d15efba362c93cb"
    },
    {
        "author": "孟宾于",
        "dynasty": "唐",
        "type": "诗",
        "rhythmic": "",
        "title": "句 一",
        "preface": "",
        "paragraphs": [
            "吾祖幷州隔万山，吾家多难谪郴连。"
        ],
        "notes": "",
        "id": "41a1dabc669d6499384de87faac70133"
    },
    {
        "author": "孟宾于",
        "dynasty": "唐",
        "type": "诗",
        "rhythmic": "",
        "title": "句 二",
        "preface": "",
        "paragraphs": [
            "十载恋明主。"
        ],
        "notes": "",
        "id": "94799a9fcbfbadf8365a5caff2844fdf"
    },
    {
        "author": "孟宾于",
        "dynasty": "唐",
        "type": "诗",
        "rhythmic": "",
        "title": "句 三",
        "preface": "",
        "paragraphs": [
            "两京游寺曾题牓，五举逢知始看花。",
            "（均见宋王禹偁《小畜集》卷二十《孟水部诗集序》引。",
            "）。"
        ],
        "notes": "",
        "id": "4c6979fa7b7dae6fea0dfccde3541548"
    },
    {
        "author": "孟宾于",
        "dynasty": "唐",
        "type": "诗",
        "rhythmic": "",
        "title": "投赠张鸿（题拟）",
        "preface": "",
        "paragraphs": [
            "自怜成事攀仙桂，谁似投闲向草莱。",
            "（见康熙《连州志》卷五《张鸿传》引。",
            "又收入《粤诗搜逸》卷一。",
            "）。"
        ],
        "notes": "",
        "id": "b7252e36c1f3d21923f05d4e711cd74e"
    },
    {
        "author": "孟宾于",
        "dynasty": "唐",
        "type": "诗",
        "rhythmic": "",
        "title": "续父题壁（题拟）",
        "preface": "",
        "paragraphs": [
            "他家养儿三四五，我家养儿独且苦。",
            "（宾于父。",
            "）众星不如孤月明，牛羊满山畏独虎。",
            "（宾于）。",
            "（见《小草斋诗话》卷四、康熙《连州志》卷五《孟宾于传》）（〖1〗《连州志》：「父以家贫。",
            "且宾于无他兄弟，题其壁云〖诗略〗。",
            "宾于从乡校归，续曰〖诗略〗。",
            "」）。"
        ],
        "notes": "",
        "id": "efb5d0d3409cd48b43d24734adf7bffa"
    }
]