[
    {
        "author": "马定远",
        "dynasty": "宋",
        "type": "诗",
        "rhythmic": "",
        "title": "杨休烈村居",
        "preface": "",
        "paragraphs": [
            "篱落牵牛放晚花，西风吹叶满人家。",
            "闭门久雨青苔滑，时见鸳鸯下白沙。"
        ],
        "notes": "",
        "id": "28aaeb774f5f506b9d5f0fc1a5750ac3"
    },
    {
        "author": "马定远",
        "dynasty": "宋",
        "type": "诗",
        "rhythmic": "",
        "title": "郢州城西",
        "preface": "",
        "paragraphs": [
            "秋江白水浪花粗，墟落人归鸟自呼。",
            "新月高城三百雉，角声吹彻小单于。"
        ],
        "notes": "",
        "id": "05088514156e0b4b678f227daed6dfe3"
    },
    {
        "author": "马定远",
        "dynasty": "宋",
        "type": "诗",
        "rhythmic": "",
        "title": "村居",
        "preface": "",
        "paragraphs": [
            "溪头梅是去年花，闲月初长竹迳斜。",
            "向晚孤烟三十里，不知樵唱落谁家。"
        ],
        "notes": "",
        "id": "57f70ed35bc74307711fd132df0d474f"
    },
    {
        "author": "马定远",
        "dynasty": "宋",
        "type": "诗",
        "rhythmic": "",
        "title": "秋日书事",
        "preface": "",
        "paragraphs": [
            "井边薏苡吐秋珠，舍下瓜区杂芋区。",
            "世道未夷聊小隠，不须辛苦著潜夫。"
        ],
        "notes": "",
        "id": "88e0650619227eb720da9d96e8e2fd57"
    }
]