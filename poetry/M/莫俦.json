[
    {
        "author": "莫俦",
        "dynasty": "宋",
        "type": "诗",
        "rhythmic": "",
        "title": "游破山兴福寺",
        "preface": "",
        "paragraphs": [
            "久闻胜地有莲宫，乘兴来游杖瘦筇。",
            "庭老樛枝翠璎珞，地生并蒂玉芙蓉。",
            "飞仙何意来题柱，开涧当年想鬬龙。",
            "归骑回看楼阁处，云深隐隐度疏钟。"
        ],
        "notes": "",
        "id": "fbcbe4aa2604881bc1b762f2f32773a1"
    },
    {
        "author": "莫俦",
        "dynasty": "宋",
        "type": "诗",
        "rhythmic": "",
        "title": "题骖鸾阁",
        "preface": "",
        "paragraphs": [
            "群山带雨阴云重，沧海连天水气昏。",
            "遥想真人乘铁舸，往来三岛鬼神奔。"
        ],
        "notes": "",
        "id": "40c36c7c8c007a33eebe6f6a1ba5cf63"
    }
]