[
    {
        "author": "穆寂",
        "dynasty": "唐",
        "type": "诗",
        "rhythmic": "",
        "title": "冬至日祥风应候",
        "preface": "",
        "paragraphs": [
            "节逢清景至，占气二仪中。",
            "独喜登台日，先知应候风。",
            "呈祥光舜化，表庆感尧聪。",
            "既与乘时叶，还将入律同。",
            "微微万井遍，习习九门通。",
            "更绕𬬻烟起，殷勤报岁功。"
        ],
        "notes": "",
        "id": "d4691ff87520dff8a520dfb75f191cfc"
    },
    {
        "author": "穆寂",
        "dynasty": "唐",
        "type": "诗",
        "rhythmic": "",
        "title": "清风戒寒",
        "preface": "",
        "paragraphs": [
            "风清物候残，萧洒报将寒。",
            "扫得天衢静，吹来眼界宽。",
            "条鸣方有异，虫思乱无端。",
            "就树收鲜腻，冲池起涩澜。",
            "过山岚可掬，度月色宜看。",
            "华实从兹始，何嗟岁序殚。"
        ],
        "notes": "",
        "id": "fbc0e5e2210ae619c0f5f9c7357545f6"
    }
]