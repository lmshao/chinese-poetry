[
    {
        "author": "毛幵",
        "dynasty": "宋",
        "type": "诗",
        "rhythmic": "",
        "title": "瑞香花",
        "preface": "",
        "paragraphs": [
            "众妙与春竞，纷纷持所长。",
            "此花最幽远，如以礼自将。",
            "猗兰敢回步，薝卜亦退藏。"
        ],
        "notes": "",
        "id": "ef4e0966027e2df085c8c46c445105e0"
    },
    {
        "author": "毛幵",
        "dynasty": "宋",
        "type": "诗",
        "rhythmic": "",
        "title": "吊子陵钓台",
        "preface": "",
        "paragraphs": [
            "先生高隐事如何，岂谓功名不足多。",
            "知道故人能辨事，一竿赢得钓清波。"
        ],
        "notes": "",
        "id": "0e022a9c15539c2e4ef4d5ced9cfae05"
    },
    {
        "author": "毛幵",
        "dynasty": "宋",
        "type": "诗",
        "rhythmic": "",
        "title": "题闯山亭",
        "preface": "",
        "paragraphs": [
            "卷帘新雨霁，伏槛孤云没。",
            "心赏信无同，佳人眇天末。"
        ],
        "notes": "",
        "id": "43a250ff46bbc881e7bc77e2c3ba8705"
    },
    {
        "author": "毛幵",
        "dynasty": "宋",
        "type": "诗",
        "rhythmic": "",
        "title": "月坡亭李耆明见菊  其一",
        "preface": "",
        "paragraphs": [
            "初阳散微和，晞露耿余明。",
            "引花吸其精，助我养修龄。",
            "人生凭化迁，日夜枯与荣。",
            "聊为寂寞游，放此真率情。"
        ],
        "notes": "",
        "id": "5321e126533d725ace9045ed609f281c"
    },
    {
        "author": "毛幵",
        "dynasty": "宋",
        "type": "诗",
        "rhythmic": "",
        "title": "月坡亭李耆明见菊  其二",
        "preface": "",
        "paragraphs": [
            "我怀渊明真，千载犹神交。",
            "重吟九日诗，风节殊未凋。",
            "良辰不再举，秋气日以高。",
            "凄飚送落景，余霞歛尘霄。",
            "万象为我役，天机亦良劳。",
            "摩挲膝间桐，感此爨下焦。",
            "时时出奇音，散我心鬰陶。"
        ],
        "notes": "",
        "id": "b82ba00920738c287232c1849b3e0691"
    },
    {
        "author": "毛幵",
        "dynasty": "宋",
        "type": "诗",
        "rhythmic": "",
        "title": "泊钓台  其一",
        "preface": "",
        "paragraphs": [
            "衮衣但决妖邪谶，茅土先封不义臣。",
            "须信俛随鸡鹜食，岂如湖海一闲身。"
        ],
        "notes": "",
        "id": "2826046764cd0867c5a62b214ba83722"
    },
    {
        "author": "毛幵",
        "dynasty": "宋",
        "type": "诗",
        "rhythmic": "",
        "title": "泊钓台  其二",
        "preface": "",
        "paragraphs": [
            "白鹤千秋去不归，山川萧瑟閟光辉。",
            "孙郎祖墓今无主，不及先生一钓矶。"
        ],
        "notes": "",
        "id": "099991c8b8e6c5fe46fc56df213bf2a4"
    },
    {
        "author": "毛幵",
        "dynasty": "宋",
        "type": "诗",
        "rhythmic": "",
        "title": "泊钓台  其三",
        "preface": "",
        "paragraphs": [
            "汉业中兴彼一时，先生名与日星垂。",
            "南阳遗庙今荒草，何似桐江百世祠。"
        ],
        "notes": "",
        "id": "f28e80c932ed379f9200ee20f86c4146"
    },
    {
        "author": "毛幵",
        "dynasty": "宋",
        "type": "诗",
        "rhythmic": "",
        "title": "泊钓台  其四",
        "preface": "",
        "paragraphs": [
            "洲渚寒云薄暮天，萧萧灯火落帆边。",
            "严陵滩下孤舟远，一夜归心听雨眠。"
        ],
        "notes": "",
        "id": "b6e58fa4bc9222a66017c384fbb81ce9"
    },
    {
        "author": "毛幵",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "欲雪尽时携酒去，无人知处得花开。"
        ],
        "notes": "",
        "id": "f93048e8b885ee23e7d331142466ceb5"
    }
]