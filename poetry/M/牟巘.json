[
    {
        "author": "牟巘",
        "dynasty": "宋",
        "type": "词",
        "rhythmic": "千秋岁",
        "title": "",
        "preface": "",
        "paragraphs": [
            "平分敏手。",
            "更觉山城小。",
            "聊岸帻，时舒啸。",
            "当年湓浦月，偏照香山老。",
            "头未白，而今半百才逾九。",
            "共说东园好。",
            "问春馀多少。",
            "红药晚，金沙早。",
            "花须风日耐，人看功名久。",
            "催洗盏，对花一笑为君寿。"
        ],
        "notes": "",
        "id": "29f45d12f7b24555a89b294384249f24"
    },
    {
        "author": "牟巘",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "山之天目，蔚苕嶢、第一最佳泉石。",
            "见说老龙高卧处，正拥深深寒碧。",
            "独閟云扉，人思霖雨，未许无心出。",
            "苍崖赤子，而今谁为苏息。",
            "昨夜凉透西风，玉绳晚澹，喜见归鸿入。",
            "十二虚皇凝伫久，飞下陆离宸画。",
            "绣卣使名，洪枢衔位，催缀新班立。",
            "旗常婀娜，要陪沙路清跸。"
        ],
        "notes": "",
        "id": "e844d91312a771301b415c7b70a764a1"
    },
    {
        "author": "牟巘",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "山城如斗大，君肯为、两年留。",
            "问读易堂前，け然松竹，留得君不。",
            "天边乍传消息，趁春风、归侍翠云裘。",
            "留取去思无限，江离香满汀洲。",
            "不妨无蟹有监州。",
            "臭味喜相投。",
            "怪底事朝来，骊歌催唱，唤起离愁。",
            "羡君戏衫脱却，一身轻、无事也无忧。",
            "昨夜梦随杖履，道林岳林同游。"
        ],
        "notes": "",
        "id": "d239ef652abecaa08785412be4ce9713"
    },
    {
        "author": "牟巘",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "叔父茅封贵，先帝棣华亲。",
            "平生为善最乐，夙德宛天人。",
            "玉叶金枝方茂，瑶沼丹壶如画，光景镇长新。",
            "五福一日寿，万象总皆春。",
            "正秋分，记初度，绂缠麟。",
            "传宣来自绛阙，瑞采蔚轮囷。",
            "乐有钧天九奏，尊有仙家九酝，翠釜紫驼珍。",
            "笑把南山指，还以祝严宸。"
        ],
        "notes": "",
        "id": "af7a1a29334a1a07a1ac1de0df6abb0f"
    },
    {
        "author": "牟巘",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "表海归来后，眠食喜清安。",
            "身轻於鹄，上下山北与山南。",
            "何必交梨火枣，自是霜筠雪柏，岁晚越坚完。",
            "摩诘本无病，微笑指蒲团。",
            "天有意，留一老，殿诸贤。",
            "平生出处何似，试把二苏看。",
            "惟有黄门最贵，况是庞眉寿□，九秩阅人间。",
            "持此为公寿，即是寿元元。"
        ],
        "notes": "",
        "id": "1e0d969561b9f8fcd513421601106d46"
    },
    {
        "author": "牟巘",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "病枕逢逢惊晓鼓。",
            "那堪送客江头路。",
            "莫唱骊驹催客去。",
            "风又雨。",
            "花飞一片愁千缕。",
            "折柳凄然无胜语。",
            "加餐更把篝衣护。",
            "泥滑篮舆须稳度。",
            "云飞处。",
            "亲闱安问应旁午。"
        ],
        "notes": "",
        "id": "f09ab63893d0af42e8d02bcf6211b686"
    },
    {
        "author": "牟巘",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "七荚新春，问底事、以人为日。",
            "记贞观、郑公恰至，名因人得。",
            "况是今朝生上相，老天著意尤端的。",
            "便唤为、人日岂徒哉，公人杰。",
            "宇宙要，公扶植。",
            "善类要，公收拾。",
            "愿我公千岁，长陪丹极。",
            "山立扬休人正健，耐寒彩胜篸华发。",
            "看年年、天际不曾阴，真奇特。"
        ],
        "notes": "",
        "id": "2b539a0b97399b1fb9c4017805f93a8b"
    },
    {
        "author": "牟巘",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "云拥油幢碧。",
            "眷蓬莱、宿缘一纪，竟须公出。",
            "上界清高仙地位。",
            "耿耿为民还切。",
            "此自是、平生愿力。",
            "雨后新飙凉如濯，喜湖山、千里皆生色。",
            "便乘此，问阊阖。",
            "殷勤好与摩铜狄。",
            "炯精神、依然未老，鹤标龟息。",
            "造物生贤非无意，偏近中元时节。",
            "试记取、平园莱国。",
            "况有盘洲当家样，酉年秋、拾级升枢极。",
            "继盛事，看今日。"
        ],
        "notes": "",
        "id": "bbb25b4060e0b91968532466f259f026"
    },
    {
        "author": "牟巘",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "鸠杖庞眉鹤发仙。",
            "诗中有史笔如椽。",
            "爱莲自是平生趣，吟到梅花晚更坚。",
            "珍九鼎，食万钱。",
            "谁如有子采衣鲜。",
            "蜀陈旧事君须记，贵盛还当具庆年。"
        ],
        "notes": "",
        "id": "798b5d930c065154dc89b087a93d0b03"
    }
]