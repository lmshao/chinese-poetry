[
    {
        "author": "马知节",
        "dynasty": "宋",
        "type": "诗",
        "rhythmic": "",
        "title": "送张无梦归天台山",
        "preface": "",
        "paragraphs": [
            "暂至朝真主，却思归旧峰。",
            "只依三事布，唯有一枝筇。",
            "月上当孤室，风生自古松。",
            "阴功从此满，何处觅遗踪。"
        ],
        "notes": "",
        "id": "78de7282e7c5fbe5e29fb999983b879e"
    },
    {
        "author": "马知节",
        "dynasty": "宋",
        "type": "诗",
        "rhythmic": "",
        "title": "枯梅",
        "preface": "",
        "paragraphs": [
            "斧斤戕不死，半藓半枯槎。",
            "寂寞幽岩下，一枝三四花。"
        ],
        "notes": "",
        "id": "b98add99b94d883a33ecf28906c8731b"
    }
]