[
    {
        "author": "莫柯",
        "dynasty": "宋",
        "type": "诗",
        "rhythmic": "",
        "title": "题资福院平绿轩  其一",
        "preface": "",
        "paragraphs": [
            "深林閟嘉趣，门径惬幽居。",
            "野色通荒阜，津梁动碧虚。",
            "日边山隠隠，烟外竹疏疏。",
            "徙倚怡双目，白云知故庐。"
        ],
        "notes": "",
        "id": "ffdae95995adf805764cef32327029d5"
    },
    {
        "author": "莫柯",
        "dynasty": "宋",
        "type": "诗",
        "rhythmic": "",
        "title": "题资福院平绿轩  其二",
        "preface": "",
        "paragraphs": [
            "世累苦萦束，官闲得自便。",
            "未赓三隠句，聊叩二乘禅。",
            "壮志羞朋旧，长歌且圣贤。",
            "每因休沐地，思办买山钱。"
        ],
        "notes": "",
        "id": "0dcdd1bbdf599726656ef77e4f4c65d6"
    }
]