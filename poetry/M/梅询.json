[
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "寄吕许公",
        "preface": "",
        "paragraphs": [
            "十五年前忝一麾，公余尝得预言诗。",
            "玉阶步武为霖早，云路风波得志迟。",
            "浴凤池深春荡荡，观鱼台古草离离。",
            "重来故老休相问，请揭纱笼看旧碑。"
        ],
        "notes": "",
        "id": "ca24652f7329aeac379e77bd9bacb426"
    },
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "虎丘",
        "preface": "",
        "paragraphs": [
            "凤池初下陟孱颜，虎寺重游启旧关。",
            "金钺传呼投钓渚，宝天辉映读书山。",
            "卧龙昔日曾三顾，辽鹤千年始一还。",
            "应为苍生须再起，草堂萝幄讵容闲。"
        ],
        "notes": "",
        "id": "55cb147acb88b54c8bfcdc81c59b55bd"
    },
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "华亭道中",
        "preface": "",
        "paragraphs": [
            "晴云唳鹤几千里，隔水野梅三四株。",
            "欲问陆机当日宅，而今何处不荒芜。"
        ],
        "notes": "",
        "id": "1cea7ef41e9462d73f753af26ff6559b"
    },
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "吴江太湖笠泽虹桥",
        "preface": "",
        "paragraphs": [
            "岸傍高士陆龟蒙，羌雁曾征恋钓筒。",
            "船户平居两山下，图经分载几州中。"
        ],
        "notes": "",
        "id": "bf5d927631ea248ec09bb4870f2227bc"
    },
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "桃源",
        "preface": "",
        "paragraphs": [
            "武陵风景都然改，谷口桃花镇长在。",
            "自从改赐鼎州名，转觉桃源仙气灵。"
        ],
        "notes": "",
        "id": "5080949681918156da0e74f817fdadd0"
    },
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "送蒙寺丞赴郡",
        "preface": "",
        "paragraphs": [
            "郢国当时唱，犹传白雪真。",
            "问今非昔日，和者几何人。"
        ],
        "notes": "",
        "id": "4056f3d8c8536f37070c3ab89809a546"
    },
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "送杨可及第还乡",
        "preface": "",
        "paragraphs": [
            "君恩兼喜拜维桑，路入家山道更光。",
            "春色殿前初脱白，秋风陇上见焚黄。",
            "偏留名纸呼先辈，喜著蓝袍到故乡。",
            "科第孝思俱已遂，却经剑栈莫凄凉。"
        ],
        "notes": "",
        "id": "2041c452569e9c83c81ea49cf258aacf"
    },
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "吴王墓",
        "preface": "",
        "paragraphs": [
            "昔见虎眈眈，今为佛子岩。",
            "云寒不出寺，剑浄求离潭。",
            "幽步萝随径，高禅雪闭庵。",
            "吴都十万户，烟瓦亘东南。"
        ],
        "notes": "",
        "id": "bf3795ec9475660b2bf06479f3798a2a"
    },
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "武林山十咏 飞来峰",
        "preface": "",
        "paragraphs": [
            "竺慧指此峰，飞来自灵鹫。",
            "猿鸟曾未知，烟岚尚依旧。",
            "兴亡谩千古，天地岂关纽。",
            "祇恐舟壑移，他年却西走。"
        ],
        "notes": "",
        "id": "615abe614d894d88ff31fcefabdda777"
    },
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "武林山十咏 莲花峰",
        "preface": "",
        "paragraphs": [
            "巨石如芙蕖，天然匪雕饰。",
            "盘礴峰顶边，婵娟秋江侧。",
            "涉川试谁探，作砺当自惜。",
            "坐与荣落同，正心未尝易。"
        ],
        "notes": "",
        "id": "74f702f167b8f664926b078c63473933"
    },
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "武林山十咏 呼猿洞",
        "preface": "",
        "paragraphs": [
            "古涧飞白猿，寂历不知处。",
            "风激石上泉，僧疑月中树。",
            "微茫认松雪，髣髴横樵路。",
            "写望增尔思，苍苍奈烟雾。"
        ],
        "notes": "",
        "id": "40e8bf230d04017f6c66950c89532424"
    },
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "武林山十咏 龙泓洞",
        "preface": "",
        "paragraphs": [
            "矫矫渊下龙，潜神在灵府。",
            "云卧虽有时，泥沙可长处。",
            "阴崖寒气腥，峭壁烟痕古。"
        ],
        "notes": "",
        "id": "02842cd6eef5f515306c3a8629e920ee"
    },
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "武林山十咏 炼丹井",
        "preface": "",
        "paragraphs": [
            "仙翁道未成，栖神在岩石。",
            "酌彼山下泉，穷年炼金液。",
            "洞阴春始绿，苔甃秋涵碧。",
            "缅慕不可期，凭栏望凫舄。"
        ],
        "notes": "",
        "id": "c816d29af722fe67512cff61a989a860"
    },
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "武林山十咏 冷泉亭",
        "preface": "",
        "paragraphs": [
            "古窦鸣幽泉，苍崖结虚宇。",
            "六月期客游，披襟苦徂暑。",
            "开窗弄清浅，吹鬓疑风雨。",
            "不见白使君，烟萝为谁语。"
        ],
        "notes": "",
        "id": "d1e37c8ad0fbff148fe93848b5eb18cf"
    },
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "武林山十咏 灵隠寺",
        "preface": "",
        "paragraphs": [
            "千峰凌紫烟，中有梵宫阙。",
            "灵眄极幽栖，尘心自超越。",
            "松篁发春霭，桂实坠秋月。",
            "争得谢世人，兹焉老华发。"
        ],
        "notes": "",
        "id": "e71bec4d9451d4d4209b7875ee8663b7"
    },
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "武林山十咏 水台盘",
        "preface": "",
        "paragraphs": [
            "鹤发山中人，疏泉凿幽石。",
            "如凭青玉案，分递白云液。",
            "泠泠溅雕俎，瑟瑟穿吟席。",
            "醉坐三伏中，烦襟自消释。"
        ],
        "notes": "",
        "id": "7d014dd1b95f4a81d97efcb92fe828f0"
    },
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "武林山十咏 翻经台",
        "preface": "",
        "paragraphs": [
            "灵运曾此台，冥心住幽寂。",
            "重绎叶上书，深藏林中迹。",
            "遗文传竹素，野蔓侵苔壁。",
            "登览殊未休，苍山日将夕。"
        ],
        "notes": "",
        "id": "ab44e60d6d333743509fb26d63215ee6"
    },
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "武林山十咏 高峰塔",
        "preface": "",
        "paragraphs": [
            "高塔列远岑，亭亭几百载。",
            "铃声答夜风，轮影落沧海。",
            "闲云伴危级，曙日平烟彩。",
            "欲下生暮愁，千山闭轻霭。"
        ],
        "notes": "",
        "id": "8e13a3cff286411fa0a9e5b77f7b9da9"
    },
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "阴陵",
        "preface": "",
        "paragraphs": [
            "龙虎相驱逐，干戈事战争。",
            "千重汉围合，一夜楚歌声。",
            "凄凉七十战，散漫八千兵。",
            "失道欺田父，穷途遇灌婴。",
            "天亡终不悟，览古亦伤情。"
        ],
        "notes": "",
        "id": "207e0a21e4e2161ca0bf23eaff3c541a"
    },
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "叠嶂楼",
        "preface": "",
        "paragraphs": [
            "谢公城上谢公楼，百尺阑干挂斗牛。",
            "碧瓦万家烟树密，苍崖一槛瀑泉流。",
            "波光滟滟前溪满，刹影亭亭古寺幽。",
            "此地近除新太守，绿窗明月为君留。"
        ],
        "notes": "",
        "id": "c340614808ecb481c3a29c52d5e38476"
    },
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "游齐山寺",
        "preface": "",
        "paragraphs": [
            "凤刹岧峣挂断霓，凫云渚洳暗窗扉。",
            "江风晓定钓人出，山月夜高禅客归。",
            "墙外蔓藤移过密，院中杉子落来稀。",
            "老僧独坐蒲团稳，自枉晴簷补衲衣。"
        ],
        "notes": "",
        "id": "dbc8897b4a58cc25bfa3213641c92d5b"
    },
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "濠州四望亭闲眺",
        "preface": "",
        "paragraphs": [
            "南北舟行互掷梭，长淮混混接天河。",
            "石梁景绝虹垂渚，桐柏春深雪作波。",
            "四望空明无俗翳，数声欵乃有渔歌。",
            "谁言此地殊幽僻，自我今来风味多。"
        ],
        "notes": "",
        "id": "892954dba0d1779322024b872a53dcb1"
    },
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "真庙挽辞",
        "preface": "",
        "paragraphs": [
            "愁烟暗鼎湖，龙驭入清都。",
            "陟降红云陛，陪歆赤帝云。",
            "亮阴真圣嗣，遗诏尽嘉谟。",
            "尚见孤臣泣，蒙知直殿庐。"
        ],
        "notes": "",
        "id": "ad2ffdbf6940f814bc888a438be9da9e"
    },
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "江楼晚眺",
        "preface": "",
        "paragraphs": [
            "潮落蚌耕洲，霞天雨尽收。",
            "月来山寺候，云驻海间秋。",
            "野鹜驯舟遶，红鱼逐饵游。",
            "欣然乘此兴，呼酒醉高楼。"
        ],
        "notes": "",
        "id": "7029c4b1e03ab70f531779d3f72155f4"
    },
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "题竹山寺",
        "preface": "",
        "paragraphs": [
            "乱山幽蔼隔招提，祇许相邀入剡迷。",
            "山树风泉为谁响，春城一夜到鸣鸡。"
        ],
        "notes": "",
        "id": "fefd4b7c80dbea8f763d5cad7d0321a4"
    },
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "吴兴道中",
        "preface": "",
        "paragraphs": [
            "野阔多桑柘，湖平溉沃田。",
            "采莲花样女，载酒叶儿船。",
            "黄犊青山下，垂杨古道边。",
            "行行频北望，恋阙意悬悬。"
        ],
        "notes": "",
        "id": "cf4f6130a1c88a692b34d18712b29db7"
    },
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "送夏子乔招讨西夏",
        "preface": "",
        "paragraphs": [
            "丹墀曾独绎丝纶，御札亲题第一人。",
            "鶑喜上迁张笔力，马谙西讨仗威灵。",
            "亚夫金鼓从天降，韩信旌旗背水陈。",
            "耆致尔功还奏阙，图形仍许上麒麟。"
        ],
        "notes": "",
        "id": "ba2de8c0e86e5c17f1c70a1b065a88b8"
    },
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "楚之襄王问宋玉，玉时对以郢中歌，歌为白雪阳春曲。",
            "始唱千人和，再唱百人逐。",
            "至此和者才数人，乃知高调难随俗。"
        ],
        "notes": "",
        "id": "5aaa6414a2a66d8c2c80f44f1b4d3a9f"
    },
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "先帝遗弓剑，排云上紫清。",
            "同时受顾托，今日见升平。"
        ],
        "notes": "",
        "id": "dd05b83aa200e2657e14baf09bb844a3"
    },
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "我有集仙经始在，劳君一到为重修。"
        ],
        "notes": "",
        "id": "8117e8a7c1ca88bb955296b50ad3965e"
    },
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "茶煮鸦山雪满瓯。"
        ],
        "notes": "",
        "id": "5fcbc5ebfa7e96f0674c6d65a8750d59"
    },
    {
        "author": "梅询",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "鹤楼试望晴霞断，鹦渚行吟绿蕙春。"
        ],
        "notes": "",
        "id": "2e0ed201d888d8260ee461a5f54f2fab"
    }
]