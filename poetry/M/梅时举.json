[
    {
        "author": "梅时举",
        "dynasty": "宋",
        "type": "诗",
        "rhythmic": "",
        "title": "挽赵秋晓  其一",
        "preface": "",
        "paragraphs": [
            "蟾宫年少梦成非，桥梓空分桂一枝。",
            "酒圣诗狂唐太白，笔精墨妙晋羲之。",
            "商山早隔人间世，男子不成天下奇。",
            "闻道宝安埋玉树，一航秋雨寄相思。"
        ],
        "notes": "",
        "id": "ac600a242aa6c031d047b67fd2cdd340"
    },
    {
        "author": "梅时举",
        "dynasty": "宋",
        "type": "诗",
        "rhythmic": "",
        "title": "挽赵秋晓  其二",
        "preface": "",
        "paragraphs": [
            "自古诗人仕不高，伟人底事占诗豪。",
            "同年亲友俱三釜，半壁天倾空二毫。",
            "守我冷官巾与屦，任他巧宦带而袍。",
            "一篇复瓿生光焰，地下修文想和陶。"
        ],
        "notes": "",
        "id": "3b9e7536d12454fcf9c7f5464ab6a15f"
    }
]