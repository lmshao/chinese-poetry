[
    {
        "author": "眉娘",
        "dynasty": "唐",
        "type": "诗",
        "rhythmic": "",
        "title": "和卓英英锦城春望",
        "preface": "",
        "paragraphs": [
            "蚕市初开处处春，九衢明艳起香尘。",
            "世间总有浮华事，争及仙山出世人。"
        ],
        "notes": "",
        "id": "2ed4f4ba0dba04c1cef24935b5941733"
    },
    {
        "author": "眉娘",
        "dynasty": "唐",
        "type": "诗",
        "rhythmic": "",
        "title": "和卓英英理笙",
        "preface": "",
        "paragraphs": [
            "但于闺阁熟吹笙，太白真仙自有情。",
            "他日丹霄骖白凤，何愁子晋不闻声。"
        ],
        "notes": "",
        "id": "64a55bf370af2244369af55b86e3521e"
    },
    {
        "author": "眉娘",
        "dynasty": "唐",
        "type": "诗",
        "rhythmic": "",
        "title": "太白山玄士画地吟",
        "preface": "",
        "paragraphs": [
            "学得丹青数万年，人间几度变桑田。",
            "桑田虽变丹青在，谁向丹青合得仙。"
        ],
        "notes": "",
        "id": "d68f24b25d25f1dfd131cd0a16f8c6eb"
    }
]