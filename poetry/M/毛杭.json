[
    {
        "author": "毛杭",
        "dynasty": "宋",
        "type": "诗",
        "rhythmic": "",
        "title": "读唐中兴颂",
        "preface": "",
        "paragraphs": [
            "周雅久不复，楚骚方独鸣。",
            "淫哇弄气态，污我潇湘清。",
            "二公好奇古，大节□时□。",
            "磨崖勒唐颂，字字琼□英。",
            "云借体势，水石生光精。",
            "浯溪僻南地，自尔闻正声。",
            "诗传播夷夏，孰贵燕然铭。",
            "弦歌入商鲁，永与人神听。",
            "江流或可竭，此文如日星。"
        ],
        "notes": "",
        "id": "b5be9e38674201576fbe5661c5df3602"
    }
]