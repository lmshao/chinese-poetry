[
    {
        "author": "妙普庵主",
        "dynasty": "宋",
        "type": "诗",
        "rhythmic": "",
        "title": "山居",
        "preface": "",
        "paragraphs": [
            "心法双忘犹隔妄，色尘不二尚余尘。",
            "百鸟不来春又过，不知谁是住庵人。"
        ],
        "notes": "",
        "id": "a677bc99b2c8ab65254ff1551ff0a432"
    },
    {
        "author": "妙普庵主",
        "dynasty": "宋",
        "type": "诗",
        "rhythmic": "",
        "title": "警众三首  其一",
        "preface": "",
        "paragraphs": [
            "学道犹如守禁城，昼防六贼夜惺惺。",
            "中军主将能行令，不动干戈致太平。"
        ],
        "notes": "",
        "id": "cb161af03b19d70ce1371725c4033663"
    },
    {
        "author": "妙普庵主",
        "dynasty": "宋",
        "type": "诗",
        "rhythmic": "",
        "title": "警众三首  其二",
        "preface": "",
        "paragraphs": [
            "不耕而食不蚕衣，物外清闲适圣时。",
            "未透祖师关棙子，也须存意著便宜。"
        ],
        "notes": "",
        "id": "89b334695eba2d5b2091040b5e41cd9a"
    },
    {
        "author": "妙普庵主",
        "dynasty": "宋",
        "type": "诗",
        "rhythmic": "",
        "title": "警众三首  其三",
        "preface": "",
        "paragraphs": [
            "十二时中莫住工，穷来穷去到无穷。",
            "直须洞彻无穷底，踏倒须弥第一峰。"
        ],
        "notes": "",
        "id": "6f5684ee66deb9c002c3373d8d35a67a"
    },
    {
        "author": "妙普庵主",
        "dynasty": "宋",
        "type": "诗",
        "rhythmic": "",
        "title": "偈三首  其一",
        "preface": "",
        "paragraphs": [
            "劫数既遭离乱，我是快泎烈汉。",
            "如今正好乘时，便请一刀两段。"
        ],
        "notes": "",
        "id": "5c28c12ae8d17ee82252429310be2ccb"
    },
    {
        "author": "妙普庵主",
        "dynasty": "宋",
        "type": "诗",
        "rhythmic": "",
        "title": "偈三首  其二",
        "preface": "",
        "paragraphs": [
            "坐脱立亡，不若水葬。",
            "一省柴烧，二省开圹。",
            "撒手便行，不妨快畅。",
            "谁是知音，船子和尚。",
            "高风难继百千年，一曲渔歌少人唱。"
        ],
        "notes": "",
        "id": "5fb8086c862c0c162dc935c3f88d82fc"
    },
    {
        "author": "妙普庵主",
        "dynasty": "宋",
        "type": "诗",
        "rhythmic": "",
        "title": "偈三首  其三",
        "preface": "",
        "paragraphs": [
            "船子当年返故乡，没踪迹处妙难量。",
            "真风徧寄知音者，铁笛横吹作散场。"
        ],
        "notes": "",
        "id": "e8945371900f009ae663ced617255352"
    }
]