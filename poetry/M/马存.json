[
    {
        "author": "马存",
        "dynasty": "宋",
        "type": "诗",
        "rhythmic": "",
        "title": "村老",
        "preface": "",
        "paragraphs": [
            "肉死皮干垂鬓丝，寻暄扶杖向东篱。",
            "文王没后无人问，直至而今大半饥。"
        ],
        "notes": "",
        "id": "e03ebe0fa356da88cc7a206fab75bf56"
    },
    {
        "author": "马存",
        "dynasty": "宋",
        "type": "诗",
        "rhythmic": "",
        "title": "长淮谣为徐先生咏",
        "preface": "",
        "paragraphs": [
            "长淮之水青如苔，行人但觉心眼开。",
            "湘江岂无水，鱼腹忠魂埋，但见愁云结雨猿声哀。",
            "浙江岂无水，鸱革漂胥骸，但见潮头怒气如山来。",
            "孤臣词客到江上，何以宽心怀。",
            "长淮之水遶楚流，先生家住淮上头。",
            "黄金万斛浴明月，碧玉一片含清秋。",
            "酒花入面歌一曲，淮上百物无闲愁。"
        ],
        "notes": "",
        "id": "40ffc8404766ac1bd5ae2eae67ae2168"
    },
    {
        "author": "马存",
        "dynasty": "宋",
        "type": "诗",
        "rhythmic": "",
        "title": "题钓台",
        "preface": "",
        "paragraphs": [
            "子陵台下山层层，奇峰壮气横云生。",
            "处士溪边水泚泚，碧波明月涵天清。",
            "老松偃蹇傲世态，绿竹萧洒吟风声。",
            "潮头百仞出海门，飘吴击越如毛轻。",
            "飞来滩下不敢过，变作平浪归沧溟。"
        ],
        "notes": "",
        "id": "787f56cf91c759cddd4ad8ad40450861"
    },
    {
        "author": "马存",
        "dynasty": "宋",
        "type": "诗",
        "rhythmic": "",
        "title": "题梅仙观",
        "preface": "",
        "paragraphs": [
            "汉纲解宏纽，国命移权臣。",
            "太阿有神锋，颠倒柄在人。",
            "公卿虽满前，有语各自吞。",
            "张禹为帝师，此是祸乱根。",
            "天子辟左右，决机在一言。",
            "不为社稷计，祇乞儿女恩。",
            "上方斩马剑，当时负朱云。",
            "谷永对直言，天庭策灾氛。",
            "阴谋助元恶，归咎昭阳嫔。",
            "豺狼自此纵，白昼当路蹲。",
            "先生当是时，上书叩帝阍。",
            "耿耿祸福语，皎皎星与辰。",
            "天门锁九重，一门万夫屯。",
            "小臣江湖心，何由达至尊。",
            "贼莽果盗国，忠烈遭烹焚。",
            "先生变名姓，为卒吴市门。",
            "浮云去无踪，世人以为仙。",
            "蓬山在何处，此事且勿论。",
            "但爱清风高，凛凛久益新。",
            "我来拜遗像，旧宅荒基存。",
            "元丰发新诏，玉牒对寿春。",
            "老松益劲色，岁饱霜雪痕。",
            "直上绝顶坛，天风吹衣巾。",
            "细读壁间书，颇喜罗隐文。",
            "恨叹有鲠语，使我气益振。",
            "回视饱食徒，茫茫如埃尘。"
        ],
        "notes": "",
        "id": "b06e3af51b7c7a161eaa25ca42f2b51c"
    },
    {
        "author": "马存",
        "dynasty": "宋",
        "type": "诗",
        "rhythmic": "",
        "title": "邀月亭",
        "preface": "",
        "paragraphs": [
            "亭上十分绿醑酒，盘中一筯黄金鸡。",
            "沧溟东角邀姮娥，水轮碾上青琉璃。",
            "天风洒扫浮云没，千岩万壑琼瑶窟。",
            "桂花飞影入盏来，倾下胸中照清骨。",
            "玉兔捣药与谁餐，且与豪客留朱颜。",
            "朱颜如可留，恩重如丘山。",
            "为君杀却虾蟆精，腰间老剑光芒寒。",
            "举酒劝明月，听我歌声发。",
            "照见古人多少愁，更与今人照离别。",
            "我曹自是高阳徒，肯学群儿叹圆缺。"
        ],
        "notes": "",
        "id": "4ca1d0bfd5c099d9941de25617121281"
    },
    {
        "author": "马存",
        "dynasty": "宋",
        "type": "诗",
        "rhythmic": "",
        "title": "燕思亭",
        "preface": "",
        "paragraphs": [
            "李白骑鲸飞上天，江南风月闲多年。",
            "纵有高亭与美酒，何人一斗诗百篇。",
            "主人定是金龟老，未到亭中名已好。",
            "紫蟹肥时晚稻香，黄鸡啄处秋风早。",
            "我忆金銮殿上人，醉著宫锦乌角巾。",
            "巨灵摩山洪河竭，长鲸吸海万壑贫。",
            "如倾元气入胸腹，须臾百媚生阳春。",
            "读书不必破万卷，笔下自有鬼与神。",
            "我曹本是狂吟客，寄语溪山莫相忆。",
            "他年须使襄阳儿，再唱铜鞮满街陌。"
        ],
        "notes": "",
        "id": "3774ba9c47e772b5fd7146f412b5b8e7"
    },
    {
        "author": "马存",
        "dynasty": "宋",
        "type": "诗",
        "rhythmic": "",
        "title": "寄范安道",
        "preface": "",
        "paragraphs": [
            "西山石脚盘如城，芙蓉峰插龙泉精。",
            "有客高卧青云层，孤吟自作太古声。",
            "古声无味淡如水，今人有耳甜如饧。",
            "君不见登高山，泛流水，子期已没不复生。",
            "几世几年无此耳。",
            "恨君不到苍岩阴，不见此客摇头吟。",
            "千崖万壑群动息，相知唯有清泉音。",
            "春风卷野浓如波，着人如醉将奈何。",
            "几时见我铜鞮陌，为唱襄阳拍手歌。"
        ],
        "notes": "",
        "id": "adcad6b237e82b1f6fc3187b1f7459e2"
    },
    {
        "author": "马存",
        "dynasty": "宋",
        "type": "诗",
        "rhythmic": "",
        "title": "浩浩歌",
        "preface": "",
        "paragraphs": [
            "浩浩歌，天地万物如吾何。",
            "用之解带食太仓，不用拂枕归山阿。",
            "君不见渭川渔父一竿竹，莘野耕叟数亩禾。",
            "喜来起作商家霖，怒后便把周王戈。",
            "又不见子陵横足加帝腹，帝不敢动岂敢诃。",
            "皇天为忙逼，星辰相系摩。",
            "可怜相府痴，邀请先经过。",
            "浩浩歌，天地万物如吾何。",
            "屈原枉死汩罗水，夷齐空卧西山坡。",
            "丈夫荦荦不可羁，有身何用自灭磨。",
            "吾观圣贤心，自乐岂有他。",
            "苍生如命穷，吾道成蹉跎。",
            "直须为吊天下人，何必嫌恨伤邱阿。",
            "浩浩歌，天地万物如吾何。",
            "玉堂金马在何处，云山石室高嵯峨。",
            "低头欲耕地虽少，仰面长笑天何多。",
            "请君醉我一斗酒，红光一面春风和。"
        ],
        "notes": "",
        "id": "09d06be333a8e59fe3c747b30cc15ca4"
    },
    {
        "author": "马存",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "可怜一觉登天梦，不梦商岩梦邓郎。"
        ],
        "notes": "",
        "id": "435594d50f604209ce3768dbcbb3f954"
    }
]