[
    {
        "author": "明月潭龙女",
        "dynasty": "唐",
        "type": "诗",
        "rhythmic": "",
        "title": "与何光远赠荅诗 一",
        "preface": "",
        "paragraphs": [
            "簷上簷前燕语新，花开柳发自伤神。",
            "谁能将我相思意，说与江隈解佩人。"
        ],
        "notes": "",
        "id": "b5335b8a6032f2d8501491479c61be5c"
    },
    {
        "author": "明月潭龙女",
        "dynasty": "唐",
        "type": "诗",
        "rhythmic": "",
        "title": "与何光远赠荅诗 二",
        "preface": "",
        "paragraphs": [
            "坐久风吹绿绮寒，九天月照水精盘。",
            "不思却返沈潜去，为惜春光一夜欢。"
        ],
        "notes": "",
        "id": "0fea87502d9f024a67293d236c00397e"
    },
    {
        "author": "明月潭龙女",
        "dynasty": "唐",
        "type": "诗",
        "rhythmic": "",
        "title": "与何光远赠荅诗 三",
        "preface": "",
        "paragraphs": [
            "澹荡春光物象饶，一枝琼艳不胜娇。",
            "若能许解相思佩，何羡星天渡鹊桥。"
        ],
        "notes": "",
        "id": "f66bb4071d0f027bb55ad19d0da3360e"
    },
    {
        "author": "明月潭龙女",
        "dynasty": "唐",
        "type": "诗",
        "rhythmic": "",
        "title": "与何光远赠荅诗 四",
        "preface": "",
        "paragraphs": [
            "玉漏涓涓银汉清，鹊桥新架路初成。",
            "催妆既要裁篇咏，凤吹鸾歌早会迎。"
        ],
        "notes": "",
        "id": "d0795b35a2c49a4317ea5c31e15445d7"
    },
    {
        "author": "明月潭龙女",
        "dynasty": "唐",
        "type": "诗",
        "rhythmic": "",
        "title": "与何光远赠荅诗 五",
        "preface": "",
        "paragraphs": [
            "宝车辗驻彩云开，误到蓬莱顶上来。",
            "琼室既登花得折，永将凡骨逐风雷。"
        ],
        "notes": "",
        "id": "643eaf0c56cf6eb0169d93ca11d9a960"
    },
    {
        "author": "明月潭龙女",
        "dynasty": "唐",
        "type": "诗",
        "rhythmic": "",
        "title": "与何光远赠荅诗 六",
        "preface": "",
        "paragraphs": [
            "负妾当时寤寐求，从兹粉面阻绸缪。",
            "宫空月苦瑶云断，寂寞巴江水自流。"
        ],
        "notes": "",
        "id": "09efbee9808bf95eea5f1c6db9214071"
    }
]