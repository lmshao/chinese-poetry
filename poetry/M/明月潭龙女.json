[
    {
        "author": "明月潭龙女",
        "dynasty": "唐",
        "type": "诗",
        "rhythmic": "",
        "title": "与何光远赠荅诗 一",
        "preface": "",
        "paragraphs": [
            "簷上簷前燕语新，花开柳发自伤神。",
            "谁能将我相思意，说与江隈解佩人。"
        ],
        "notes": "",
        "id": "4e8b7a292230ce7384eb8987e638a581"
    },
    {
        "author": "明月潭龙女",
        "dynasty": "唐",
        "type": "诗",
        "rhythmic": "",
        "title": "与何光远赠荅诗 二",
        "preface": "",
        "paragraphs": [
            "坐久风吹绿绮寒，九天月照水精盘。",
            "不思却返沈潜去，为惜春光一夜欢。"
        ],
        "notes": "",
        "id": "120f475077c0c1764d88b52886a94e3a"
    },
    {
        "author": "明月潭龙女",
        "dynasty": "唐",
        "type": "诗",
        "rhythmic": "",
        "title": "与何光远赠荅诗 三",
        "preface": "",
        "paragraphs": [
            "澹荡春光物象饶，一枝琼艳不胜娇。",
            "若能许解相思佩，何羡星天渡鹊桥。"
        ],
        "notes": "",
        "id": "ebb7529715b05d7d95cdf515f66df8ed"
    },
    {
        "author": "明月潭龙女",
        "dynasty": "唐",
        "type": "诗",
        "rhythmic": "",
        "title": "与何光远赠荅诗 四",
        "preface": "",
        "paragraphs": [
            "玉漏涓涓银汉清，鹊桥新架路初成。",
            "催妆既要裁篇咏，凤吹鸾歌早会迎。"
        ],
        "notes": "",
        "id": "b9ce0423088547687f52647076085d30"
    },
    {
        "author": "明月潭龙女",
        "dynasty": "唐",
        "type": "诗",
        "rhythmic": "",
        "title": "与何光远赠荅诗 五",
        "preface": "",
        "paragraphs": [
            "宝车辗驻彩云开，误到蓬莱顶上来。",
            "琼室既登花得折，永将凡骨逐风雷。"
        ],
        "notes": "",
        "id": "6cf5f47e9b98bb705d905280f6f6022d"
    },
    {
        "author": "明月潭龙女",
        "dynasty": "唐",
        "type": "诗",
        "rhythmic": "",
        "title": "与何光远赠荅诗 六",
        "preface": "",
        "paragraphs": [
            "负妾当时寤寐求，从兹粉面阻绸缪。",
            "宫空月苦瑶云断，寂寞巴江水自流。"
        ],
        "notes": "",
        "id": "d8e0c910c7931bffc0a24ac8165c8dce"
    }
]