[
    {
        "author": "莫起炎",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "法在先天，玄妙处、无言可说。",
            "其要在、守乎中正，灵台莹彻。",
            "太极神居黄谷内，先天气在玄关穴。",
            "寂然不动感而通，凭刚烈。",
            "运风雷，祈雨雪。",
            "役鬼神，驱妖孽。",
            "只此是、非咒非符非罡诀。",
            "寂定神归元谷府，功成行满仙班列。",
            "玩太虚、稳稳驾祥云，朝金阙。"
        ],
        "notes": "",
        "id": "56c5dc7d2f6f82760cc5a2c4038a6d8d"
    }
]