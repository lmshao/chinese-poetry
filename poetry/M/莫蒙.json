[
    {
        "author": "莫蒙",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "火轮方击毂，风剑已飞铓。"
        ],
        "notes": "",
        "id": "0aa02f7200f9b2a3ac7d8e9533fcdf44"
    },
    {
        "author": "莫蒙",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "诸天互魔扰，救护世尊忙。"
        ],
        "notes": "",
        "id": "baabd4f6aa90e2d1dd088eb2a8929416"
    },
    {
        "author": "莫蒙",
        "dynasty": "宋",
        "type": "词",
        "rhythmic": "寿星明・沁园春",
        "title": "",
        "preface": "",
        "paragraphs": [
            "翠樾阴浓，见嵩山洛水，紫薇光聚。",
            "鷟雏华飞，黄驹骏天下，夜擎香露奋身许玉斧，来作明堂一柱。",
            "试看人间，谁能具此，神峰眉宇。",
            "烟缕摇曳暗雾。",
            "想高正簇清歌妍舞。",
            "黑蚌生珠，蟠桃结子，从此几回相遇。",
            "去天尺五，人望城南韦杜，画戟衣翻，门施行马，行看开府。"
        ],
        "notes": "",
        "id": "04303ee8aef737d460b1a6acc99ddadd"
    },
    {
        "author": "莫蒙",
        "dynasty": "宋",
        "type": "词",
        "rhythmic": "江城子",
        "title": "",
        "preface": "",
        "paragraphs": [
            "秋堂风露月初弦。",
            "望灵源。",
            "隐珠躔。",
            "曾许东皇，游戏了尘缘。",
            "四海声名收不得，麾玉节，下清关。",
            "相逢只说好江山。",
            "紫宸班。",
            "待公还。",
            "压帽黄花，喜映两眉间。",
            "袖里春风医国手，应不惜，紫金丹。"
        ],
        "notes": "",
        "id": "4c4cb1756e5eb6e43aa892fb3b0ea8be"
    },
    {
        "author": "莫蒙",
        "dynasty": "宋",
        "type": "词",
        "rhythmic": "江城子",
        "title": "",
        "preface": "",
        "paragraphs": [
            "博山香暖衬江云。",
            "舞飞琼。",
            "拜双成。",
            "雾鬓风鬟，不改旧时青。",
            "滟滟金船罗袖劝，齐祝寿，比松椿。",
            "照人冰雪自天真。",
            "翠绡轻。",
            "下蓬瀛。",
            "却笑乘鸾，奔月望长生。",
            "曾侍瑶池王母宴，犹认得，佩环声。"
        ],
        "notes": "",
        "id": "cbdee8df0728d8036626390a148bfde5"
    },
    {
        "author": "莫蒙",
        "dynasty": "宋",
        "type": "词",
        "rhythmic": "江城子",
        "title": "",
        "preface": "",
        "paragraphs": [
            "长庚入梦夜何其。",
            "月波迟。",
            "露华滋。",
            "珠褓犀帷，生此宁馨儿。",
            "天上麒麟人不识，森□砢，骏权奇。",
            "文章锦绣识新机。",
            "国风诗。",
            "楚人词。",
            "銮殿蓬莱，早晚奉论思。",
            "百岁归来如魏武，从老大，好威仪。"
        ],
        "notes": "",
        "id": "5b5abed3131d9e0e34d9d6d9bfa239b6"
    },
    {
        "author": "莫蒙",
        "dynasty": "宋",
        "type": "词",
        "rhythmic": "瑞庭花引",
        "title": "",
        "preface": "",
        "paragraphs": [
            "对画帘卷，正钩挂虾须细锦幄。",
            "展凤屏。",
            "开朱户。",
            "初启宝兽，香飘龙麝，袅袅烟成穗。",
            "神仙宴满座，瑞色笼金翠。",
            "□□□窈窕，秦娥唱，行云散，梁□坠。",
            "花满帽，酒盈樽，长富长贵。",
            "唯愿如松似□，永保千秋岁。",
            "红日晚笙歌，拥入瑶池醉。"
        ],
        "notes": "",
        "id": "6402460ecfa52b9a9eeecd1dedf04c41"
    }
]