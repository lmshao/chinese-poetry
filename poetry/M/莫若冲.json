[
    {
        "author": "莫若冲",
        "dynasty": "宋",
        "type": "诗",
        "rhythmic": "",
        "title": "屠甸",
        "preface": "",
        "paragraphs": [
            "偶然屠甸见浮屠，为问屠中有物无。",
            "见说庖丁游刃在，恢恢全不费工夫。"
        ],
        "notes": "",
        "id": "9fdf373d3c58316e49d18286780e6a15"
    },
    {
        "author": "莫若冲",
        "dynasty": "宋",
        "type": "诗",
        "rhythmic": "",
        "title": "赵仁父宴邑官平绿见招",
        "preface": "",
        "paragraphs": [
            "平绿题诗四十年，寻幽不厌水云边。",
            "一犂还又耕春后，三白曾来醉腊前。",
            "自笑挂冠林下客，获陪挥麈坐中贤。",
            "绝嫌幻色撩人思，快覩晴川远接天。"
        ],
        "notes": "",
        "id": "324d3767626c489b15623c8cc1ae0e6b"
    },
    {
        "author": "莫若冲",
        "dynasty": "宋",
        "type": "诗",
        "rhythmic": "",
        "title": "过崇胜院",
        "preface": "",
        "paragraphs": [
            "首岁融春卜有秋，晓行犹自索貂裘。",
            "身闲暂脱微官缚，市隠何如此地幽。",
            "一水相望三里近，十年重到片时留。",
            "买田拟作终焉计，真是飘然不系舟。"
        ],
        "notes": "",
        "id": "5e99955e071907e1922b971bf4b36638"
    },
    {
        "author": "莫若冲",
        "dynasty": "宋",
        "type": "诗",
        "rhythmic": "",
        "title": "题石门张氏园",
        "preface": "",
        "paragraphs": [
            "为米徒劳束带难，当时彭泽便休官。",
            "高情曾赋归来句，尽入名园扁署看。"
        ],
        "notes": "",
        "id": "feefc41753cbdb115dfe657818269101"
    }
]