[
    {
        "author": "莫仑",
        "dynasty": "宋",
        "type": "诗",
        "rhythmic": "",
        "title": "伤丁氏故基题一绝于太虚堂",
        "preface": "",
        "paragraphs": [
            "疏雨斑斑洒叶舟，前山唤客作清游。",
            "芳华消歇春归后，野草荒田一片愁。"
        ],
        "notes": "",
        "id": "bed2cc2f869afd2e616427e531075844"
    },
    {
        "author": "莫仑",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "红底过丝明，绿外飞绵小。",
            "不道东风上海棠，白地春归了。",
            "月笛曲栏留，露舄芳池绕。",
            "争得闲情似旧时，遍索檐花笑。"
        ],
        "notes": "",
        "id": "b03a4df83a8aa5a87394eafe3c2bf829"
    },
    {
        "author": "莫仑",
        "dynasty": "宋",
        "type": "词",
        "rhythmic": "摸鱼儿",
        "title": "",
        "preface": "",
        "paragraphs": [
            "听春教、燕颦莺诉。",
            "朝朝花困风雨。",
            "六桥忘却清明后，碧尽柳丝千缕。",
            "蜂蝶侣。",
            "正闲觅闲花，闲草闲歌舞。",
            "最怜西子。",
            "尚薄薄云情，盈盈波泪，点点旧眉妩。",
            "流红记，空泛秋宫怨句。",
            "才色何处娇妒。",
            "落红无风限随风絮。",
            "诗恨有谁曾遇。",
            "堪恨处。",
            "恨二十四番，花信催花去。",
            "东君暗苦。",
            "更多嘱多情，多愁杜宇，多诉断肠语。"
        ],
        "notes": "",
        "id": "d06eb9c0e0c8186ea9f8410d9fc97374"
    },
    {
        "author": "莫仑",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "镜寒香歇江城路，今度见春全懒。",
            "断云过雨，花前歌扇，梅边酒盏。",
            "离思相欺，万丝萦绕，一襟销黯。",
            "但年光暗换，人生易感，西归水、南飞雁。",
            "也拟与愁排遣。",
            "奈江山、遮拦不断。",
            "娇讹梦语，湿荧啼袖，迷心醉眼。",
            "绣毂华茵，锦屏罗荐，何时拘管。",
            "但良宵空有，亭亭霜月，作相思伴。"
        ],
        "notes": "",
        "id": "e22f7cf52052b6727a4dfd0927f1be68"
    },
    {
        "author": "莫仑",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "绿杨芳径莺声小。",
            "帘幕烘香桃杏晓。",
            "馀寒犹峭雨疏疏，好梦自惊人悄悄。",
            "凭君莫问情多少。",
            "门外江流罗带绕。",
            "直饶明日便相逢，已是一春闲过了。"
        ],
        "notes": "",
        "id": "6b28593852fccbed2c12dacef4232013"
    },
    {
        "author": "莫仑",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "三两信凉风，七八分圆月。",
            "愁绪到今年，又与前年别。",
            "衾单容易寒，独暗相将灭。",
            "欲识此时情，听取鸣蛩说。"
        ],
        "notes": "",
        "id": "881c232bfa8c2ed69e2b617ec9e7af7d"
    }
]