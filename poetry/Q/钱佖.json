[
    {
        "author": "钱佖",
        "dynasty": "宋",
        "type": "诗",
        "rhythmic": "",
        "title": "挽薛艮斋  其一",
        "preface": "",
        "paragraphs": [
            "蚤悟传心学，精微造本原。",
            "读书残万卷，落笔动千言。",
            "孤邑验英略，流民感至恩。",
            "颜亡虽可痛，自有不亡存。"
        ],
        "notes": "",
        "id": "9825019008f5f636b860cdcaf6ade3cc"
    },
    {
        "author": "钱佖",
        "dynasty": "宋",
        "type": "诗",
        "rhythmic": "",
        "title": "挽薛艮斋  其二",
        "preface": "",
        "paragraphs": [
            "伟矣万人杰，精神运五兵。",
            "议屯谋甚婉，料敌智尤明。",
            "谨厚唐刘氏，渊源汉贾生。",
            "斯文嗟遽丧，哀挽泪纵横。"
        ],
        "notes": "",
        "id": "1e3addc294f3eb9888cd278ef816b9b5"
    }
]