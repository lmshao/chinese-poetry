[
    {
        "author": "钱镠",
        "dynasty": "唐",
        "type": "诗",
        "rhythmic": "",
        "title": "排衙石诗刻（幷序）",
        "preface": "",
        "paragraphs": [
            "□□□□□□□，□南一剑定长鲸。",
            "□□□□□□□，□帝匡扶立正声。",
            "□□□□□□□，□辉争不伏神明。",
            "□□□□□□□，□建瑶坛玉京。",
            "□□□□□□□，□□常𦶟不曾停。",
            "□□□□□□□，□□恒传宝藏经。",
            "□□□□□□□，□□今为显真灵。",
            "□□□□□□□，□□□来镇上清。",
            "（见《两浙金石志》。",
            "）（见《两浙金石志》卷四。",
            "《六艺之一录》卷一一○收此诗，第二句「□南」作「东南」，第六句「伏神明」作「仗神明」。",
            "）（〖1〗阮元《两浙金石志》跋：「右诗刻在钱唐县鳯凰山排衙石上。",
            "前刻新的序十行，行书，径一寸，文多磨灭。",
            "序后一行仅存王字，当是武肃系衔。",
            "诗则七言八韵，共九行，十六句，上半截亦阙。",
            "按《咸淳临安志》云：『旧传钱武肃王凿山，见怪石排列两行，如从卫拱立趋向，因名排衙石，及刻诗石上。",
            "』即谓此也，惜其文未载。",
            "《十国春秋》云：『武肃暇时，命诸子讽诵诗赋，或以所制诗赐丞相将吏，亦间能书写画墨竹，然不以呫哔废正务。",
            "』是武肃性躭吟咏，此刻可以窥见一斑。",
            "其书亦刚劲有法度。",
            "」）。"
        ],
        "notes": "",
        "id": "bcbdc6fee3a30aba5a027b295b5d50bb"
    },
    {
        "author": "钱镠",
        "dynasty": "唐",
        "type": "诗",
        "rhythmic": "",
        "title": "青史楼引宾从同登",
        "preface": "",
        "paragraphs": [
            "云阁霞轩别构雄，下窥疆宇壮吴宫。",
            "洪涛日日来沧海，碧嶂联联倚太穹。",
            "志仗四征平逆孽，力扶三帝有褒崇。",
            "如今分野无狼孛，青史楼标定乱功。"
        ],
        "notes": "",
        "id": "923a630a2d9886a396aa0fd1e363fb5c"
    },
    {
        "author": "钱镠",
        "dynasty": "唐",
        "type": "诗",
        "rhythmic": "",
        "title": "石镜山（幷序）",
        "preface": "",
        "paragraphs": [
            "丱岁遨游在此山，曾惊一石立山前。",
            "未能显瑞披榛莽，盖为平凶有岁年。",
            "昨返锦门停驷马，遂开灵岫种青莲。",
            "三吴百粤兴金地，永与军民作福田。"
        ],
        "notes": "",
        "id": "99121e9757c2b4324d62a80bfa3d2a87"
    },
    {
        "author": "钱镠",
        "dynasty": "唐",
        "type": "诗",
        "rhythmic": "",
        "title": "筑塘",
        "preface": "",
        "paragraphs": [
            "天分浙水应东溟，日夜波涛不暂停。",
            "千尺巨堤冲欲裂，万人力御势须平。",
            "吴都地窄兵师广，罗刹名高海众狞。",
            "为报龙神幷水府，钱塘且借作钱城。",
            "（〖1〗《全唐诗》卷八据《吴越备史》收「传语龙王并水府，钱塘借与筑钱城」二句。",
            "）。"
        ],
        "notes": "",
        "id": "a7460a2c4f91975fc1bf426a9fe0c8a3"
    },
    {
        "author": "钱镠",
        "dynasty": "唐",
        "type": "诗",
        "rhythmic": "",
        "title": "九日同群僚登高（幷序）",
        "preface": "",
        "paragraphs": [
            "淡荡晴晖杂素光，碧峰遥衬白云长。",
            "好看塞雁归南浦，宜听砧声捣夕阳。",
            "满野旌旗皆动色，千株橘柚尽含芳。",
            "锦袍分赐功臣后，因向龙山醉羽觞。"
        ],
        "notes": "",
        "id": "9122982f4cbf7b3a5dbe32584f88e035"
    },
    {
        "author": "钱镠",
        "dynasty": "唐",
        "type": "诗",
        "rhythmic": "",
        "title": "功臣堂（幷序）",
        "preface": "",
        "paragraphs": [
            "今夕虽非丰沛酒，醪觥同醉洽吾乡。",
            "两邦父老趋旌府，百品肴羞宴桂堂。",
            "宝剑已颁王礼盛，锦衣重带御炉香。",
            "越王册后封吴王，大国宣恩达万方。"
        ],
        "notes": "",
        "id": "43c6b17d4e58c1ba906d1db286a9c1df"
    },
    {
        "author": "钱镠",
        "dynasty": "唐",
        "type": "诗",
        "rhythmic": "",
        "title": "上元夜次序平江南",
        "preface": "",
        "paragraphs": [
            "四朝双母显真封，古往今来事一同。"
        ],
        "notes": "",
        "id": "a91f647031e3a3548129ddb0e4e9ab24"
    },
    {
        "author": "钱镠",
        "dynasty": "唐",
        "type": "诗",
        "rhythmic": "",
        "title": "西园产芝",
        "preface": "",
        "paragraphs": [
            "五纪尊天立霸基，八方隣国尽相知。",
            "兴吴定越崇王道，殄物平凶建国仪。",
            "忽有灵根彰瑞应，皆由和气感明祗。",
            "休言汉代芝房异，今日吾邦事更奇。"
        ],
        "notes": "",
        "id": "049389f9c0f2aa1caa08590b6d1beea5"
    },
    {
        "author": "钱镠",
        "dynasty": "唐",
        "type": "诗",
        "rhythmic": "",
        "title": "罗汉寺偶题",
        "preface": "",
        "paragraphs": [
            "九夏听蝉吟，已知秋气临。",
            "高梧上明月，深巷捣寒砧。",
            "好对吴山秀，宜观浙水深。",
            "一登灵鹫阁，宝地胜黄金。",
            "。"
        ],
        "notes": "",
        "id": "6abca6cda56f27c25a679b3d3762b78e"
    },
    {
        "author": "钱镠",
        "dynasty": "唐",
        "type": "诗",
        "rhythmic": "",
        "title": "和高僧惠韵",
        "preface": "",
        "paragraphs": [
            "岚高照目前，山下有蒙泉。",
            "云阁连天际，银河傍斗边。",
            "凉风宜散暑，清景好安禅。",
            "况是江山固，崇墉保万年。"
        ],
        "notes": "",
        "id": "931609dc914fa32bfb2b9c8d510abc33"
    },
    {
        "author": "钱镠",
        "dynasty": "唐",
        "type": "诗",
        "rhythmic": "",
        "title": "造寺保民",
        "preface": "",
        "paragraphs": [
            "百谷收成届应钟，南方景象喜重重。",
            "三秋甘泽烟尘息，四序和风气色浓。",
            "播种勤耕盈廪庾，兆民兴让洽温恭。",
            "广崇至道尊三教，盖为生灵奉圣容。"
        ],
        "notes": "",
        "id": "eef9613cecf960ffce8044d9174cc8ea"
    },
    {
        "author": "钱镠",
        "dynasty": "唐",
        "type": "诗",
        "rhythmic": "",
        "title": "秋景",
        "preface": "",
        "paragraphs": [
            "三秋才到退炎光，二曜分晖照四方。",
            "解使金风催物象，能教素节运清凉。",
            "天垂甘泽朝朝降，地秀佳苗处处香。",
            "率土吾民成富庶，虔诚稽颡荷穹苍。"
        ],
        "notes": "",
        "id": "2f6e2e9f40b7d086dc2d5baf4391b797"
    },
    {
        "author": "钱镠",
        "dynasty": "唐",
        "type": "诗",
        "rhythmic": "",
        "title": "百花亭题梅二首 一",
        "preface": "",
        "paragraphs": [
            "秾华围里万株梅，含蕊经霜待雪催。",
            "莫讶玉颜无粉态，百花中最我先开。"
        ],
        "notes": "",
        "id": "783597cd86e3c0625a322985fb358175"
    },
    {
        "author": "钱镠",
        "dynasty": "唐",
        "type": "诗",
        "rhythmic": "",
        "title": "百花亭题梅二首 二",
        "preface": "",
        "paragraphs": [
            "吴山越岫种寒梅，玉律含芳待候催。",
            "为应阳和呈雪貌，游蜂难觉我先开。"
        ],
        "notes": "",
        "id": "992c1821ea84b6db76ac9f7e6eef4b1f"
    },
    {
        "author": "钱镠",
        "dynasty": "唐",
        "type": "诗",
        "rhythmic": "",
        "title": "和太师蕴让韵",
        "preface": "",
        "paragraphs": [
            "罗汉亲崇建法台，龙峰凤岭四山隈。",
            "游人借问禅门路，还道吴王为佛开。"
        ],
        "notes": "",
        "id": "4073bd5ca5fe16347248bb2acf688264"
    },
    {
        "author": "钱镠",
        "dynasty": "唐",
        "type": "诗",
        "rhythmic": "",
        "title": "题罗隐壁",
        "preface": "",
        "paragraphs": [
            "特到儒门谒老莱，老莱相见意徘徊。",
            "黄河信有澄清日，后代应难继此才。",
            "（以上《吴越钱氏传芳集》）（〖1〗钱泳案：「《吴越备史》云：『隐寝疾，王亲临抚问。",
            "因题其壁云：「黄河信有澄清日，后代应难继此才。",
            "」隐起而续末句云：「门外旌旗屯虎豹，壁间章句动风雷。",
            "」由是以红纱罩覆于其上。",
            "』」）。"
        ],
        "notes": "",
        "id": "273baa52a272ede03d892320f4f21a38"
    },
    {
        "author": "钱镠",
        "dynasty": "唐",
        "type": "诗",
        "rhythmic": "",
        "title": "隐岳洞（在石城山，五代时有隐岳寺）",
        "preface": "",
        "paragraphs": [
            "百尺金容连翠岳，三层宝阁倚青霄。",
            "手炉香暖申卑愿，愿降殊祥福帝尧。",
            "（万历《新昌县志》三）。"
        ],
        "notes": "",
        "id": "ee6fdb426f5fe71de6b7c84334cce207"
    },
    {
        "author": "钱镠",
        "dynasty": "唐",
        "type": "诗",
        "rhythmic": "",
        "title": "浮石寺",
        "preface": "",
        "paragraphs": [
            "滟滟霞光映碧流，潭湾深处有龙湫。",
            "危楼百尺临江渚，石在波心千古浮。",
            "（见同治十一年刊区作霖纂《余干县志》卷十八。",
            "）。"
        ],
        "notes": "",
        "id": "41c6bda52c4a2abd9dbbc3d976190cf6"
    },
    {
        "author": "钱镠",
        "dynasty": "唐",
        "type": "诗",
        "rhythmic": "",
        "title": "题罗昭谏新建小楼二绝 一",
        "preface": "",
        "paragraphs": [
            "结构叨凭柱石材，敢期幢盖此徘徊。",
            "阳春曲调高难和，尽日焚香倚隗台。"
        ],
        "notes": "",
        "id": "602df0d3d87a85d3c71cb6990f55b4fa"
    },
    {
        "author": "钱镠",
        "dynasty": "唐",
        "type": "诗",
        "rhythmic": "",
        "title": "题罗昭谏新建小楼二绝 二",
        "preface": "",
        "paragraphs": [
            "玳簪珠履愧菲材，时凭栏干首重回。",
            "只待淮妖剪除后，别倾巵酒贺行台。",
            "（清嘉庆刊本《诚应武肃王集》卷四。",
            "）。"
        ],
        "notes": "",
        "id": "3d491a738dfb2e93e5677ca4c735d641"
    }
]