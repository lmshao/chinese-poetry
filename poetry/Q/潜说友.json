[
    {
        "author": "潜说友",
        "dynasty": "宋",
        "type": "诗",
        "rhythmic": "",
        "title": "手中乌啄食",
        "preface": "",
        "paragraphs": [
            "灵乌浑觉不相猜，啄食翩翩手上来。",
            "自笑老躯顽似石，被渠认作出生台。"
        ],
        "notes": "",
        "id": "ebda066a33a138248edbfde0731a4d79"
    },
    {
        "author": "潜说友",
        "dynasty": "宋",
        "type": "诗",
        "rhythmic": "",
        "title": "和贾魏公冬大雪诗  其一",
        "preface": "",
        "paragraphs": [
            "海水飞花到上林，气形和处总由心。",
            "采薇指日休兵甲，宿麦连云办辇任。",
            "炽炭酒行怀往昔，老枝诗句诏来今。",
            "燮调妙用谁知得，端在崇阳与抑阴。"
        ],
        "notes": "",
        "id": "5fad556a7b6787d176ed0ce962e84302"
    },
    {
        "author": "潜说友",
        "dynasty": "宋",
        "type": "诗",
        "rhythmic": "",
        "title": "和贾魏公冬大雪诗  其二",
        "preface": "",
        "paragraphs": [
            "云气峥嵘众俊林，圣朝事事合天心。",
            "梅根依傍蒙嘉泽，竹力低垂愧重任。",
            "有美江山祗如旧，无尘宇宙幸逢今。",
            "坐令清昼闲铃索，白战工夫效汝阴。"
        ],
        "notes": "",
        "id": "5363594d3929c5951a280ebe9017215a"
    },
    {
        "author": "潜说友",
        "dynasty": "宋",
        "type": "诗",
        "rhythmic": "",
        "title": "再和  其一",
        "preface": "",
        "paragraphs": [
            "突兀琼楼照武林，淋漓黄榜快群心。",
            "成功共说平淮度，经世谁如钓海任。",
            "后乐园应看最好，娄丰年又数从今。",
            "太平君子方宵旰，想读豳风到凌阴。"
        ],
        "notes": "",
        "id": "56aba3d6c7dd84ed1f0f2aa8604c24c4"
    },
    {
        "author": "潜说友",
        "dynasty": "宋",
        "type": "诗",
        "rhythmic": "",
        "title": "再和  其二",
        "preface": "",
        "paragraphs": [
            "句落孤山压老林，横枝解识燮调心。",
            "众贤戛击宗韶頀，外域流传洗靺任。",
            "不有鹿矶功许大，那能兔苑乐如今。",
            "非才久愧班东上，抱瓮何当学汉阴。"
        ],
        "notes": "",
        "id": "d4b7bfea77764e94902ab1040c0ce012"
    }
]