[
    {
        "author": "钱忠",
        "dynasty": "宋",
        "type": "诗",
        "rhythmic": "",
        "title": "赠仙翁三首  其一",
        "preface": "",
        "paragraphs": [
            "八十清翁今钓客，一纶一艇一鱼蓑。",
            "碧潭波底系船卧，红蓼香中对月歌。",
            "玉脍盈盘同美酒，锦鳞随手出清波。",
            "风烟幽隐无人到，俗客如何愿一过。"
        ],
        "notes": "",
        "id": "ecc7d6b6b1532a6331dcc9ef140dda4d"
    },
    {
        "author": "钱忠",
        "dynasty": "宋",
        "type": "诗",
        "rhythmic": "",
        "title": "赠仙翁三首  其二",
        "preface": "",
        "paragraphs": [
            "小舟泛泛游春水，竹笠团团覆败蓑。",
            "盈棹长风三尺浪，满船明月一声歌。",
            "非干奔走厌浮世，自是情怀慕素波。",
            "惟有仙翁为密友，就鱼携酒每相过。"
        ],
        "notes": "",
        "id": "79217bc9c2910539e8927145a0758c8f"
    },
    {
        "author": "钱忠",
        "dynasty": "宋",
        "type": "诗",
        "rhythmic": "",
        "title": "赠仙翁三首  其三",
        "preface": "",
        "paragraphs": [
            "吴江高隐仙乡客，衰鬓长髯白髪干。",
            "满目生涯千顷浪，全家衣食一纶竿。",
            "长桥水隐秋风软，极浦烟浮夜钓寒。",
            "因笑区区名利者，是非荣辱苦相干。"
        ],
        "notes": "",
        "id": "21f2a66223ea4f3515f0fed444eff812"
    },
    {
        "author": "钱忠",
        "dynasty": "宋",
        "type": "诗",
        "rhythmic": "",
        "title": "赠姑子王师孟",
        "preface": "",
        "paragraphs": [
            "水国神仙宅，吾今过此中。",
            "长桥千古月，不复怨春风。"
        ],
        "notes": "",
        "id": "079539bfb4ed5fada839f12b38baf3bc"
    }
]