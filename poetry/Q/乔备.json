[
    {
        "author": "乔备",
        "dynasty": "唐",
        "type": "诗",
        "rhythmic": "",
        "title": "出塞",
        "preface": "",
        "paragraphs": [
            "沙场三万里，猛将五千兵。",
            "旌断冰谿戍，笳吹铁关城。",
            "阴云暮下雪，寒日昼无晶。",
            "直为怀恩苦，谁知边塞情。"
        ],
        "notes": "",
        "id": "ff9917c31ca7130835f87e1e96b19a11"
    },
    {
        "author": "乔备",
        "dynasty": "唐",
        "type": "诗",
        "rhythmic": "",
        "title": "长门怨",
        "preface": "",
        "paragraphs": [
            "秋入长门殿，木落洞房虚。",
            "妾思宵徒静，君恩日更疎。",
            "坠露清金阁，流萤点玉除。",
            "还将闺里恨，遥问马相如。"
        ],
        "notes": "",
        "id": "9e9088433f14e5c38459965639d20d97"
    },
    {
        "author": "乔备",
        "dynasty": "唐",
        "type": "诗",
        "rhythmic": "",
        "title": "秋夜巫山",
        "preface": "",
        "paragraphs": [
            "巫峡裴回雨，阳台淡荡云。",
            "江山空窈窕，朝暮自纷氲。",
            "萤色寒秋露，猨啼清夜闻。",
            "谁怜梦魂远，肠断思纷纷。"
        ],
        "notes": "",
        "id": "7922949cffdc7933ce0848494d719e25"
    },
    {
        "author": "乔备",
        "dynasty": "唐",
        "type": "诗",
        "rhythmic": "",
        "title": "杂诗（伯三七七一。下同）",
        "preface": "",
        "paragraphs": [
            "𫏐借金锤秤，衔涕诉恩波。",
            "君情将妾怨，称取谓谁多？",
            "秋吹绫纨索[一]，（「绫」原卷作「凌」。",
            "）空闺生网罗。",
            "不期《流水引》，翻作《断肠歌》？",
            "（[一]俞云：「『绫纨索』三字不可解，必有误字。",
            "按下句句法，『绫』字当是一个动词，疑当作『陵纨素』。",
            "」）。"
        ],
        "notes": "",
        "id": "d0e61a37a45bec1f65f172b62bbd8906"
    },
    {
        "author": "乔备",
        "dynasty": "唐",
        "type": "诗",
        "rhythmic": "",
        "title": "秋夜巫山",
        "preface": "",
        "paragraphs": [
            "巫峡徘徊雨，阳台潭[一]荡云。",
            "江山空窈窕，朝暮自氛氲。",
            "萤色寒秋露，猿啼清夜闻。",
            "唯怜梦魂远，肠断思纷纷。",
            "（[一]俞云：「『潭』当作『澹』。",
            "」刘云：「潭荡双声字。",
            "」）。"
        ],
        "notes": "",
        "id": "9f7d3336af81f9822b6090aa4355c664"
    }
]