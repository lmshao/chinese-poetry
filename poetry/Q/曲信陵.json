[
    {
        "author": "曲信陵",
        "dynasty": "唐",
        "type": "诗",
        "rhythmic": "",
        "title": "移居洞庭",
        "preface": "",
        "paragraphs": [
            "重林将叠嶂，此处可逃秦。",
            "水隔人间世，花开洞里春。",
            "荷锄分地利，纵酒乐天真。",
            "万事更何有，吾今已外身。"
        ],
        "notes": "",
        "id": "b9fe661c6f34b249e8757d1534efa64b"
    },
    {
        "author": "曲信陵",
        "dynasty": "唐",
        "type": "诗",
        "rhythmic": "",
        "title": "吴门送客",
        "preface": "",
        "paragraphs": [
            "乱山吴苑外，临水让王祠。",
            "素是伤情处，春非送客时。",
            "不须愁落日，且愿驻青丝。",
            "千里会应到，一尊谁共持。"
        ],
        "notes": "",
        "id": "d49b8fa09c4f37e34348ed7ccc700b12"
    },
    {
        "author": "曲信陵",
        "dynasty": "唐",
        "type": "诗",
        "rhythmic": "",
        "title": "长安道",
        "preface": "",
        "paragraphs": [
            "朱门暎绿杨，双阙抵通庄。",
            "玉珮声逾远，红尘犹自香。"
        ],
        "notes": "",
        "id": "3b52de6c3982621c536d6cb1ee7675e2"
    },
    {
        "author": "曲信陵",
        "dynasty": "唐",
        "type": "诗",
        "rhythmic": "",
        "title": "出自贼中谒恒上人",
        "preface": "",
        "paragraphs": [
            "再拜吾师喜复悲，誓心从此永归依。",
            "浮生恍忽若真梦，何事于中有是非。"
        ],
        "notes": "",
        "id": "e577d4f818871edd90b5a5e14264a16b"
    },
    {
        "author": "曲信陵",
        "dynasty": "唐",
        "type": "诗",
        "rhythmic": "",
        "title": "过真律师旧院",
        "preface": "",
        "paragraphs": [
            "寂然秋院闭秋光，过客闲来礼影堂。",
            "坚冰销尽还成水，本自无形何足伤。"
        ],
        "notes": "",
        "id": "ef01ea8a761cd57b593ebf3f6cbaeb4f"
    },
    {
        "author": "曲信陵",
        "dynasty": "唐",
        "type": "诗",
        "rhythmic": "",
        "title": "酬谈上人咏海石榴",
        "preface": "",
        "paragraphs": [
            "真僧相劝外浮华，万法无常可叹嗟。",
            "但试寻思阶下树，何人种此我看花。"
        ],
        "notes": "",
        "id": "cf934755e59d292e7935055ec78fa677"
    },
    {
        "author": "曲信陵",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "台笠冒山雨，渚田耕荇花。"
        ],
        "notes": "",
        "id": "b53b314f7c31ff26e391e544463ab3f6"
    }
]