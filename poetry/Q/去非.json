[
    {
        "author": "去非",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "龙角辉春，蛾春惊晓，梦阑金翠屏开。",
            "异芬薰室，风送蕊仙来。",
            "玉女擎香沐浴，人间世、洗彻凡埃。",
            "梅开后，留花酝染，清味俗难猜。",
            "东君，尤雅爱，传香芳畹，香发庭陔。",
            "宁馨满尊前，喜奏瑶台。",
            "便好纽为佩王，瀛洲路、同赏蓬莱。",
            "蟠桃宴，从今曼倩，三骋奇材。"
        ],
        "notes": "",
        "id": "d537c79f1c46df71b9b326262f1194ef"
    }
]