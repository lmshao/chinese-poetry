[
    {
        "author": "钱公辅",
        "dynasty": "宋",
        "type": "诗",
        "rhythmic": "",
        "title": "蓬莱行",
        "preface": "",
        "paragraphs": [
            "蓬莱谪居香案吏，此语昔自微之始。",
            "后人慷慨慕前芬，高阁雄名由此起。",
            "一从圮废知几年，栋摧础断埋空山。",
            "遗踪余址杳何处，惟有竹树荒芜闲。",
            "过者徘徊游者惜，举头不见溪山色。",
            "寂寞无人欲问谁，神仙有景真虚掷。",
            "一兴一弊固有时，主人旌斾来何迟。",
            "下车铓刃得优逸，痛此旧事几凌夷。",
            "呼工萃材若河决，正值西成农隙月。",
            "屹然大厦立层巅，百尺崇基鬼神拔。",
            "虹蜺截空崖险平，一级一级烟云生。",
            "步武陵虚眉睫湿，四面四面屏障迎。",
            "时携宾佐恣吟赏，笙歌辈类文章党。",
            "回眸眩晃相顾笑，莫辨人间与天上。",
            "观风龌龊环翠低，左右罗列如婴儿。",
            "鉴湖浩渺稽岭秀，上下延揖生光辉。",
            "秋日凄清春日媚，冬宜饮雪夏宜醉。",
            "四时风景各一全，须言不是寻常地。",
            "乃知真境未易彰，神物宝护天缄藏。",
            "人谋暗与鬼工合，一日剖露如腾骧。",
            "越王台榭荒凉后，唐相英灵磨灭久。",
            "千岩万壑幽隠处，而今尽入人襟袖。",
            "凭栏黯黯半斜阳，烧烟渔火凝寒光。",
            "此时撇起千里恨，使人凄哽生断肠。",
            "隔帘依依渐明月，酒气浩荡歌声滑。",
            "此时放出百杯欢，使人雍容重击节。",
            "惟公独作蓬莱主，夜拥琴书杂樽俎。",
            "胸中气焰欲干斗，座上辞锋欣捉麈。",
            "嗟余时作蓬莱客，赋咏登临儒者职。",
            "千日徒教混醉醒，七言未解锵金石。",
            "蓬莱本在沧溟中，那知平地别有宫。",
            "方壶圆峤咫尺是，愿乘鹏翼长西东。",
            "满筵谁匪蓬莱宾，阖境尽是蓬莱民。",
            "人人共结蓬莱约，行行醉看蓬莱春。"
        ],
        "notes": "",
        "id": "3ae5e5150dd2e304aa7260118eef6080"
    },
    {
        "author": "钱公辅",
        "dynasty": "宋",
        "type": "诗",
        "rhythmic": "",
        "title": "若耶溪",
        "preface": "",
        "paragraphs": [
            "若耶溪出若耶山，浪影溶溶入醉颜。",
            "仙客曾因一箭赠，樵风长到五云关。",
            "数峰蘸碧轻清外，双舸浮春上下闲。",
            "料得当年乘兴子，为贪烟水宿前湾。"
        ],
        "notes": "",
        "id": "4c06b8850454d5f92813efb0416897e5"
    },
    {
        "author": "钱公辅",
        "dynasty": "宋",
        "type": "诗",
        "rhythmic": "",
        "title": "禹穴",
        "preface": "",
        "paragraphs": [
            "一朵云根压众岚，古传深坎自天錾。",
            "藏书未必先王事，好怪惟闻太史探。",
            "洞府闲来何寂寞，龙髯垂处认䰐𩭹。",
            "近岩更剖知章字，谩识奇踪意自甘。"
        ],
        "notes": "",
        "id": "b9574309b38fa01c5c265cdb25e2438f"
    },
    {
        "author": "钱公辅",
        "dynasty": "宋",
        "type": "诗",
        "rhythmic": "",
        "title": "众乐亭二首  其一",
        "preface": "",
        "paragraphs": [
            "谁把江湖付此翁，江湖更在广城中。",
            "葺成世界三千景，占得鹏天九万风。",
            "宴豆四时諠画鼓，游人两岸跨长虹。",
            "他年若数东南胜，须作蓬邱第一宫。"
        ],
        "notes": "",
        "id": "caecb7018083c4d66382a9121e485015"
    },
    {
        "author": "钱公辅",
        "dynasty": "宋",
        "type": "诗",
        "rhythmic": "",
        "title": "众乐亭二首  其二",
        "preface": "",
        "paragraphs": [
            "势压平湖四面佳，好风明月是生涯。",
            "鲸鲵背上浮三岛，菡萏香中放两衙。",
            "屏列已疑云母净，帘垂不待水精奢。",
            "此心会笑元丞相，终日楼台为一家。"
        ],
        "notes": "",
        "id": "f09c3f8b6fb4a7177a32c626dc7ebf3a"
    },
    {
        "author": "钱公辅",
        "dynasty": "宋",
        "type": "诗",
        "rhythmic": "",
        "title": "寄题翠麓寺呈伯强寺丞",
        "preface": "",
        "paragraphs": [
            "曩时曾作家山游，亭有翠麓排新幽。",
            "疏轩密牖竹锵戛，烈风劲雨松飕飗。",
            "呀然出户瞰山足，屹然数竿围上头。",
            "扫除云峰耸客步，煎煮锡水供茶瓯。",
            "我时既合众宾饮，醉岸山帻心迟留。",
            "山僧领我丐诗榜，诗未脱吻惊旋辀。",
            "四方环走倏已晚，十载负约今方酬。",
            "珍蓝增葺想胜旧，我已白首縻藩州。",
            "何当一赋归去来，再款岩室空披搜。",
            "吾宗道人正嘉遯，摆脱世上无穷忧。",
            "欣逢主人贤且令，泉石笑傲都相求。",
            "上人洒扫莫暂闲，行行逆我西来舟。"
        ],
        "notes": "",
        "id": "0681578c3acabc4c4efb8ba3a9408110"
    },
    {
        "author": "钱公辅",
        "dynasty": "宋",
        "type": "诗",
        "rhythmic": "",
        "title": "和许仲涂郎中游山",
        "preface": "",
        "paragraphs": [
            "每同南郭先生到，今伴东牟太守来。",
            "自顾拙疏聊自乐，白云径里踏荒苔。"
        ],
        "notes": "",
        "id": "c4d0cd640a1afedb04d2126bdda192e1"
    },
    {
        "author": "钱公辅",
        "dynasty": "宋",
        "type": "诗",
        "rhythmic": "",
        "title": "福州",
        "preface": "",
        "paragraphs": [
            "七闽天东南，群山号未绝。",
            "其中长乐郡，佳丽比吴越。",
            "日出朝可攀，地温冬不雪。"
        ],
        "notes": "",
        "id": "e0f927a197cfbdd874a9d9fc2222dd71"
    }
]