[
    {
        "author": "权无染",
        "dynasty": "宋",
        "type": "词",
        "rhythmic": "乌夜啼",
        "title": "",
        "preface": "",
        "paragraphs": [
            "洗尽铅华污，玉颜自发轻红。",
            "无言雪月黄昏后，别是个丰容。",
            "骨瘦难禁消瘦，香寒不并芳秾。",
            "与君高却看花眼，红紫谩春风。"
        ],
        "notes": "",
        "id": "23f0baa2d4cc65fd5c832da9039b5348"
    },
    {
        "author": "权无染",
        "dynasty": "宋",
        "type": "词",
        "rhythmic": "凤凰台忆吹箫・凤凰台上忆吹箫",
        "title": "",
        "preface": "",
        "paragraphs": [
            "水国云乡，冰魂雪魄，朝来新领春还。",
            "便未怕、天暄蜂蝶，笛转羌蛮。",
            "一树垂云似画，香暗暗、白浅红班。",
            "东风外，清新雪月，潇洒溪山。",
            "应是飞琼弄玉，天不管、年年谪向人间。",
            "占芳事，铅华一洗，红叶俱残。",
            "多少烟愁雨恨，空脉脉、意远情闲。",
            "无人见，翠袖倚竹天寒。"
        ],
        "notes": "",
        "id": "7de2c6b0c0efb1946873cace2fb3c7ac"
    },
    {
        "author": "权无染",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "一点檀心紫，千重粉翅光。",
            "蔷薇水浸淡鹅黄。",
            "别是一般风韵、断人肠。",
            "有艳难欺雪，无花可此香。",
            "寻思无计与幽芳。",
            "除是玉人清瘦、道家妆。"
        ],
        "notes": "",
        "id": "d84af1b99eb080c880474abbd83dc50b"
    },
    {
        "author": "权无染",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "照水金莲小，披风宝麝浮。",
            "雪中开占百花头。",
            "一味潇潇洒洒、自风流。",
            "病态含春瘦，芳魂傍月愁。",
            "轻烟微雨更清幽。",
            "遮莫姚黄相并、也应羞。"
        ],
        "notes": "",
        "id": "4c94512fc043bf7dd475017a2db75e66"
    },
    {
        "author": "权无染",
        "dynasty": "宋",
        "type": "词",
        "rhythmic": "孤馆深沈",
        "title": "",
        "preface": "",
        "paragraphs": [
            "琼英雪艳岭梅芳。",
            "天付与清香。",
            "向腊后春前，解压万花，先占东阳。",
            "拟待折、一枝相赠，奈水远天长。",
            "对妆面、忍听羌笛，又还空断人肠。"
        ],
        "notes": "",
        "id": "e910129f4128ab28ae4ecd39b203c223"
    }
]