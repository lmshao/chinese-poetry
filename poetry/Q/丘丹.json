[
    {
        "author": "丘丹",
        "dynasty": "唐",
        "type": "诗",
        "rhythmic": "",
        "title": "忆长安 四月",
        "preface": "",
        "paragraphs": [
            "忆长安，四月时，南郊万乘旌旗。",
            "尝酎玉巵更献，含桃丝笼交驰。",
            "芳草落花无限，金张许史相随。"
        ],
        "notes": "",
        "id": "47356cda69d3b9f7ec7ccde881dea8ff"
    },
    {
        "author": "丘丹",
        "dynasty": "唐",
        "type": "诗",
        "rhythmic": "",
        "title": "状江南 季冬",
        "preface": "",
        "paragraphs": [
            "江南季冬月，红蟹大如𤬊。",
            "湖水龙为镜，炉峰气作烟。"
        ],
        "notes": "",
        "id": "2fcda8da5f3f37945b93ee0899493b91"
    },
    {
        "author": "丘丹",
        "dynasty": "唐",
        "type": "诗",
        "rhythmic": "",
        "title": "和韦使君秋夜见寄",
        "preface": "",
        "paragraphs": [
            "露滴梧叶鸣，秋风桂花发。",
            "中有学仙侣，吹箫弄山月。"
        ],
        "notes": "",
        "id": "8f57a9ea492a9e6d9679d824a0d72153"
    },
    {
        "author": "丘丹",
        "dynasty": "唐",
        "type": "诗",
        "rhythmic": "",
        "title": "奉酬韦苏州使君",
        "preface": "",
        "paragraphs": [
            "久作烟霞侣，𫏐将簪组亲。",
            "还同褚伯玉，入馆忝州人。"
        ],
        "notes": "",
        "id": "4d573e0d7a46ec3da828223e401a5dc0"
    },
    {
        "author": "丘丹",
        "dynasty": "唐",
        "type": "诗",
        "rhythmic": "",
        "title": "和韦使君听江笛送陈侍御",
        "preface": "",
        "paragraphs": [
            "离樽闻夜笛，寥亮入寒城。",
            "月落车马散，凄恻主人情。"
        ],
        "notes": "",
        "id": "860c696c458caef824fed71c1da90556"
    },
    {
        "author": "丘丹",
        "dynasty": "唐",
        "type": "诗",
        "rhythmic": "",
        "title": "奉酬韦使君送归山之作",
        "preface": "",
        "paragraphs": [
            "侧闻郡守至，偶乘黄犊出。",
            "不别桃源人，一见经累日。",
            "蝉鸣念秋稼，兰酌动离瑟。",
            "临水降麾幢，野艇才容膝。",
            "参差碧山路，目送江帆疾。",
            "涉海得骊珠，栖梧惭凤质。",
            "媿非郑公里，归扫蒙笼室。"
        ],
        "notes": "",
        "id": "36cf63e66c7383e32b5ad029d11996dd"
    },
    {
        "author": "丘丹",
        "dynasty": "唐",
        "type": "诗",
        "rhythmic": "",
        "title": "奉酬重送归山",
        "preface": "",
        "paragraphs": [
            "卖药有时至，自知来往疎。",
            "遽辞池上酌，新得山中书。",
            "步出芙蓉府，归乘觳𧥆车。",
            "猥蒙招隐作，岂愧班生庐。"
        ],
        "notes": "",
        "id": "e5363d20c4ed54486a9b87ed6d4a2237"
    },
    {
        "author": "丘丹",
        "dynasty": "唐",
        "type": "诗",
        "rhythmic": "",
        "title": "经湛长史草堂",
        "preface": "",
        "paragraphs": [
            "身退谢名累，道存嘉止足。",
            "设醴降华幡，挂冠守空谷。",
            "偶寻野外寺，仰慕贤者躅。",
            "不见昔簪裾，犹有旧松竹。",
            "烟霞虽异世，风韵如在瞩。",
            "余即江海上，归辙青山曲。"
        ],
        "notes": "",
        "id": "6666aa719812c957a2efa8b85198bbc8"
    },
    {
        "author": "丘丹",
        "dynasty": "唐",
        "type": "诗",
        "rhythmic": "",
        "title": "萧山祗园寺",
        "preface": "",
        "paragraphs": [
            "东晋许徴君，西方彦上人。",
            "生时犹定见，悟后了前因。",
            "灵塔多年古，高僧苦行频。",
            "碑存才记日，藤老岂知春。",
            "车骑归萧詧，云林识许询。",
            "千秋不相见，悟定是吾身。"
        ],
        "notes": "",
        "id": "ba03893082571bb20b54be37774b4775"
    },
    {
        "author": "丘丹",
        "dynasty": "唐",
        "type": "诗",
        "rhythmic": "",
        "title": "奉使过石门观瀑",
        "preface": "",
        "paragraphs": [
            "溪上望悬泉，耿耿云中见。",
            "披榛上岩岫，峭壁正东面。",
            "千仞泻联珠，一潭喷飞霰。",
            "嵯𤄓满山响，坐觉炎氛变。",
            "照日类虹霓，从风似绡练。",
            "灵奇既天造，惜处穷海甸。",
            "吾祖昔登临，谢公亦游衍。",
            "王程惧淹泊，下磴空延眷。",
            "千里雷尚闻，峦回树葱蒨。",
            "此来共贱役，探讨愧前彦。",
            "永欲洗尘缨，终当惬此愿。"
        ],
        "notes": "",
        "id": "aff6916c130889eafbd93fb49a1a596b"
    },
    {
        "author": "丘丹",
        "dynasty": "唐",
        "type": "诗",
        "rhythmic": "",
        "title": "秋夕宿石门馆",
        "preface": "",
        "paragraphs": [
            "暝从石门宿，摇落四岩空。",
            "潭月漾山足，天河泻涧中。",
            "杉松寒似雨，猨鸟夕惊风。",
            "独卧不成寝，苍然想谢公。"
        ],
        "notes": "",
        "id": "78827ee84cc2642a9a30111f90afb05b"
    },
    {
        "author": "丘丹",
        "dynasty": "唐",
        "type": "诗",
        "rhythmic": "",
        "title": "奉使过石门瀑布",
        "preface": "",
        "paragraphs": [
            "溪上望悬泉，耿耿云中见。",
            "披榛上岩𪩘，绝壁正东面。",
            "千仞泻联珠，一潭喷飞霰。",
            "嵯灇满山响，坐觉炎氛变。",
            "照日类虹蜺，从风似绡练。",
            "灵奇既天造，惜处穷海甸。",
            "吾祖昔登临，谢公亦游衍。",
            "王程惧淹泊，下磴空延眷。",
            "千里雷尚闻，峦回树葱蒨。",
            "奔波恭贱役，探讨媿前彦。",
            "永欲洗尘缨，终当惬兹愿。"
        ],
        "notes": "",
        "id": "aff6916c130889eafbd93fb49a1a596b"
    },
    {
        "author": "丘丹",
        "dynasty": "唐",
        "type": "诗",
        "rhythmic": "",
        "title": "秋夕宿石门馆",
        "preface": "",
        "paragraphs": [
            "暝从石门宿，摇落四岩空。",
            "潭月漾山足，天河泻涧中。",
            "杉松寒似雨，猨鸟夕惊风。",
            "独卧不成寐，苍然想谢公。"
        ],
        "notes": "",
        "id": "78827ee84cc2642a9a30111f90afb05b"
    }
]