[
    {
        "author": "青霞子",
        "dynasty": "唐",
        "type": "诗",
        "rhythmic": "",
        "title": "龙虎元旨歌 一",
        "preface": "",
        "paragraphs": [
            "天地初分日月高，状如鸡子复如桃。",
            "阴阳真气知时节，直待三年脱战袍。"
        ],
        "notes": "",
        "id": "ebf80cdb82e7bfcdbbc3352863ea99bb"
    },
    {
        "author": "青霞子",
        "dynasty": "唐",
        "type": "诗",
        "rhythmic": "",
        "title": "龙虎元旨歌 二",
        "preface": "",
        "paragraphs": [
            "大道分明在眼前，时人不会误归泉。",
            "黄芽本是乾坤气，神水根基与汞连。"
        ],
        "notes": "",
        "id": "f0ad4770173588a8d3004bdb36ce7299"
    },
    {
        "author": "青霞子",
        "dynasty": "唐",
        "type": "诗",
        "rhythmic": "",
        "title": "龙虎元旨歌 三",
        "preface": "",
        "paragraphs": [
            "龙虎丹砂义最幽，五神金内汞铅流。",
            "千朝变紫云飞去，直至大罗天上头。"
        ],
        "notes": "",
        "id": "5d12f4c7b02cda317c6ae19cfd2233db"
    },
    {
        "author": "青霞子",
        "dynasty": "唐",
        "type": "诗",
        "rhythmic": "",
        "title": "龙虎元旨歌 四",
        "preface": "",
        "paragraphs": [
            "认得根源不用忙，三三合九有纯阳。",
            "潜通变化神光见，从此朝天近玉皇。"
        ],
        "notes": "",
        "id": "a78f8002ba09973b4b279784ebc69c28"
    },
    {
        "author": "青霞子",
        "dynasty": "唐",
        "type": "诗",
        "rhythmic": "",
        "title": "龙虎元旨歌 五",
        "preface": "",
        "paragraphs": [
            "用铅须得汞相和，二性为亲女唱歌。",
            "炼到紫河车地动，白云相伴鹤来过。"
        ],
        "notes": "",
        "id": "4d54dc6927d06c50a352be2dbca7661f"
    },
    {
        "author": "青霞子",
        "dynasty": "唐",
        "type": "诗",
        "rhythmic": "",
        "title": "龙虎元旨歌 六",
        "preface": "",
        "paragraphs": [
            "合其天地合其元，子母相逢不敢言。",
            "先汞后铅真道大，莫教失伴鹤归天。"
        ],
        "notes": "",
        "id": "0ab3d801de4e562872f85fa58ed9701e"
    },
    {
        "author": "青霞子",
        "dynasty": "唐",
        "type": "诗",
        "rhythmic": "",
        "title": "龙虎元旨歌 七",
        "preface": "",
        "paragraphs": [
            "此宝从来二八传，吉年吉月入炉安。",
            "千朝火候依时节，必定芽成汞已干。",
            "（按：《龙虎元旨》末云：「东岳董师元于贞元五年受之于罗浮山隐士青霞子，贞元十九年传受剑州司马张陶，开成三年京师传族弟汾，成长契五年传成君。",
            "」）。"
        ],
        "notes": "",
        "id": "8a3958ff085cc87bde661bb2480db44f"
    }
]