[
    {
        "author": "钱弘佐",
        "dynasty": "唐",
        "type": "诗",
        "rhythmic": "",
        "title": "佳辰小䜩寄越州七弟湖州八弟",
        "preface": "",
        "paragraphs": [
            "角黍佳辰社稷宁，灵和开䜩乐群英。",
            "樽前只少鸰原会，百里江城隔二城。"
        ],
        "notes": "",
        "id": "1ec5c974e26599542346f94748fe7d17"
    },
    {
        "author": "钱弘佐",
        "dynasty": "唐",
        "type": "诗",
        "rhythmic": "",
        "title": "谒宝塔回赐僧录",
        "preface": "",
        "paragraphs": [
            "佛日辉光最有灵，真身宝塔镇吴城。",
            "千寻独拔乾坤耸，八面齐含日月明。",
            "几曲朱栏瞻海浪，长时金铎振风声。",
            "祷祈祇愿苍生泰，更仗高僧法供精。",
            "（以上《吴越钱氏传芳集》）。"
        ],
        "notes": "",
        "id": "0e327a1e0ee6c46045e70eaa4c2acf04"
    }
]