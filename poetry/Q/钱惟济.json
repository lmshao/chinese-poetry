[
    {
        "author": "钱惟济",
        "dynasty": "宋",
        "type": "诗",
        "rhythmic": "",
        "title": "夜䜩",
        "preface": "",
        "paragraphs": [
            "清䜩夜何其，南亭露欲晞。",
            "蹁跹霞袖舞，潋滟羽觞飞。",
            "镂楶摇花落，金珰照月辉。",
            "瑶光未西落，休赋醉言归。"
        ],
        "notes": "",
        "id": "9cacfadcec91d11c36de267abc1079ca"
    },
    {
        "author": "钱惟济",
        "dynasty": "宋",
        "type": "诗",
        "rhythmic": "",
        "title": "苦热",
        "preface": "",
        "paragraphs": [
            "苹末风休飞阁深，亭亭日御渐流金。",
            "火云接影横银汉，水鸟无声下翠阴。",
            "渴想孤山同饮露，烦思楚殿独披襟。",
            "柘浆粔籹都无味，卫玠清羸欲不任。"
        ],
        "notes": "",
        "id": "a521d9191f4bef511124bafc3e6fe176"
    },
    {
        "author": "钱惟济",
        "dynasty": "宋",
        "type": "诗",
        "rhythmic": "",
        "title": "护国寺",
        "preface": "",
        "paragraphs": [
            "穹窿台岳压重溟，中起青鸳接福庭。",
            "新好天花对雨坠，清凉甘露隔宵零。",
            "金绳界道连飞布，碧树周阿绕翠屏。",
            "异日功成解缨去，伫期同撷五芝馨。"
        ],
        "notes": "",
        "id": "cb920d193a44bc5859c7f216343259b1"
    },
    {
        "author": "钱惟济",
        "dynasty": "宋",
        "type": "诗",
        "rhythmic": "",
        "title": "送从进长老归天台",
        "preface": "",
        "paragraphs": [
            "枢府多年识相毫，又飞镮锡出神臯。",
            "霞标起处瞻鸳刹，风信平时过鹭涛。",
            "月露空蒙迷桧檝，天香芬郁湿兰袍。",
            "道猷法窟从兹始，应叹吾生空二毛。"
        ],
        "notes": "",
        "id": "de6d137991aeb41b68624fe2ef03451f"
    },
    {
        "author": "钱惟济",
        "dynasty": "宋",
        "type": "诗",
        "rhythmic": "",
        "title": "灯夕寄献内翰虢略公",
        "preface": "",
        "paragraphs": [
            "峣阙翚飞河汉傍，勾陈遥认赭袍光。",
            "九枝火树连金狄，万里霜轮上碧珰。",
            "匝地行车珠网细，照光晨燎紫沈香。",
            "祇开鼇岭神仙客，再拜云边捧寿觞。"
        ],
        "notes": "",
        "id": "e4125a62c67434f7824a1fa26fa49b38"
    },
    {
        "author": "钱惟济",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "凤箫通碧落，星石辨灵源。"
        ],
        "notes": "",
        "id": "9635525fba612c82c56db20c19e5e029"
    },
    {
        "author": "钱惟济",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "庭下焚香连宿雾，林间鸣佩起栖鸾。"
        ],
        "notes": "",
        "id": "116bf1af2badd6e17971b5d17cdeec85"
    },
    {
        "author": "钱惟济",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "晓陌壶浆满，春风骑吹长。"
        ],
        "notes": "",
        "id": "82f8906b47eb7344914fb13c82b21915"
    }
]