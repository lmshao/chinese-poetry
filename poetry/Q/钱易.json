[
    {
        "author": "钱易",
        "dynasty": "宋",
        "type": "诗",
        "rhythmic": "",
        "title": "梦越州小江",
        "preface": "",
        "paragraphs": [
            "越布缝单衾，灯青月黄浅。",
            "精魂度江水，适去无近远。",
            "湿沙平朔天，宿鸟踏古篆。",
            "巨潮淹积石，瘦白涩无藓。",
            "橹响期西陵，苍岑屏曲展。",
            "夙龄贱登临，今日生健羡。",
            "汀洲逢故妾，振袂指吴苑。",
            "向人呼旧官，血泣惭孤蹇。"
        ],
        "notes": "",
        "id": "8b404a1280b191678e1ba7f7b380afd6"
    },
    {
        "author": "钱易",
        "dynasty": "宋",
        "type": "诗",
        "rhythmic": "",
        "title": "览越僧诗集有寄",
        "preface": "",
        "paragraphs": [
            "莫学江淹拟惠休，碧云才调已难酬。",
            "怀君知有关山梦，开卷如逢水石秋。",
            "不得归来作都讲，自惭名宦正悠悠。"
        ],
        "notes": "",
        "id": "c511f34925c9f5f5a7d5e08dfcb97da7"
    },
    {
        "author": "钱易",
        "dynasty": "宋",
        "type": "诗",
        "rhythmic": "",
        "title": "上巳至玉津园赐宴",
        "preface": "",
        "paragraphs": [
            "祓禊标春巳，歌时庆鲁雩。",
            "禁园宣密宴，玉馔赐天厨。",
            "班序参三殿，衣冠盛两都。",
            "云罍倾上席，宝马闹长衢。",
            "帝泽恩何重，春风节已徂。",
            "归来白虎殿，微咏共操觚。"
        ],
        "notes": "",
        "id": "52b43b2e1e53a869d52236aa5a2ae66c"
    },
    {
        "author": "钱易",
        "dynasty": "宋",
        "type": "诗",
        "rhythmic": "",
        "title": "初夏病中",
        "preface": "",
        "paragraphs": [
            "抱病经清暑，空庭扫紫苔。",
            "花篱妨蝶过，桐井引禽来。",
            "徒有文园渴，更有漳浦才。",
            "可怜余滞骨，无复动心灰。"
        ],
        "notes": "",
        "id": "4636d15733f6d2ddc76192e3cfffff8c"
    },
    {
        "author": "钱易",
        "dynasty": "宋",
        "type": "诗",
        "rhythmic": "",
        "title": "和人首夏池上雨中闻笛",
        "preface": "",
        "paragraphs": [
            "朱华始沈泉，池塘恰雨天。",
            "鹭头飘雪暗，荷腹荡珠圆。",
            "风递谁家笛，声冲几里烟。",
            "拂波轻重起，隔树往来传。",
            "沥沥虽侵汉，遥遥已杂□。",
            "天龙吟转乐，石韵更相连。",
            "谩读襄王赋，虚夸子晋仙。",
            "宁同向散骑，肠断向漪涟。"
        ],
        "notes": "",
        "id": "4a67ea64c0311f83ead9910854d58fbc"
    },
    {
        "author": "钱易",
        "dynasty": "宋",
        "type": "诗",
        "rhythmic": "",
        "title": "七夕作",
        "preface": "",
        "paragraphs": [
            "天上人间重此宵，新情旧恨两迢迢。",
            "汉宫露密罘罳冷，秦殿灯深羯鼓焦。",
            "香粉溟蒙筛绮席，蛛丝千万络烟霄。",
            "牵牛何事劳乌鹊，不使虹蜺驾作桥。"
        ],
        "notes": "",
        "id": "a0d75cc412fd583cd3e934f3a8ba8983"
    },
    {
        "author": "钱易",
        "dynasty": "宋",
        "type": "诗",
        "rhythmic": "",
        "title": "中秋夜守让南厅玩月",
        "preface": "",
        "paragraphs": [
            "秋气元清切，明蟾千里心。",
            "金盘上河侧，玉水浸楼阴。",
            "闺怨有消歇，客愁无浅深。",
            "关山今夜里，星斗共沉沉。"
        ],
        "notes": "",
        "id": "b4e539ab2b806ea05651df7fb230fd89"
    },
    {
        "author": "钱易",
        "dynasty": "宋",
        "type": "诗",
        "rhythmic": "",
        "title": "中秋",
        "preface": "",
        "paragraphs": [
            "天惨严霜厚，神清宿雨微。",
            "枝空蝉拟脱，巢冷燕谋归。",
            "白日莲塘梦，红纱水国衣。",
            "锦书知未了，轧轧弄鸣机。"
        ],
        "notes": "",
        "id": "116e1d0491761e5eb20bae732d86a528"
    },
    {
        "author": "钱易",
        "dynasty": "宋",
        "type": "诗",
        "rhythmic": "",
        "title": "嵇康小舞词",
        "preface": "",
        "paragraphs": [
            "薛九三十侍中郎，兰香花态生春堂。",
            "龙盘王气变秋雾，淮声哭月浮秋霜。",
            "宜城酒烟湿羁腹，与君强舞当时曲。",
            "玉树遗辞莫重听，黄尘染鬓无前绿。",
            "我闻襄阳白铜鞮，荒情古艳传幽悲。",
            "凄凉不抵亡国恨，尘中苦泪飞柔丝。",
            "洛阳公子擎银觞，跪奴和曲生辉光。",
            "茂陵旅梦无春草，彤管含羞裁短章。"
        ],
        "notes": "",
        "id": "8bfc92a90c05e04a5174577609734884"
    },
    {
        "author": "钱易",
        "dynasty": "宋",
        "type": "诗",
        "rhythmic": "",
        "title": "西游曲",
        "preface": "",
        "paragraphs": [
            "花销秋老白日短，败红荒绿迷空馆。",
            "拟将清血洒昭陵，幽谷蛇啼半山晚。",
            "十年辞家勤献书，王孙不许延公车。",
            "江头祖庙祭无血，重门生草寒离离。",
            "我有黄金三尺剑，奸骨无痕古波艳。",
            "佩入函关无故人，玉握凋零七星暗。"
        ],
        "notes": "",
        "id": "6f36e19e8462030e59a07e9169529cc7"
    },
    {
        "author": "钱易",
        "dynasty": "宋",
        "type": "诗",
        "rhythmic": "",
        "title": "温泉诗",
        "preface": "",
        "paragraphs": [
            "悲哉天宝时，帝耄政不修。",
            "宠幸尊妇人，阴极阳已柔。",
            "外戚盛本枝，栉比封列侯。",
            "丞相大将军，备位甚悠悠。",
            "天下安既久，积渐力不周。",
            "车服金玉焕，黎庶饥寒愁。",
            "骊山温泉宫，昼幸与夜游。",
            "一游百司备，万费一日休。",
            "虽能心自快，化作神稷忧。",
            "国忠恣吞噬，林甫怀奸偷。",
            "胡雏据太原，钟鼓无计收。",
            "黄尘满长安，惨黩九庙羞。",
            "唐天未使绝，返正知疾瘳。",
            "自兹游赏地，荆棘生荒秋。",
            "旧物悉已废，蜘蛛挂重楼。",
            "览者咸寒心，一过三回头。",
            "因知帝王业，坚固宣鸿猷。",
            "岂可信嗜欲，侮弄生疮疣。",
            "雕墙峻宇诫，简牍况有由。",
            "翻思黍离章，续之应可仇。"
        ],
        "notes": "",
        "id": "0644431131097285b62fb01323b3e618"
    },
    {
        "author": "钱易",
        "dynasty": "宋",
        "type": "诗",
        "rhythmic": "",
        "title": "南兵",
        "preface": "",
        "paragraphs": [
            "曾见南兵苦，征辽事亦如。",
            "金疮寒长肉，纸甲雨生蛆。",
            "山小虀霜骨，河枯臛腐鱼。",
            "黎元无处哭，丁户日相疏。"
        ],
        "notes": "",
        "id": "85072cd855b63206e78774a39c213a3f"
    },
    {
        "author": "钱易",
        "dynasty": "宋",
        "type": "诗",
        "rhythmic": "",
        "title": "习家池大堤",
        "preface": "",
        "paragraphs": [
            "清风习池上，落日岘山西。",
            "使君来问俗，听唱白铜鞮。"
        ],
        "notes": "",
        "id": "12056aae1106e091cf12e4b65322c3aa"
    },
    {
        "author": "钱易",
        "dynasty": "宋",
        "type": "诗",
        "rhythmic": "",
        "title": "送张无梦归天台",
        "preface": "",
        "paragraphs": [
            "暂谒明光拂斗槎，杖蔾归去赤城霞。",
            "琳宫重启仙人室，金阙新辞太帝家。",
            "祇自运心奔白日，何须掷米作丹砂。",
            "云章赐重崆峒远，还向悬岑炼五芽。"
        ],
        "notes": "",
        "id": "0724d65f4338b4f00d8733e605a754dd"
    },
    {
        "author": "钱易",
        "dynasty": "宋",
        "type": "诗",
        "rhythmic": "",
        "title": "送僧归护国寺",
        "preface": "",
        "paragraphs": [
            "拂衣台岭旧林泉，命服兰芽夺目鲜。",
            "一念不居常在定，十分无闷尽安禅。",
            "霜含庭栢依稀老，月到经窗暗澹圆。",
            "蠛枕沈迷难话别，半桥衰柳锁寒烟。"
        ],
        "notes": "",
        "id": "2580bf1abdea2764b5d1a9dd95d5e363"
    },
    {
        "author": "钱易",
        "dynasty": "宋",
        "type": "诗",
        "rhythmic": "",
        "title": "拟张籍上裴晋公",
        "preface": "",
        "paragraphs": [
            "午桥庄上千竿竹，绿野堂中白日春。",
            "富贵极来唯叹老，功名高后转轻身。",
            "严更未报皇城里，胜赏时游洛水滨。",
            "昨日庭趋三节度，淮西曾是执戈人。"
        ],
        "notes": "",
        "id": "47923c87fc7d7d07c2083bc5d934b996"
    },
    {
        "author": "钱易",
        "dynasty": "宋",
        "type": "诗",
        "rhythmic": "",
        "title": "拟卢仝诗",
        "preface": "",
        "paragraphs": [
            "门前飞杨花，屋后恶水鸣青蛙。",
            "案上两卷书，尧典与舜典，留与添丁作生涯。"
        ],
        "notes": "",
        "id": "fa77804d9413d1d46d8e0dd84b2c87e3"
    },
    {
        "author": "钱易",
        "dynasty": "宋",
        "type": "诗",
        "rhythmic": "",
        "title": "咏华林书院",
        "preface": "",
        "paragraphs": [
            "旌表华林盛，儒官寄翠微。",
            "科名新伯仲，孝行旧光辉。",
            "云影阴书幌，松花湿道衣。",
            "自惭方试吏，争得去忘机。"
        ],
        "notes": "",
        "id": "973acfead94064a28ebebc0f12b570c2"
    },
    {
        "author": "钱易",
        "dynasty": "宋",
        "type": "诗",
        "rhythmic": "",
        "title": "芦花",
        "preface": "",
        "paragraphs": [
            "深溪高岸罩秋烟，飒飒江风向暮天。",
            "凝洁月华临静夜，一丛丛盖钓鱼船。"
        ],
        "notes": "",
        "id": "c3cd3d870241096b354fdca2d3301cc5"
    },
    {
        "author": "钱易",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "莫叹鬓如雪，且教心似灰。"
        ],
        "notes": "",
        "id": "6b3d9a88e9e80d7cc844c4ff66bb10aa"
    },
    {
        "author": "钱易",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "世上何人号最忙，紫微失去张君房。"
        ],
        "notes": "",
        "id": "10958a44f31bb86d3cd7400a415fc22f"
    },
    {
        "author": "钱易",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "双蜂上帘额，独鹊袅庭柯。"
        ],
        "notes": "",
        "id": "90dc3bf9e641b0811e168c3d9d300bb6"
    },
    {
        "author": "钱易",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "绿章封事缄初启，青凤求凰尾乍开。"
        ],
        "notes": "",
        "id": "26c966945a637c1525058c30e6da0d4d"
    },
    {
        "author": "钱易",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "子美无情甚，都官著意频。"
        ],
        "notes": "",
        "id": "a7a68798ea41c2f3329324bd12711540"
    },
    {
        "author": "钱易",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "好开今日太平基，万里山河归掌握。"
        ],
        "notes": "",
        "id": "5fe3ae1fd92e8b495e8e7904b57de713"
    }
]