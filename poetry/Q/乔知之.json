[
    {
        "author": "乔知之",
        "dynasty": "唐",
        "type": "诗",
        "rhythmic": "",
        "title": "相和歌辞 铜雀妓",
        "preface": "",
        "paragraphs": [
            "金阁惜分香，𫓪华不重妆。",
            "空余歌舞地，犹是为君王。",
            "哀弦调已绝，艳曲不须长。",
            "共看西陵暮，秋烟生白杨。"
        ],
        "notes": "",
        "id": "56e7b0bf420e5effddecce7bd790b56d"
    },
    {
        "author": "乔知之",
        "dynasty": "唐",
        "type": "诗",
        "rhythmic": "",
        "title": "相和歌辞 从军行",
        "preface": "",
        "paragraphs": [
            "南庭结白露，北风埽黄叶。",
            "此时鸿燕来，惊鸣催思妾。",
            "曲房理针线，平碪捣文练。",
            "鸳绮裁易成，龙乡信难见。",
            "窈窕九重闺，寂寞十年啼。",
            "纱窗白云宿，罗幌月光栖。",
            "云月晓微微，愁思流黄机。",
            "玉霜冻珠履，金吹薄罗衣。",
            "汉家已得地，君去将何事？",
            "宛转结蚕书，寂寞无雁使。",
            "生平荷恩信，本为容华进。",
            "况复落红颜，蝉声催绿鬓。"
        ],
        "notes": "",
        "id": "99fa8b3ebd415311e46daae81df3a919"
    },
    {
        "author": "乔知之",
        "dynasty": "唐",
        "type": "诗",
        "rhythmic": "",
        "title": "杂曲歌辞 定情篇",
        "preface": "",
        "paragraphs": [
            "共君结新婚，岁寒心未卜。",
            "相与游春园，各随情所逐。",
            "君念菖蒲花，妾感苦寒竹。",
            "菖花多艳姿，寒竹有贞叶。",
            "此时妾比君，君心不如妾。",
            "簪玉步河堤，妖韶援绿{𥫗/戢}。",
            "凫鴈将子游，莺燕从双栖。",
            "君念春光好，妾向春光嗁。",
            "君时不得意，妾弃还金闺。",
            "结言本同心，悲懽何未齐。",
            "怨咽前致辞，愿得中所悲。",
            "人间丈夫易，世路妇难为。",
            "始经天月照，终若流星驰。",
            "长信佳丽人，失意非蛾眉。",
            "庐江小吏妇，非关织作迟。",
            "本愿长相对，今已长相思。",
            "复有游宦子，结援从梁陈。",
            "燕居崇三朝，去来历九春。",
            "誓心妾终始，蚕桑奉所亲。",
            "归愿未克从，黄金赠路人。",
            "洁妇怀明义，从泛河之津。",
            "于今千万年，谁当问水滨。",
            "更忆倡家楼，夫壻事封侯。",
            "去时思灼灼，去罢心悠悠。",
            "不怜妾岁晏，千载陇西头。",
            "以兹常惕惕，百虑恒盈积。",
            "由来共结褵，几人同匪石。",
            "故岁雕梁燕，双去今来只。",
            "今日玉庭梅，朝红暮成碧。",
            "碧荣始芬敷，黄叶已[淅]沥。",
            "何用念芳春，芳春有流易。",
            "何用重懽娱，懽娱俄戚戚。",
            "家本巫山阳，归去路何长。",
            "敍言情未尽，采菉已盈筐。",
            "桑榆日映物，草色盈高冈。",
            "下有碧流水，上有丹桂香。",
            "桂枝不须折，碧流清且洁。",
            "赠君比芳菲，受惠常不灭。",
            "赠君泪潺湲，相思无断绝。",
            "妾有秦家镜，宝匣装珠玑。",
            "鉴来年二八，不记易阴晖。",
            "妾无光寂寂，委照影依依。",
            "今日持为赠，相识莫相违。"
        ],
        "notes": "",
        "id": "e377943c7113d18353468f1541cb6caf"
    },
    {
        "author": "乔知之",
        "dynasty": "唐",
        "type": "诗",
        "rhythmic": "",
        "title": "长信宫中树",
        "preface": "",
        "paragraphs": [
            "婀娜当轩树，䒠茸倚兰殿。",
            "叶艳九春华，香摇五明扇。",
            "余花鸟弄尽，新叶虫书徧。",
            "零落心自知，芳菲君不见。"
        ],
        "notes": "",
        "id": "49cddf87d03e94e960c58b0093342382"
    },
    {
        "author": "乔知之",
        "dynasty": "唐",
        "type": "诗",
        "rhythmic": "",
        "title": "下山逢故夫",
        "preface": "",
        "paragraphs": [
            "妾身本薄命，轻弃城南隅。",
            "庭前厌芍药，山上采蘼芜。",
            "春风罥纨袖，零露湿罗襦。",
            "羞将憔悴日，提笼逢故夫。"
        ],
        "notes": "",
        "id": "b21a1c084f11605536c48f762b5c5c28"
    },
    {
        "author": "乔知之",
        "dynasty": "唐",
        "type": "诗",
        "rhythmic": "",
        "title": "巫山高",
        "preface": "",
        "paragraphs": [
            "巫山十二峰，参差互隐见。",
            "浔阳几千里，周览忽已徧。",
            "想像神女姿，摘芳共珍荐。",
            "楚云何逶迤，红树日葱蒨。",
            "楚云没湘源，红树断荆门。",
            "郢路不可见，况复夜闻猨。"
        ],
        "notes": "",
        "id": "03e889de39750cc4afac2b7867babaa2"
    },
    {
        "author": "乔知之",
        "dynasty": "唐",
        "type": "诗",
        "rhythmic": "",
        "title": "弃妾篇",
        "preface": "",
        "paragraphs": [
            "妾本丛台右，君在鴈门陲。",
            "悠悠淇水曲，彩燕入桑枝。",
            "不因媒结好，本以容相知。",
            "容谢君应去，情移会有离。",
            "还君结缕带，归妾识成诗。",
            "此物虽轻贱，不用使人嗤。"
        ],
        "notes": "",
        "id": "e56349492c7870dc0d7e01dc5a894166"
    },
    {
        "author": "乔知之",
        "dynasty": "唐",
        "type": "诗",
        "rhythmic": "",
        "title": "苦寒行",
        "preface": "",
        "paragraphs": [
            "胡天夜清迥，孤云独飘飏。",
            "遥裔出鴈关，逶迤含晶光。",
            "阴陵久裴回，幽都无多阳。",
            "初寒冻巨海，杀气流大荒。",
            "朔马饮寒冰，行子履胡霜。",
            "路有从役倦，卧死黄沙场。",
            "羁旅因相依，恸之泪沾裳。",
            "由来从军行，赏存不赏亡。",
            "亡者诚已矣，徒令存者伤。"
        ],
        "notes": "",
        "id": "a427ac951dee34f4dcdf7be60339d9d8"
    },
    {
        "author": "乔知之",
        "dynasty": "唐",
        "type": "诗",
        "rhythmic": "",
        "title": "从军行",
        "preface": "",
        "paragraphs": [
            "南庭结白露，北风扫黄叶。",
            "此时鸿鴈来，惊鸣催思妾。",
            "曲房理针线，平砧捣文练。",
            "鸳绮裁易成，龙乡信难见。",
            "窈窕九重闺，寂寞十年啼。",
            "纱窗白云宿，罗幌月光栖。",
            "云月隐微微，夜上流黄机。",
            "玉霜冻珠履，金吹薄罗衣。",
            "汉家已得地，君去将何事。",
            "宛转结蚕书，寂寥无鴈使。",
            "生平荷恩信，本为荣华进。",
            "况复落红颜，蝉声催绿鬓。"
        ],
        "notes": "",
        "id": "a9fc50ca02803119590c3e77836b72c2"
    },
    {
        "author": "乔知之",
        "dynasty": "唐",
        "type": "诗",
        "rhythmic": "",
        "title": "拟古赠陈子昂",
        "preface": "",
        "paragraphs": [
            "惸惸孤形影，悄悄独游心。",
            "以此从王事，常与子同衾。",
            "别离三河间，征战二庭深。",
            "胡天夜雨霜，胡鴈晨南翔。",
            "节物感离居，同衾违故乡。",
            "南归日将远，北方尚蓬飘。",
            "孟秋七月时，相送出外郊。",
            "海风吹凉木，边声响梢梢。",
            "勤役千万里，将临五十年。",
            "心事为谁道，抽琴歌坐筵。",
            "一弹再三叹，宾御泪潺湲。",
            "送君竟此曲，从兹长绝弦。"
        ],
        "notes": "",
        "id": "be2d56f390e69f711ee8119c4acfa979"
    },
    {
        "author": "乔知之",
        "dynasty": "唐",
        "type": "诗",
        "rhythmic": "",
        "title": "定情篇",
        "preface": "",
        "paragraphs": [
            "共君结新婚，岁寒心未卜。",
            "相与游春园，各随情所逐。",
            "君爱菖蒲花，妾感苦寒竹。",
            "菖花多艳姿，寒竹有贞叶。",
            "此时妾比君，君心不如妾。",
            "簪玉步河堤，妖韶援绿荑。",
            "凫鴈将子游，莺燕从双栖。",
            "君念春光好，妾向春光啼。",
            "君时不得意，弃妾还金闺。",
            "结言本同心，悲欢何未齐。",
            "怨咽前致辞，愿得申所悲。",
            "人间丈夫易，世路妇难为。",
            "始如经天月，终若流星驰。",
            "天月相终始，流星无定期。",
            "长信佳丽人，失意非蛾眉。",
            "庐江小吏妇，非关织作迟。",
            "本愿长相对，今已长相思。",
            "复有游宦子，结援从梁陈。",
            "燕居崇三朝，去来历九春。",
            "誓心妾终始，蚕桑奉所亲。",
            "归愿未克从，黄金赠路人。",
            "洁妇怀明义，从泛河之津。",
            "于今千万年，谁当问水滨。",
            "更忆娼家楼，夫婿事封侯。",
            "去时恩灼灼，去罢心悠悠。",
            "不怜妾岁[晏]，十载陇西头。",
            "以兹常惕惕，百虑恒盈积。",
            "由来共结褵，几人同匪石。",
            "故岁雕梁燕，双去今来只。",
            "今日玉庭梅，朝红暮成碧。",
            "碧荣始芬敷，黄叶已淅沥。",
            "何用念芳春，芳春有流易。",
            "何用重欢娱，欢娱俄戚戚。",
            "家本巫山阳，归去路何长。",
            "叙言情未尽，采菉已盈筐。",
            "桑榆日及景，物色盈高冈。",
            "下有碧流水，上有丹桂香。",
            "桂花不须折，碧流清且洁。",
            "赠君比芳菲，爱惠常不歇。",
            "赠君比潺湲，相思无断绝。",
            "妾有秦家镜，宝匣装珠玑。",
            "鉴来年二八，不记易阴晖。",
            "妾无光寂寂，委照影依依。",
            "今日持为赠，相识莫相违。"
        ],
        "notes": "",
        "id": "e377943c7113d18353468f1541cb6caf"
    },
    {
        "author": "乔知之",
        "dynasty": "唐",
        "type": "诗",
        "rhythmic": "",
        "title": "绿珠篇",
        "preface": "",
        "paragraphs": [
            "石家金谷重新声，明珠十斛买娉婷。",
            "此日可怜君自许，此时可喜得人情。",
            "君家闺阁不曾难，常将歌舞借人看。",
            "意气雄豪非分理，骄矜势力横相干。",
            "辞君去君终不忍，徒劳掩袂伤铅粉。",
            "百年离别在高楼，一旦红颜为君尽。"
        ],
        "notes": "",
        "id": "ac85611a2264b7f75bd3ba75bc3b5e24"
    },
    {
        "author": "乔知之",
        "dynasty": "唐",
        "type": "诗",
        "rhythmic": "",
        "title": "和李侍郎古意",
        "preface": "",
        "paragraphs": [
            "妾家巫山隔汉川，君度南庭向胡苑。",
            "高楼迢遰想金天，河汉昭回更怆然。",
            "夜如何其夜未央，闲花照月愁洞房。",
            "自矜夫婿胜王昌，三十曾作侍中郎。",
            "一从流落戍渔阳，怀哉万恨结中肠。",
            "南山幂幂兔丝花，北陵青青女萝树。",
            "由来花叶同一根，今日枝条分两处。",
            "三星差池光照灼，北斗西指秋云薄。",
            "茎枯花谢枝憔悴，香销色尽花零落。",
            "美人长叹艳容萎，含情收取摧折枝。",
            "调丝独弹声未移，感君行坐星岁迟。",
            "闺中宛转今若斯，谁能为报征人知。"
        ],
        "notes": "",
        "id": "d3921707f32af3f7aa36181b5e1d9168"
    },
    {
        "author": "乔知之",
        "dynasty": "唐",
        "type": "诗",
        "rhythmic": "",
        "title": "倡女行",
        "preface": "",
        "paragraphs": [
            "石榴酒，葡萄浆，兰桂芳，茱萸香。",
            "愿君驻金鞍，暂此共年芳。",
            "愿君解罗襦，一醉同匡床。",
            "文君正新寡，结念在歌倡。",
            "昨宵绮帐迎韩寿，今朝罗袖引潘郎。",
            "莫吹羌笛惊邻里，不用琵琶喧洞房。",
            "且歌新夜曲，莫弄楚明光。",
            "此曲怨且艳，哀音断人肠。"
        ],
        "notes": "",
        "id": "a8df5861b8f4d021654b1148cbcece49"
    },
    {
        "author": "乔知之",
        "dynasty": "唐",
        "type": "诗",
        "rhythmic": "",
        "title": "羸骏篇",
        "preface": "",
        "paragraphs": [
            "喷玉长鸣西北来，自言当代是龙媒。",
            "万里铁关行入贡，九重金阙为君开。",
            "蹀躞朝驰过上苑，𫎺𧽼暝走发章台。",
            "玉勒金鞍荷装饰，路傍观者无穷极。",
            "小山桂树比权奇，上林桃花况颜色。",
            "忽闻天将出龙沙，汉主持将驾鼓车。",
            "去去山川劳日夜，遥遥关塞断烟霞。",
            "山川关塞十年征，汗血流离赴月营。",
            "肌肤销远道，膂力尽长城。",
            "长城日夕苦风霜，中有连年百战场。",
            "摇珂啮勒金羁尽，争锋足顿铁菱伤。",
            "垂耳罢轻赍，弃置在寒谿。",
            "大宛蒲海北，滇壑隽崖西。",
            "沙平留缓步，路远暗频嘶。",
            "从来力尽君须弃，何必寻途我已迷。",
            "岁岁年年奔远道，朝朝暮暮催疲老。",
            "扣冰晨饮黄河源，拂雪夜食天山草。",
            "楚水澶谿征战事，吴塞乌江辛苦地。",
            "持来报主不辞劳，宿昔立功非重利。",
            "丹心素节本无求，长鸣向君君不留。",
            "祗应澶漫归田里，万里低昂任生死。",
            "君王倘若不见遗，白骨黄金犹可市。"
        ],
        "notes": "",
        "id": "7d246c95fd1afc0b2ae1d182905f8c40"
    },
    {
        "author": "乔知之",
        "dynasty": "唐",
        "type": "诗",
        "rhythmic": "",
        "title": "铜雀妓",
        "preface": "",
        "paragraphs": [
            "金阁惜分香，铅华不重妆。",
            "空余歌舞地，犹是为君王。",
            "哀弦调已绝，艳曲不须长。",
            "共看西陵暮，秋烟起白杨。"
        ],
        "notes": "",
        "id": "a4eda8119a8f84a010207904403b7d0a"
    },
    {
        "author": "乔知之",
        "dynasty": "唐",
        "type": "诗",
        "rhythmic": "",
        "title": "侍宴应制得分字",
        "preface": "",
        "paragraphs": [
            "紫禁肃晴氛，朱楼落晓云。",
            "豫游龙驾转，天乐凤箫闻。",
            "竹外仙亭出，花间辇路分。",
            "微臣一何幸，词赋奉明君。"
        ],
        "notes": "",
        "id": "935d49436d21b493226919ce3d1e5a8a"
    },
    {
        "author": "乔知之",
        "dynasty": "唐",
        "type": "诗",
        "rhythmic": "",
        "title": "梨园亭子侍宴",
        "preface": "",
        "paragraphs": [
            "年光陌上发，香辇禁中游。",
            "草绿鸳鸯殿，花红翡翠楼。",
            "天杯承露酌，仙管杂风流。",
            "今日陪欢豫，皇恩不可酬。"
        ],
        "notes": "",
        "id": "fc6ea8945f114fbcfa7fd87b087b6772"
    },
    {
        "author": "乔知之",
        "dynasty": "唐",
        "type": "诗",
        "rhythmic": "",
        "title": "和苏员外寓直",
        "preface": "",
        "paragraphs": [
            "自昔重为郎，伊人练国章。",
            "三旬登建礼，五夜直明光。",
            "墨草尚书奏，衣飘侍御香。",
            "开轩竹气静，拂簟蕙风凉。",
            "晓漏离阊阖，鸣钟出未央。",
            "从来宿台上，天子贵文强。"
        ],
        "notes": "",
        "id": "83130dfad7ee49fc9b8a45cd39669862"
    },
    {
        "author": "乔知之",
        "dynasty": "唐",
        "type": "诗",
        "rhythmic": "",
        "title": "哭故人",
        "preface": "",
        "paragraphs": [
            "生死久离居，凄凉历旧庐。",
            "叹兹三径断，不践十年余。",
            "古木巢禽合，荒庭爱客疎。",
            "匣留弹罢劒，床积读残书。",
            "玉没终无像，兰言强问虚。",
            "平生不得意，泉路复何如。"
        ],
        "notes": "",
        "id": "cd3e6728c65072d67861b8e11e229d49"
    },
    {
        "author": "乔知之",
        "dynasty": "唐",
        "type": "诗",
        "rhythmic": "",
        "title": "折杨柳",
        "preface": "",
        "paragraphs": [
            "可怜濯濯春杨柳，攀折将来就纤手。",
            "妾容与此同盛衰，何必君恩能独久。"
        ],
        "notes": "",
        "id": "a7290d0e993f0a14cf1aca8819d33f2d"
    }
]