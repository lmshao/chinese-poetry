[
    {
        "author": "潜放",
        "dynasty": "宋",
        "type": "诗",
        "rhythmic": "",
        "title": "庆江检详太夫人  其一",
        "preface": "",
        "paragraphs": [
            "盛事于今苏老泉，郡侯端的是坡仙。",
            "棣华咫尺龙颜近，竞诧皆出孟母贤。"
        ],
        "notes": "",
        "id": "2300d8a7c1462d760e3fe5d8fc1a7701"
    },
    {
        "author": "潜放",
        "dynasty": "宋",
        "type": "诗",
        "rhythmic": "",
        "title": "庆江检详太夫人  其二",
        "preface": "",
        "paragraphs": [
            "见说团栾醉寿觥，椒盘长近岁峥嵘。",
            "今年腊里欣逢闰，直待春回却举行。"
        ],
        "notes": "",
        "id": "93561e9270f1ba997d44137195dc64d2"
    },
    {
        "author": "潜放",
        "dynasty": "宋",
        "type": "诗",
        "rhythmic": "",
        "title": "庆江检详太夫人  其三",
        "preface": "",
        "paragraphs": [
            "笑著斑襕学乳儿，民情物意总相宜。",
            "嬉嬉同在春风里，父样尊严母样慈。"
        ],
        "notes": "",
        "id": "e2ef911881d0727b78af99a3e8c57061"
    },
    {
        "author": "潜放",
        "dynasty": "宋",
        "type": "诗",
        "rhythmic": "",
        "title": "庆江检详太夫人  其四",
        "preface": "",
        "paragraphs": [
            "谁谓庐陵是富州，反成穷匮省支收。",
            "寿筵只作家常办，不学豪奢逞异羞。"
        ],
        "notes": "",
        "id": "7c7e500e4a1e1062c2a60c4c283fa4c5"
    },
    {
        "author": "潜放",
        "dynasty": "宋",
        "type": "诗",
        "rhythmic": "",
        "title": "庆江检详太夫人  其五",
        "preface": "",
        "paragraphs": [
            "只把双珠学道功，可占椿算与萱同。",
            "平反阴德知多少，尽在慈祥岂弟中。"
        ],
        "notes": "",
        "id": "a26bc82582eb3ea78b6850477ad61f22"
    },
    {
        "author": "潜放",
        "dynasty": "宋",
        "type": "诗",
        "rhythmic": "",
        "title": "庆江检详太夫人  其六",
        "preface": "",
        "paragraphs": [
            "记得迎承过葛川，穉金未肃嫩凉天。",
            "当时若径趋金阙，安得庐陵有此缘。"
        ],
        "notes": "",
        "id": "0c7d0b1154812119f4b7f95330409dd0"
    },
    {
        "author": "潜放",
        "dynasty": "宋",
        "type": "诗",
        "rhythmic": "",
        "title": "庆江检详太夫人  其七",
        "preface": "",
        "paragraphs": [
            "吉文江口到临川，半是康衢半是舡。",
            "泛绿依红春正好，鱼轩来往彩衣边。"
        ],
        "notes": "",
        "id": "801094457e949198d7711c222b0c01b4"
    },
    {
        "author": "潜放",
        "dynasty": "宋",
        "type": "诗",
        "rhythmic": "",
        "title": "庆江检详太夫人  其八",
        "preface": "",
        "paragraphs": [
            "君王宣室正兴思，尺一催归四辈驰。",
            "寿宴明年当此日，蟠桃宣劝在瑶池。"
        ],
        "notes": "",
        "id": "c61ac2f4984c42659a32753e4e074e39"
    }
]