[
    {
        "author": "齐𫖮",
        "dynasty": "唐",
        "type": "诗",
        "rhythmic": "",
        "title": "宿南岩寺感兴",
        "preface": "",
        "paragraphs": [
            "南岩寺，本沧海，任子钓台今尚在。",
            "见说垂钓于此中，犗牛钓饵庄书载。",
            "沧海竭，任子殁，波涛打处为岩窟。",
            "不知任子何所之，唯见钓台空㟮屼。",
            "（见《会稽掇英总集》卷九。",
            "）（〖1〗《嘉泰会稽志》卷十一云：新昌县「齐公井，在县南五里南明山东麓，俗云齐相井。",
            "唐齐𫖮所居山中有十五题，井其一也。",
            "」原注：「案齐𫖮不为相，俗传误也。",
            "」）。"
        ],
        "notes": "",
        "id": "c70679ffcb5b24b92c3e7ab02bf947db"
    }
]