[
    {
        "author": "钱暄",
        "dynasty": "宋",
        "type": "诗",
        "rhythmic": "",
        "title": "题共乐堂",
        "preface": "",
        "paragraphs": [
            "疏就湖山秀气浓，花林茂列景争雄。",
            "管弦交奏客欢合，台榭竞登人喜同。",
            "环嶂鹭行飞早晚，平波鱼阵跃西东。",
            "荒芜芟去成佳致，换得汀洲月与风。"
        ],
        "notes": "",
        "id": "d62515423b87dc9286fdecb43ad3767e"
    },
    {
        "author": "钱暄",
        "dynasty": "宋",
        "type": "诗",
        "rhythmic": "",
        "title": "游日山",
        "preface": "",
        "paragraphs": [
            "清晨渡水陟秋山，日上高原叶叶丹。",
            "已傍松筠寻磴道，更瞻台殿倚层峦。",
            "梁间云气蒸衣润，窗外岚光照席寒。",
            "顾我尘劳嗟少暇，暂驱熊轼一盘桓。"
        ],
        "notes": "",
        "id": "7c1164ced55486adf96de848b2cbcf2a"
    }
]