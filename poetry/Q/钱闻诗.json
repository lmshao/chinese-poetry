[
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "仙居洞",
        "preface": "",
        "paragraphs": [
            "仙客神人几度行，环山岌嶪似重城。",
            "有门不掩寒溪月，终日水流无尽声。"
        ],
        "notes": "",
        "id": "cdfad597e888c5ad8ca76cbf6e57071e"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "严陵钓台",
        "preface": "",
        "paragraphs": [
            "无复尘劳梦，犹蒙故旧知。",
            "宁辞万锺禄，不负一纶丝。"
        ],
        "notes": "",
        "id": "108343a6d0c8dff8cad3c27f6e4e65bf"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "文殊台",
        "preface": "",
        "paragraphs": [
            "五台山里现文殊，人指此台名似虚。",
            "正马东峰有狮子，恐曾高跨入匡庐。"
        ],
        "notes": "",
        "id": "3fee9218ba4751e7af9cc66028ddd787"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "再荣桧",
        "preface": "",
        "paragraphs": [
            "老桧中枯岁月深，外包一余自成阴。",
            "能于个里知消息，不怕生身有死心。"
        ],
        "notes": "",
        "id": "4f2644c018c774c4105bc38de5111225"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "湖舟",
        "preface": "",
        "paragraphs": [
            "一岛如蓬江面浮，行人遥指是湖舟。",
            "寂无樯𫇛舣沙岸，宁怕风涛不测忧。"
        ],
        "notes": "",
        "id": "0fa37c3b5a8e849575e8523ec8cdb3c8"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "蔡真人捣药臼",
        "preface": "",
        "paragraphs": [
            "一臼山根蚤暮桩，不知扶起几羸癃。",
            "如言捣药长生兔，应为真人不桂宫。"
        ],
        "notes": "",
        "id": "42b07bad095a33003fc40269981a89ee"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "虚白馆",
        "preface": "",
        "paragraphs": [
            "双溪飞溜出三峰，后有幽岩虎啸风。",
            "绝景要知虚白处，洞天别在一壶中。"
        ],
        "notes": "",
        "id": "7958c11bb1b1111e6e9e81f8f3a3317e"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "杏坛",
        "preface": "",
        "paragraphs": [
            "真人升去寂无音，徒指空坛说杏林。",
            "讲道虽非夫子惠，此心还是爱人心。"
        ],
        "notes": "",
        "id": "fe1b68b598e7b7e7de7b306cf6f51f4c"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "神林浦庙",
        "preface": "",
        "paragraphs": [
            "庙奉神龙乐施钱，薛君矫首亦行天。",
            "为霖遍泽一千里，感梦忽符三十年。",
            "盘馔勤勤祷祠客，桅樯戢戢待风船。",
            "我来三酹谢休德，馥郁金炉沉水烟。"
        ],
        "notes": "",
        "id": "b97683f3fe2d9c5b84bc2eb3d93d1bad"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "相思桥",
        "preface": "",
        "paragraphs": [
            "道术相忘过眼休，要将此意味庄周。",
            "桥边莫起相思念，恐使游人错路头。"
        ],
        "notes": "",
        "id": "b050032f72ea6354aa9c80bb15e9a9b9"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "瀑布",
        "preface": "",
        "paragraphs": [
            "河汉遥分一派轻，望中渺渺白蛇形。",
            "谁教来自半天上，穿破千寻碧玉屏。"
        ],
        "notes": "",
        "id": "ac05ec0bc83d5b0ec2b996af1562936d"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "滴滴泉",
        "preface": "",
        "paragraphs": [
            "不同瀑布泻千山，数滴空余坎井间。",
            "端是龙神閟珠味，故教滴滴与人悭。"
        ],
        "notes": "",
        "id": "34dedd069dd6982fc223fbc6e4c21f7d"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "天门",
        "preface": "",
        "paragraphs": [
            "两岫如门久不关，皆言此路出麈寰。",
            "山人笑道谁曾到，只有烟云空往还。"
        ],
        "notes": "",
        "id": "58552a20dded0684695599ddef998d47"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "次韵云岫",
        "preface": "",
        "paragraphs": [
            "超然物外一身行，野鹤孤云寄此生。",
            "蓬户昼关春色暗，松窗夜敞月华明。",
            "蒙蒙山影暝将晓，款款溪声雨欲晴。",
            "曾识山南云岫隠，方知宠辱莫吾惊。"
        ],
        "notes": "",
        "id": "7df7806c6393d802f8272b4edf4c29a7"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "上霄峰",
        "preface": "",
        "paragraphs": [
            "杰出羌庐信不凡，一峰高入白云间。",
            "秦皇不解升霄去，留得空名与此山。"
        ],
        "notes": "",
        "id": "c3e4d1180a5e0c14d2e8375265045a35"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "朝斗石",
        "preface": "",
        "paragraphs": [
            "先生礼斗望干门，拜石千年今尚存。",
            "料得一心存七曜，四时同运紫微垣。"
        ],
        "notes": "",
        "id": "081c450a636aab2fdd413bb246af9332"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "明月泉",
        "preface": "",
        "paragraphs": [
            "团圆一井为谁开，夜夜东隅月色来。",
            "酿得新醅饮佳客，分明蟾影浸金杯。"
        ],
        "notes": "",
        "id": "bb7c29f709b7ced1e0414bfe7a4236f2"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "鹅池",
        "preface": "",
        "paragraphs": [
            "逸少江州刺史归，鸾溪溪上穴方池。",
            "此时鶂鶂已堪玩，不待山阴道士遗。"
        ],
        "notes": "",
        "id": "2ffab6f1f40768d48a6f258156af1f9b"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "白龟池",
        "preface": "",
        "paragraphs": [
            "僧义来庵穴一池，皆言池下有灵龟。",
            "色如玉白隠难见，那使武昌人得之。"
        ],
        "notes": "",
        "id": "058cd09ec3f43d72508db3e00f15019b"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "凤凰山",
        "preface": "",
        "paragraphs": [
            "凤兮未至德非衰，端为漫山水去迟。",
            "翠竹成阴有新实，与君朝夕看来仪。"
        ],
        "notes": "",
        "id": "0da61a2750d840657d67bc9a11dd26d2"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "鹤鸣峰",
        "preface": "",
        "paragraphs": [
            "一峰崷崒插长空，云树烟萝气蔚葱。",
            "洞府幽深无鸟雀，只闻仙鹤唳松风。"
        ],
        "notes": "",
        "id": "47b21f9eaa37b63f1029398c3878aec6"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "虎迹",
        "preface": "",
        "paragraphs": [
            "渊明与虎两相忘，虎至渊明在醉乡。",
            "一啸风生下山去，依然爪迹枕痕傍。"
        ],
        "notes": "",
        "id": "d94b8acdd8a6e1ffe5f8bc71e35607fd"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "鸾溪",
        "preface": "",
        "paragraphs": [
            "一溪高占翠嶙间，终日寒泉自往还。",
            "要看仪仪同类舞，惜乎不接凤凰山。"
        ],
        "notes": "",
        "id": "59df7589fafef207ef06b3b3aa182769"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "卧龙潭  其一",
        "preface": "",
        "paragraphs": [
            "长空匹练曳千林，来自幽岩几万寻。",
            "寄语神龙无久卧，为嗔虐魃起为霖。"
        ],
        "notes": "",
        "id": "bc23691f0c5df599f3a20a0606964f6d"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "卧龙潭  其二",
        "preface": "",
        "paragraphs": [
            "山分巧石叠玲珑，烟幕云屏閟几重。",
            "有竹参天长鳞角，欲陪高卧碧潭龙。"
        ],
        "notes": "",
        "id": "b4d0a6ce284d143bd25afad83624a602"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "马尾泉",
        "preface": "",
        "paragraphs": [
            "短流色白灿瑶光，穿破山腰一株苍。",
            "多少游人来又去，从教袖里有鞭长。"
        ],
        "notes": "",
        "id": "46d61a539660e138f3c2705a7cd213c1"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "龙穴",
        "preface": "",
        "paragraphs": [
            "丁君神灵斡天枢，一叱二龙遗戏珠。",
            "龙来求珠珠不与，吐下腥涎满庭宇。",
            "僧繇画柱真龙形，有龙来鬭风雷鸣。",
            "君篆灵符才入铁，龙走今存去时穴。",
            "予问此穴奚出龙，羽衣谓穴龙潭通。"
        ],
        "notes": "",
        "id": "e1633e0e25d5cbfa7077644b56d7456a"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "甜苦笋",
        "preface": "",
        "paragraphs": [
            "先生仙去拥霓旌，数宇犹存简寂名。",
            "还向个中真得味，从教甜苦笋边生。"
        ],
        "notes": "",
        "id": "0887981e867f7ce8a2c9529268edba9b"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "大夫松",
        "preface": "",
        "paragraphs": [
            "秦皇昔上上霄峰，正恐行行憩此松。",
            "莫道大夫惟爵五，误恩疑更有加封。"
        ],
        "notes": "",
        "id": "9c566cbddb1634da3459e52154c2f543"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "贞元杉",
        "preface": "",
        "paragraphs": [
            "鹤去凄然一古杉，傲霜凌雪几年间。",
            "若非一种灵根异，安得青青不改颜。"
        ],
        "notes": "",
        "id": "f32d668ad3920caf808a0533dd7f2a77"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "万杉",
        "preface": "",
        "paragraphs": [
            "嗟乎老子启精蓝，树下藤萝手自芟。",
            "遗爱不教终断绝，山前山后长新杉。"
        ],
        "notes": "",
        "id": "0eec3ef34c81cedd39281ef23a49dd9d"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "二双莲  其一",
        "preface": "",
        "paragraphs": [
            "薰风吹莲塘，灼灼万朶芳。",
            "中有并蒂出，翠幄眠鸳鸯。",
            "二桥鬌云鬟，新浴香汗凉。",
            "老夫奚致哉，乃郡丰年祥。"
        ],
        "notes": "",
        "id": "a8cf5cb250ec19a8661b29338100e6bc"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "二双莲  其二",
        "preface": "",
        "paragraphs": [
            "气和高厚格，珍符开地脉。",
            "匪禾匪禽鱼，连枝比目翮。",
            "要先净客呈，双双满阡陌。",
            "今秋合穟禾，来春两岐麦。"
        ],
        "notes": "",
        "id": "fcd1742036cf966f515d7f8b1dcc8e4e"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "射亭",
        "preface": "",
        "paragraphs": [
            "射圃亭开郡治东，栾城二咏纪元丰。",
            "品题一出大儒笔，观者于今矍相同。"
        ],
        "notes": "",
        "id": "ec64c694983befae429579e9dbe7ff6e"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "小阁",
        "preface": "",
        "paragraphs": [
            "凄凉一阁睨高空，倚槛幽奇景莫穷。",
            "好是山腰抱松桧，一屏玉琢白云中。"
        ],
        "notes": "",
        "id": "c706edbf13bfeaad19068e7392091a2b"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "玉渊亭",
        "preface": "",
        "paragraphs": [
            "路入栖贤步转东，望中天末有云从。",
            "不缘白石渊名玉，祇为渊深有玉龙。"
        ],
        "notes": "",
        "id": "439a8e4f786076f030c1d79c8b3369bd"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "爱莲堂",
        "preface": "",
        "paragraphs": [
            "懿哉周濂溪，昔揽星江符。",
            "四时花卉多，独以莲自娱。",
            "公见太极初，学业周孔徒。",
            "如何心清浄，爱与释氏俱。",
            "理是吾即尔，理非尔异吾。",
            "理与爱适同，彼释我自儒。",
            "只疑牡丹时，贵客笑我愚。",
            "又恐菊花开，隠士斥我迂。",
            "彼此一是非，能问庄生无。",
            "坐看万朵红，翠盖争相扶。",
            "晚凉微雨来，乱落明月珠。"
        ],
        "notes": "",
        "id": "b7ecb5db3ebe2afe0b462df4314c48c2"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "折桂新亭",
        "preface": "",
        "paragraphs": [
            "面对三江背五峰，一亭屹屹睨其中。",
            "蓬莱弱水眼前是，不必思航大海东。"
        ],
        "notes": "",
        "id": "3a6c90a78362eedd4d80669dd867e9ab"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "佚老亭",
        "preface": "",
        "paragraphs": [
            "胶胶朝路七书考，请绂星江恨不早。",
            "昔诧庐山心未然，今见庐山真是好。",
            "子卜子家庐山傍，庞眉鹤发商山皓。",
            "老而欲佚不得佚，此佚由来锡穹昊。",
            "江声山色纷亭前，溢架诗书对花草。",
            "心闲日月自舒长，此身到处蓬莱岛。",
            "不妨留客醉幕天，浩歌大笑尊罍倒。",
            "寄言五峰盍定交，伴此一翁呼六老。"
        ],
        "notes": "",
        "id": "ab6d997e7dc6e7699ea924c740aba464"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "彭蠡门",
        "preface": "",
        "paragraphs": [
            "何事何年敞此门，望中白浪涌山根。",
            "不知阳鸟攸居处，日落风高万𫇛奔。"
        ],
        "notes": "",
        "id": "804081f536e24262dbfe30af0986afb2"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "云锦阁",
        "preface": "",
        "paragraphs": [
            "引目遥空碧玉屏，清风入座冷无尘。",
            "斗傍句得一仙客，昴入名存五老人。",
            "云雾散收无限意，林峦生落几番新。",
            "庐山景物绝天下，盍倒尊罍醉坐宾。"
        ],
        "notes": "",
        "id": "da660be4e8e94659caf35bc58207a565"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "漱玉亭",
        "preface": "",
        "paragraphs": [
            "有龙衔水下层霄，俯视浮屠潄海潮。",
            "浄倚栏干清耳目，笙篁声里落琼瑶。"
        ],
        "notes": "",
        "id": "3ae5de13b7cf10121f6b56a7af0c2b8d"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "白鹿洞书院",
        "preface": "",
        "paragraphs": [
            "锡名有旨感皇明，百载荒基一日营。",
            "白鹿虽无归洞迹，青衿犹有读书声。",
            "尘中讲贯似难入，静里工夫终易成。",
            "孕出庐山真秀气，宁无渭钓与莘耕。"
        ],
        "notes": "",
        "id": "4ea896b7b98bb1fc20dac923c3c9e687"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "登云锦阁有感  其一",
        "preface": "",
        "paragraphs": [
            "云锦同梯得旧游，旋供帘月泛琼瓯。",
            "莫言官事兼私事，五老峰前一醉休。"
        ],
        "notes": "",
        "id": "736a37ea963d54ab65b347690196b9a5"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "登云锦阁有感  其二",
        "preface": "",
        "paragraphs": [
            "五老峰前一醉休，长空目断水云浮。",
            "要将心地同山色，莫放烟岚翳上头。"
        ],
        "notes": "",
        "id": "b05cf5c22f4231a7a5952d4dfccb8852"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "登云锦阁有感  其三",
        "preface": "",
        "paragraphs": [
            "莫放烟岚翳上头，穷通皆乐我何忧。",
            "眼前有景且欢醉，百岁光阴水上沤。"
        ],
        "notes": "",
        "id": "5124dbf27c940f636ea7db16b49d7882"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "醉书陈推官小阁",
        "preface": "",
        "paragraphs": [
            "五老来从西洛山，三江去接东溟水。",
            "如何尽会此窗前，一引双眸千万里。"
        ],
        "notes": "",
        "id": "a4cc66e05b1aa3d34711e765e8636c1d"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "归去来馆",
        "preface": "",
        "paragraphs": [
            "来兮归去拂尘缨，引目家山一日程。",
            "柳菊知归应改色，稚儿门候仆欢迎。"
        ],
        "notes": "",
        "id": "26d60ef66246f668a0f3a93de9b373a5"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "落星寺",
        "preface": "",
        "paragraphs": [
            "望中呈一点，晃若出云躔。",
            "陨石是何宿，到江知几年。",
            "钟声昏晓屿，帆影去来船。",
            "此景分河汉，有槎须问天。"
        ],
        "notes": "",
        "id": "a1586d94faf2a46f6ab7bac5a15fdc4b"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "叠石庵",
        "preface": "",
        "paragraphs": [
            "行行叠石正新秋，山气清凉老火收。",
            "云出半天三五岫，江横一水万千洲。",
            "少休官里文书冗，且向仙家洞府游。",
            "白浪卷空澜蠡岸，望中数点是归舟。"
        ],
        "notes": "",
        "id": "9eed2f1e28a1c93a1851951ca8c83840"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "耶舍塔",
        "preface": "",
        "paragraphs": [
            "耶舍浮屠愿力深，特烹生铁铸高岑。",
            "永教遐迩观瞻者，尽发如来菩萨心。"
        ],
        "notes": "",
        "id": "b6e83191bd46ef598841f8c024e5671f"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "折桂庵",
        "preface": "",
        "paragraphs": [
            "李君馆此举明经，仕显声销岂足荣。",
            "树有菩提僧不命，却将折桂榜庵名。"
        ],
        "notes": "",
        "id": "513eeb0247f20c1befa4e06a1e3ccfc8"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "题米元晖万里长江图",
        "preface": "",
        "paragraphs": [
            "太湖水入霅溪寒，叠嶂连山几万般。",
            "此景古今无尽藏，总归嬾拙一毫端。"
        ],
        "notes": "",
        "id": "852d0083bff480079089a9fc6f9754b9"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "狮子峰",
        "preface": "",
        "paragraphs": [
            "文殊心死冷如灰，何日乘骑下宝台。",
            "自得雄名威万古，更无一兽下山来。"
        ],
        "notes": "",
        "id": "efcf5248aceb74c17c3b573409454278"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "三峡桥",
        "preface": "",
        "paragraphs": [
            "生平有志在山水，得绂此邦非偶尔。",
            "行行白鹿书院来，小舆竹迳松阴里。",
            "轻雷急鼓山前闻，飞梁截截水下喷。",
            "有如蛟龙卷沧海，怒气直欲山前吞。",
            "劝客倚栏同把盏，低头千夫眩双眼。",
            "自非建始决金隄，端是晋阳彻三板。",
            "手摩题石苔藓斑，驻看未饱不忍还。",
            "谁能挽之出庐山，一洗尘俗清人间。"
        ],
        "notes": "",
        "id": "c1fdd0b0582ef8aab595c167d03d6aa2"
    },
    {
        "author": "钱闻诗",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "今君试看锡山碑，天下何泉居第一。"
        ],
        "notes": "",
        "id": "a290dd5f26b03c1f4f1a78cb4cebe203"
    }
]