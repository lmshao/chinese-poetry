[
    {
        "author": "乔琳",
        "dynasty": "唐",
        "type": "诗",
        "rhythmic": "",
        "title": "绵州越王楼即事",
        "preface": "",
        "paragraphs": [
            "三蜀澄清郡政闲，登楼携酌日跻攀。",
            "顿觉胷怀无俗事，回看掌握是人寰。",
            "滩声曲折涪州水，云影低衔富乐山。",
            "行雁南飞似乡信，忽然西笑向秦关。"
        ],
        "notes": "",
        "id": "e9a6ec6c8f74cc930cd6003c9e8219b0"
    },
    {
        "author": "乔琳",
        "dynasty": "唐",
        "type": "诗",
        "rhythmic": "",
        "title": "太原进铁镜赋附歌",
        "preface": "",
        "paragraphs": [
            "金之精兮众宝所参，镜之明兮群象所含。",
            "清至莹兮氛埃不杂，明至察兮丑类相慙。",
            "（见《文苑英华》卷一○五）。"
        ],
        "notes": "",
        "id": "1dd285bae52c59865277ef11a78273d4"
    }
]