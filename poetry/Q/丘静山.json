[
    {
        "author": "丘静山",
        "dynasty": "宋",
        "type": "诗",
        "rhythmic": "",
        "title": "吊琼花",
        "preface": "",
        "paragraphs": [
            "仙种花移上苑难，紫琼谁复对花弹。",
            "玉魂不返东风老，二十四桥明月寒。"
        ],
        "notes": "",
        "id": "e2b120a5beff5732690d21d2b3cf08ae"
    },
    {
        "author": "丘静山",
        "dynasty": "宋",
        "type": "诗",
        "rhythmic": "",
        "title": "客鄞江",
        "preface": "",
        "paragraphs": [
            "山寒无美色，风物更凄凉。",
            "天地忽岁穷，弟兄皆异乡。",
            "酒醒衣絮薄，月死夜更长。",
            "闻有家书□，敲门唤隔房。"
        ],
        "notes": "",
        "id": "ecd1984e564dae06bd49cf06abfafc3c"
    }
]