[
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "行役",
        "preface": "",
        "paragraphs": [
            "宿雾锁山椒，落月挂林侧。",
            "崎岖历冈峦，仿佛辨阡陌。",
            "秋高风露寒，道远时序迫。",
            "安得归故园，篝灯理书册。"
        ],
        "notes": "",
        "id": "a4ce1d9e798e0bde20e5be3fab9921b0"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "武阳渡",
        "preface": "",
        "paragraphs": [
            "一舟小如叶，横在波涛中。",
            "纷纷川上人，欲渡愁北风。",
            "有帆天际来，渐近葭苇丛。",
            "寄声与问讯，恐是陶朱公。"
        ],
        "notes": "",
        "id": "786fc6b04d34f09f1e18fc2f845f4b00"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "宿佛头塔",
        "preface": "",
        "paragraphs": [
            "孤村三四家，篱下尽禾忝。",
            "主人惯入市，能作市井语。",
            "开窗对竹山，揖客治尊俎。",
            "白云忽在眼，客泪堕如雨。"
        ],
        "notes": "",
        "id": "6a4d6e5df20a90df67012de411dc2442"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "罗溪桥",
        "preface": "",
        "paragraphs": [
            "我来从西昌，日日困尘土。",
            "谁知罗溪桥，净若初过雨。",
            "长松列左右，清风奏宫羽。",
            "薄暮舍篮舆，扁舟渡溪去。"
        ],
        "notes": "",
        "id": "88671593e1f4f1921dadaa34e643e36e"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "别友",
        "preface": "",
        "paragraphs": [
            "清宵月满梁，相思几搔首。",
            "不图尘土中，得共一尊酒。",
            "人事好乖甚，随复而分手。",
            "惟有管鲍心，明明若箕斗。"
        ],
        "notes": "",
        "id": "0c083f1b2fa577415053f480c1421eed"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次许秀才韵二首  其一",
        "preface": "",
        "paragraphs": [
            "痴儿欲了事，事竟莫之了。",
            "崇朝弄朱墨，校勘是与否。",
            "徐观鴈鹜行，大半落渠手。",
            "败群虽已去，考牧未有道。"
        ],
        "notes": "",
        "id": "f687a33c1f0febc94e1a08188a15d67b"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次许秀才韵二首  其二",
        "preface": "",
        "paragraphs": [
            "拙工不量力，自谓中了了。",
            "高谈盖一座，众可己独否。",
            "斯须临斧斤，汗背血两手。",
            "旁观信善斲，莫肯告以道。"
        ],
        "notes": "",
        "id": "eff26a05aeb2b50a6c4261b6a210178b"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "病中闻伯量相访寄之二首  其一",
        "preface": "",
        "paragraphs": [
            "我屋修竹根，身闲境逾静。",
            "维摩本无心，谁令示人病。",
            "夕阳耿疎林，影落莓苔径。",
            "伫立有所怀，高人傥乘兴。"
        ],
        "notes": "",
        "id": "fbe966604541a418fe057916e16d7495"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "病中闻伯量相访寄之二首  其二",
        "preface": "",
        "paragraphs": [
            "高人在城郭，应酬颇纷如。",
            "忆我烟霞栖，遗我一纸书。",
            "雨余窗户凉，蛩声满阶除。",
            "相过有成言，何时命巾车。"
        ],
        "notes": "",
        "id": "2939a30c1896d830e2b5c2831a91f2a9"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次范光伯泛江韵",
        "preface": "",
        "paragraphs": [
            "夫君陶阮徒，俗子所不快。",
            "屹然颓其中，特立盖甚介。",
            "平生江湖乐，欲去不得迈。",
            "何当从君游，渔钓寄吾解。"
        ],
        "notes": "",
        "id": "62cc55a62d89c101a74ddfaaaf3032c6"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "螘运",
        "preface": "",
        "paragraphs": [
            "知战不能损，檀氏所以亡。",
            "吾媿与敌槐，将何固封疆。",
            "及此闲暇时，相与积乃仓。",
            "不须更他骛，富国兵自强。"
        ],
        "notes": "",
        "id": "8c89ef7a2795fa3fa574425adeed8286"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次伯仁善利阁小室韵",
        "preface": "",
        "paragraphs": [
            "山林吾所庐，夜月但对影。",
            "焉知江上人，一日了万境。",
            "褰裳步崇台，有室妍且静。",
            "徘徊不能去，坐见四山暝。"
        ],
        "notes": "",
        "id": "51efd960f0732f395f2a2d8b126ceb91"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "见雪",
        "preface": "",
        "paragraphs": [
            "玄冥当语谁，饷我一簷雪。",
            "吾庐本来静，得此更清绝。",
            "遥怜北海上，往往已盈尺。",
            "啮毡人在否，毋凌汉臣节。"
        ],
        "notes": "",
        "id": "1a415f3039cc011a7f9b04a0701afd72"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "出门",
        "preface": "",
        "paragraphs": [
            "出门复入门，吾行竟安之。",
            "携书北窗下，翻阅聊自怡。",
            "有怀千载人，掩卷还歔欷。",
            "采采首阳薇，恋恋商山芝。",
            "一裘或终身，欣然钓江湄。",
            "斯人不可作，斯道日湮微。",
            "目前稻梁谋，凫鴈方齐飞。",
            "青田寂无音，岁晚将畴依。",
            "慎勿出门去，尘埃染人衣。"
        ],
        "notes": "",
        "id": "4b186718de4575924a0462c8d658d899"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "菖蒲",
        "preface": "",
        "paragraphs": [
            "康庐入吾怀，十载驰梦魂。",
            "踵门者何人，遗予以芳荪。",
            "欢然得其趣，如对五老言。",
            "幽姿出岩谷，常带冰雪痕。",
            "尘容为一洗，两目不复昏。",
            "忽思三峡流，褰衣涉潺湲。",
            "因仍一寸石，浸润九节根。",
            "人言可扶老，岁月须其蕃。",
            "兹理谅不诬，吾将从绮园。"
        ],
        "notes": "",
        "id": "ff67badd06b29e520a0c6c4f7552fe11"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "宿田家竹亭",
        "preface": "",
        "paragraphs": [
            "我家西山巅，四壁皆此君。",
            "朅来事奔驰，日与茅苇亲。",
            "方思坡仙诗，恐入俗士群。",
            "止我宿者谁，此君满其门。",
            "颀然千百夫，一见若故人。",
            "夜深清风来，好音梦中闻。",
            "呼童启北窗，为渠炷炉芬。"
        ],
        "notes": "",
        "id": "e9224c57a9bbe6d938b763b6522d1d70"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "送诗僧如师西游",
        "preface": "",
        "paragraphs": [
            "乡来诗坛上，权可声籍籍。",
            "君虽后两翁，而已分半席。",
            "主人龙门高，宜有如此客。",
            "横行翰墨场，往往一当百。",
            "挟是今西游，吐谈取双璧。",
            "要须早归来，成就法王宅。"
        ],
        "notes": "",
        "id": "a9d0400bf91fd54e357d73c4111ad0e8"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "从人觅墨梅",
        "preface": "",
        "paragraphs": [
            "熏炉束诗魂，茗碗驱睡思。",
            "掩关寂无营，翰墨自娱戏。",
            "山寒溪正清，月澹雪初霁。",
            "横斜两三枝，见说可人意。",
            "天机如胸中，出手特余事。",
            "何时翦冰纨，来对病居士。"
        ],
        "notes": "",
        "id": "57f9fe5ad5d6fbb95a4d9b945b448a20"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "睡起",
        "preface": "",
        "paragraphs": [
            "疾去得安卧，寒宵不知长。",
            "邻鸡忽闻声，曙色侵我床。",
            "人生孰无营，晨兴固其常。",
            "奈何以一身，投之百忧场。",
            "吾方休吾心，与世长相忘。",
            "适逢希夷翁，授我枕中方。",
            "意行到华胥，日昃犹徜徉。",
            "回观一世人，扰扰良可伤。",
            "谁能从我游，要须留春皇。"
        ],
        "notes": "",
        "id": "f5a038cf82b23d523d07a3bd4d9550af"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "读邸报",
        "preface": "",
        "paragraphs": [
            "纷纷天下事，翻覆良难期。",
            "不知窈冥中，主张者云谁。",
            "工拙判两涂，人谋岂容施。",
            "得非欲平治，机缄遂潜移。",
            "目前三四公，并用无一遗。",
            "毋嫌滞一州，民实邦之基。",
            "乡来番江头，亲见国子师。",
            "德行渊与骞，千载如同时。",
            "斯人使临民，儿不頼母慈。",
            "人言致泰和，须索登臯夔。",
            "位崇泽斯均，否则失所宜。",
            "天乎傥人从，何时可臻兹。"
        ],
        "notes": "",
        "id": "2af8cdadcd6615f89a4595e2112c7c57"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次伯量赠别诗韵",
        "preface": "",
        "paragraphs": [
            "我生既驽下，且复寡见闻。",
            "时时警其愚，姻党頼有君。",
            "自惭将且疲，不足张此军。",
            "君乃不我弃，欢然与同群。",
            "愿学如之何，此志亦已勤。",
            "正坐未知方，所得不足云。",
            "人生所好杂，其力用是分。",
            "词章末技耳，安能媲皇坟。",
            "而况字书学，兀兀纂说文。",
            "曷若鞭吾心，或有汗马勋。",
            "请益恨未能，别君大江𣸣。",
            "长吟昌黎诗，安得身登云。"
        ],
        "notes": "",
        "id": "e2cbd88ee4cce1df880de0d321e636c0"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "老农叹",
        "preface": "",
        "paragraphs": [
            "霜耕冰在趾，雨种泥没膝。",
            "旱魃忽为虐，耕种谩劳力。",
            "去年幸一稔，今岁免艰食。",
            "细听老农语，令我三叹息。",
            "但愿从此去，龙骨长挂壁。",
            "大田多黍稌，高廪若山积。",
            "或云谷大丰，则恐钱转啬。",
            "夏租星火急，处此未有策。",
            "细民一钱税，往往亦追索。",
            "谷贱反伤农，此语传自昔。",
            "语客且勿忧，新丝尚堪质。"
        ],
        "notes": "",
        "id": "8508fb9a14609e0b5b11212d9f99cc90"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "送范光伯北行",
        "preface": "",
        "paragraphs": [
            "玄冥将归休，勾芒已促装。",
            "江边疎柳青，江上寒梅香。",
            "有客当此时，中流驾风樯。",
            "欲学太史公，穷汶泗沅湘。",
            "吾闻帝王州，雄丽几钱塘。",
            "畴昔驻六龙，至今绘未央。",
            "鹭洲横渺弥，凤台摩青苍。",
            "名山与大川，往往遥相望。",
            "是间或小留，不妨月徜徉。",
            "平生学屠龙，袖手五字章。",
            "兹逢贤主人，定知奏宫商。",
            "追李逐杜陵，相与升其堂。",
            "要令千万篇，金薤垂琳琅。",
            "秋风鸿鴈来，因之东南翔。",
            "写君磊磈胸，慰我离别肠。"
        ],
        "notes": "",
        "id": "5fbe5f21a546cb81ec186269faf1c066"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "安乐窝示元德弟二首  其一",
        "preface": "",
        "paragraphs": [
            "往时病僧寮，今为安乐窝。",
            "昔病而今安，所得良已多。",
            "百年直须臾，一丘且婆娑。",
            "倦翼栖茂林，潜鳞渺重波。",
            "方欣随所愿，岂复知其他。",
            "朝来启南窗，群山鬰嵯峨。",
            "上有无心云，乘风远相过。",
            "却观声利场，纷纷正横戈。",
            "到头蛮与触，胜负能几何。",
            "曷若休吾心，考槃依涧阿。",
            "孟夏草木繁，雨余气清和。",
            "四壁环断碑，经史星宿罗。",
            "幅巾据胡床，翛然自吟哦。",
            "因之成此诗，要使儿童歌。"
        ],
        "notes": "",
        "id": "ab3d048ea0d0c7da6079fa30e56a9653"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "安乐窝示元德弟二首  其二",
        "preface": "",
        "paragraphs": [
            "清泉出石窦，白云卧山窝。",
            "淋淫乍开霁，原野欢声多。",
            "吾庐近西峰，其下林婆娑。",
            "解衣坐磐石，持竿钓清波。",
            "主人忘机心，鸥鸟亦无他。",
            "东鲁与南郭，泰山等峩峩。",
            "周子何人哉，自许不啻过。",
            "一朝离草堂，山英遂横戈。",
            "折辕不得还，如此俗驾何。",
            "仰视前修翁，铅刀比太阿。",
            "予弟山林人，心平气自和。",
            "懽然乐箪瓢，笑彼荤膻罗。",
            "好书不厌观，佳句时一哦。",
            "烦赓紫芝曲，为我醉时歌。"
        ],
        "notes": "",
        "id": "0a2ba03508d78966b0b070a3deb8ac07"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "题余仲祥松斋",
        "preface": "",
        "paragraphs": [
            "芳妍桃李场，纷趋欻成蹊。",
            "长松坐偃蹇，遂尔不见知。",
            "平生异时人，不与俗转移。",
            "萧然尘埃中，擅此丘壑奇。",
            "窗空境逾清，四壁风来吹。",
            "抱琴揖苍髯，喜气掀两眉。",
            "臭味既与同，相亲不相违。",
            "直期阅岁寒，可但忘朝饥。",
            "斯正如乃翁，过处更过之。",
            "直比千丈干，历落不受羁。",
            "只恐大厦成，梁栋各有施。",
            "出处初何心，山灵勿疑渠。"
        ],
        "notes": "",
        "id": "07ebb55f2513b22f12a782719f3e20dc"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "题伯量春风堂",
        "preface": "",
        "paragraphs": [
            "未登春风堂，尝读春风诗。",
            "春风不易得，令人每怀思。",
            "一堂谁独无，所至皆有之。",
            "奈何堂中人，此意多背驰。",
            "听雨不对床，煮豆先燃萁。",
            "宁赓粟布歌，不肯吹埙箎。",
            "和气自此伤，怨怒无休时。",
            "遂令君家堂，独立修江湄。",
            "昔我尝宦游，兄弟轻别离。",
            "自从失予季，忧闷鬓成丝。",
            "仲叔幸无他，相从日怡怡。",
            "数榻松竹间，颇与我辈宜。",
            "浊醪无独斟，陈编有同披。",
            "从今当杜门，共试春风词。",
            "燕谷恐尚寒，暖律冀一吹。",
            "君能不靳否，春风元不私。"
        ],
        "notes": "",
        "id": "cb69d79eab047da6f2409d3e1a63c5e6"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "钱塘别吴长文司理",
        "preface": "",
        "paragraphs": [
            "同心而异乡，既见复轻别。",
            "岂终无会期，南北渺难必。",
            "邮亭君与我，强饭再三说。",
            "此意非不领，欲话声已咽。",
            "肩舆使前驱，分手大江侧。",
            "升高辄回首，犹拟望颜色。",
            "予家古南州，胜友固不乏。",
            "如君相知深，千百未见一。",
            "君才十倍我，君德更刚直。",
            "赠行诗满纸，字字良有益。",
            "谁与趣我去，胡不缓旬浃。",
            "噬脐怅弗及，写心寄愁绝。"
        ],
        "notes": "",
        "id": "ddbb7a2885aef6b3de940ed0f77209ac"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "咨咨草根虫",
        "preface": "",
        "paragraphs": [
            "咨咨草根虫，瑟瑟叶上雨。",
            "休休退食人，落落谁与语。",
            "陈编竟日披，陋室随时处。",
            "此心苟自乐，贫贱亦得所。",
            "夷齐虽饿死，清风冠千古。",
            "颜子瓢屡空，宣父极称许。",
            "但当守吾仁，晋楚何足数。",
            "试看松与柏，矫矫傲寒暑。"
        ],
        "notes": "",
        "id": "8d27f5d2064a3b488c2196e2f39f411f"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "夜坐荐福寺次王成之韵",
        "preface": "",
        "paragraphs": [
            "鞭鸾未暇相追逐，且向祇园止君宿。",
            "清谈待得月华生，窗户明明耿残烛。",
            "谁令泉石堕吾前，洗净人间丝与竹。",
            "风帆明发君不留，此乐只应吾所独。"
        ],
        "notes": "",
        "id": "d79e55bae69b110f7bdbfd091f068110"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "厌原山中晓行",
        "preface": "",
        "paragraphs": [
            "碧鸡夜半声啁哳，唤起幽人步林樾。",
            "秋高风露著群木，无数寒花泣明月。",
            "松篁一径宛如画，石溜涓涓更清绝。",
            "山巅便好结茅庐，莫待他年鬓成雪。"
        ],
        "notes": "",
        "id": "09793184967a30c52df18ff319fa2ea1"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "秋试示诸儿",
        "preface": "",
        "paragraphs": [
            "漠漠轻云弄寒影，霏霏小雨生秋兴。",
            "黄槐开尽举子心，丹桂喜传仙籍信。",
            "竹斋双手缩袖间，坐看群儿鏖一战。",
            "春风跃马不为难，此去毋言日边远。"
        ],
        "notes": "",
        "id": "dc6dd95b05b42ed23c890cfb3fdce1b7"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "十二月大雨",
        "preface": "",
        "paragraphs": [
            "一冬都无五日寒，赤日杲杲后土干。",
            "水官丐归帝弗许，诘朝不雨吾戮汝。",
            "斯须便放大瓢倾，一洗万里尘埃清。",
            "不妨更作尺深雪，桑榆之功尚堪说。"
        ],
        "notes": "",
        "id": "31e28f4aca2304d730aee9f4208214e8"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "灯下偶次前韵",
        "preface": "",
        "paragraphs": [
            "北风吹雨夜正寒，北窗吟诗舌欲干。",
            "千辛万苦浪如许，饭颗山头谁著汝。",
            "何如一尊随意倾，酒酣不问浊与清。",
            "明朝纵有三尺雪，灞陵诗句无庸说。"
        ],
        "notes": "",
        "id": "eb32838206958d496b716074c29d10f4"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "赠拂云主人",
        "preface": "",
        "paragraphs": [
            "十年作计须种木，一日不可使无竹。",
            "道人于此得三昧，绿雾中间著苍玉。",
            "拂云谁为名其居，我亦心同云卷舒。",
            "相期直觅飞霞佩，不用重拈种树书。"
        ],
        "notes": "",
        "id": "0c6a491de09b5c9c5c45e2c61a8b2d45"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次余主簿仲庸梅韵",
        "preface": "",
        "paragraphs": [
            "春醪欲冰木欲折，急雨风吹不成雪。",
            "玉妃夜堕广寒宫，开作寒花赛清绝。",
            "未须千树插山巅，且要几枝横水边。",
            "暗香疎影尚无恙，凭谁唤起西湖仙。",
            "不妨琢句更驰送，一洗十年尘土梦。",
            "铁心元不为渠回，眼底珠玑聊簸弄。"
        ],
        "notes": "",
        "id": "b3d35df241a239fbed1f9400fda7e8e3"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "再呈仲庸",
        "preface": "",
        "paragraphs": [
            "芳枝莫遣风吹折，要看枝头千点雪。",
            "孤山畴昔盛开时，十里香飔飞不绝。",
            "蹇馿乌帽照霜颠，长吟竟日溪桥边。",
            "自从和靖收声后，一时翰墨归坡仙。",
            "只今往事飞鸿送，寂寞西湖投老梦。",
            "花开花落谩伤心，明月清湍谁与弄。"
        ],
        "notes": "",
        "id": "9b78a3c0c880bcab60784559f63803d2"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "赠仙茅道士",
        "preface": "",
        "paragraphs": [
            "茅斋高卧日将午，自起钩帘试香缕。",
            "门前剥啄谁叩门，杖履萧然颜貌古。",
            "亟呼儿童延入座，饷以清风涤袢暑。",
            "论医说相俱第一，触热远来寻我语。",
            "嗟哉人生浪辛苦，到头事事皆尘土。",
            "万钱鼎食吾无取，君有仙茅幸分与。"
        ],
        "notes": "",
        "id": "5190d57f1ba492c7fd16bdf931f5bb24"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "寄题胡穑斋盆池",
        "preface": "",
        "paragraphs": [
            "穑斋主人嗜泉石，一舸来家楚江侧。",
            "水光山色晴逼人，中有轩窗更清绝。",
            "汲泉为池良不恶，坐见涟漪照金碧。",
            "匳开宝鉴大如许，月堕冰轮光欲溢。",
            "何须泰华寻玉井，谩说仇池有仙穴。",
            "个中风露无处著，长为昭华洗炎热。",
            "嗟予疎懒真成癖，想像哦诗竟何益。",
            "安得身为穑斋客，醉卧池边听锦瑟。"
        ],
        "notes": "",
        "id": "7e811abafe5125d615f9bb90eda70905"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "雨后",
        "preface": "",
        "paragraphs": [
            "秋事雨已毕，秋容晴为妍。",
            "新香浮𫁂䅉，余润溢潺湲。",
            "机杼蛩声里，犁锄鹭影边。",
            "吾生一何幸，田里又丰年。"
        ],
        "notes": "",
        "id": "c83ee9b57f1108928731938f6edb4440"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "凉风",
        "preface": "",
        "paragraphs": [
            "凉风几时动，日暮已秋声。",
            "稍稍月华白，纷纷林影清。",
            "予怀元不恶，世事巧相撄。",
            "所愿西成后，边头息戍兵。"
        ],
        "notes": "",
        "id": "715dfcaaeec4d72524b11bebdf162011"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "用郑浮梁韵简圜师二首  其一",
        "preface": "",
        "paragraphs": [
            "杖屦山蹊窄，钟鱼佛界深。",
            "寒梅残屋角，春荠老墙阴。",
            "一水元无恙，扁舟尚可寻。",
            "烦师掬清溜，为我洗尘心。"
        ],
        "notes": "",
        "id": "a137b391fbab2f0668654494b59a77bf"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "用郑浮梁韵简圜师二首  其二",
        "preface": "",
        "paragraphs": [
            "古寺规模壮，空山岁月深。",
            "春排千树绿，云堕一溪阴。",
            "地僻人稀到，官闲我得寻。",
            "归来诧清赏，未觉负初心。"
        ],
        "notes": "",
        "id": "ae8d3b41c73b86d2ee62ceefd42ebfe1"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次黄存之韵",
        "preface": "",
        "paragraphs": [
            "客宦何时了，官居又岁余。",
            "归心五湖梦，病眼一床书。",
            "近作君能富，新功我略无。",
            "不妨赋游猎，会有荐相如。"
        ],
        "notes": "",
        "id": "f67cc0fe1c289298df231d7523cc92b8"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "旸谷偶成",
        "preface": "",
        "paragraphs": [
            "爱日袪愁雾，微和散积阴。",
            "一窗尘外趣，万竹岁寒心。",
            "士要崇清节，吾将老故林。",
            "抱琴聊一醉，何用觅知音。"
        ],
        "notes": "",
        "id": "5db9b31ab4234d9079f451c02fda868b"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "书率更西林碑",
        "preface": "",
        "paragraphs": [
            "冉冉老将至，区区心已疲。",
            "文章非世用，字画谩儿嬉。",
            "庐阜多名刹，隋人有断碑。",
            "骊黄虽易辩，堂奥未容窥。"
        ],
        "notes": "",
        "id": "d23e155ba4330ee48c16848bdd484422"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "晚岁送馆人归省",
        "preface": "",
        "paragraphs": [
            "不厌冰霜路，冲寒办一归。",
            "晨鸡戒鞍马，春酒寿庭闱。",
            "灯火知辛苦，云霄会奋飞。",
            "相期纡绿绶，非但戏斑衣。"
        ],
        "notes": "",
        "id": "4a796f09260e4cf17e9acf608d03aabc"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "别敬叔",
        "preface": "",
        "paragraphs": [
            "笔砚君无间，冰霜岁又除。",
            "诸生得模范，六艺共耕锄。",
            "松菊渊明宅，蓬蒿仲蔚居。",
            "相望傥相忆，时寄数行书。"
        ],
        "notes": "",
        "id": "804df723fb0394cf36131e7ff4ae682f"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "赠画工",
        "preface": "",
        "paragraphs": [
            "彩笔三生梦，春莲万叶花。",
            "笑人为市道，随分足生涯。",
            "山路净如水，溪流浅见沙。",
            "能来良不恶，看我傲烟霞。"
        ],
        "notes": "",
        "id": "03c76a2629bb8f2d5c933338b81cce90"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次胡伯仁韵",
        "preface": "",
        "paragraphs": [
            "山长飞鸟急，江阔去帆微。",
            "唱晚几渔笛，凭高一钓矶。",
            "从君濯冰雪，满袖得珠玑。",
            "三叹不能已，归来吟夕晖。"
        ],
        "notes": "",
        "id": "d60333845bf1a210acc110a507089528"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "书晁文元道院集",
        "preface": "",
        "paragraphs": [
            "华屋金狨座，雕鞍驷马车。",
            "才堪夸世俗，早已落丘墟。",
            "此病久沈痼，无人解扫除。",
            "千年子晁子，道院有遗书。"
        ],
        "notes": "",
        "id": "5b3f5d7ac0def6f54c91d7d0dd4075e3"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "送范二丈入蓝田书院二首  其一",
        "preface": "",
        "paragraphs": [
            "今代崔斯立，才高不负丞。",
            "君方为重客，人谓得良朋。",
            "敏捷朝千字，辛勤夜一灯。",
            "明年冠秋试，万里看飞腾。"
        ],
        "notes": "",
        "id": "75250350bcb0561575ae63d33e75acb4"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "送范二丈入蓝田书院二首  其二",
        "preface": "",
        "paragraphs": [
            "君在淳熙日，尝师陆监丞。",
            "今为后死者，乐有远来朋。",
            "此道未坠地，他时要续灯。",
            "病夫力不足，拱立看𬸣腾。"
        ],
        "notes": "",
        "id": "2eaa05cc9c362b8a651c007fd9ad4b48"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "夜坐再用韵二首  其一",
        "preface": "",
        "paragraphs": [
            "洪井今真隠，长沙昔谩丞。",
            "余生付岩壑，拙宦愧交朋。",
            "饭菜浑忘肉，囊萤足代灯。",
            "诗成夜将半，云际月腾腾。"
        ],
        "notes": "",
        "id": "b87ee0a8363fbcee760436e6e936c80e"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "夜坐再用韵二首  其二",
        "preface": "",
        "paragraphs": [
            "家有辋川集，人如王右丞。",
            "琴书多暇日，觞咏尽高朋。",
            "拟脱云山屐，来分夜案灯。",
            "新诗要传写，病眼任瞢腾。"
        ],
        "notes": "",
        "id": "9817ddd5bef160a6803cea16c4790481"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "送胡仲立入京",
        "preface": "",
        "paragraphs": [
            "昔对延英日，诸公叹弗如。",
            "敢言天下事，不负案头书。",
            "此去朝双阙，悬知有异除。",
            "荣途方著脚，未用曳长裾。"
        ],
        "notes": "",
        "id": "46577b026766a5f551927a1273664407"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次施真人韵",
        "preface": "",
        "paragraphs": [
            "素𫖒方多难，丹砂傥一逢。",
            "勿疑蕉覆鹿，会见竹成龙。",
            "涧水远仍洁，岩花幽更浓。",
            "行行望仙宇，知在最高峰。"
        ],
        "notes": "",
        "id": "bd9167398e3c9fb2a5f25a169ea37e76"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "松径烦风扫，柴门为雨扃。",
            "行携道院集，坐对敬斋铭。",
            "好事心常记，闲谈耳不听。",
            "观空为时悮，无异醉初醒。"
        ],
        "notes": "",
        "id": "4415b9d6299af801a4d0fa9b20e14f54"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "老屋",
        "preface": "",
        "paragraphs": [
            "老屋久欹侧，随宜聊拄撑。",
            "吾今且共住，缘尽会须行。",
            "雨打从教坏，风摇不用惊。",
            "世间虚幻相，聚散本无情。"
        ],
        "notes": "",
        "id": "e66bb1fd3518b31855b1d3fdc16bf99e"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "留浅沙",
        "preface": "",
        "paragraphs": [
            "故山岂不好，萧寺亦堪居。",
            "作意多成碍，无心始自如。",
            "钟鱼饱香积，枕簟熟华胥。",
            "但惜诗成后，旁无阿买书。"
        ],
        "notes": "",
        "id": "9127a969fe1d22843eae757e5c2489a8"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "寄题喻高士澹轩",
        "preface": "",
        "paragraphs": [
            "世事邯郸枕，生涯老子书。",
            "能知澹中味，雅称竹间居。",
            "石径排云入，霜根带月锄。",
            "纷华不到眼，赢得玩清虚。"
        ],
        "notes": "",
        "id": "30c7842fb7f22130841d697fee328959"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "晚步",
        "preface": "",
        "paragraphs": [
            "日落欲闭户，风清聊杖藜。",
            "千山犹带雨，一径已无泥。",
            "㶁㶁水声急，悠悠云影低。",
            "催归缘底事，著意旁人啼。"
        ],
        "notes": "",
        "id": "d0d0a3236ab0b34d5761a140ebec35f5"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "荣姪试周",
        "preface": "",
        "paragraphs": [
            "汝生方满岁，伯发已星星。",
            "桑苎甘投老，兰荪喜向荣。",
            "席间无一印，帷下有诸经。",
            "莫学鱼儿戏，来年快聚萤。"
        ],
        "notes": "",
        "id": "d8a511345a6e3488dbcfbab596175005"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "题洪内翰爽榭",
        "preface": "",
        "paragraphs": [
            "雾阁云窗天外安，悬知幽趣胜人间。",
            "帘栊夜月浮银海，桃李春风醉玉山。",
            "自笑红尘无暇日，浪凭清梦觅商颜。",
            "何如飞佩随君后，细看匡庐紫翠鬟。"
        ],
        "notes": "",
        "id": "469c01158b6b5425347b3235ba433c83"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次元德弟示从龙入学",
        "preface": "",
        "paragraphs": [
            "生儿虽小莫怜渠，学问工夫在谨初。",
            "今日从师良不恶，他年闭户反成疎。",
            "双亲未老身无事，诸父能文家有书。",
            "好与汝兄俱努力，后生丛里试群居。"
        ],
        "notes": "",
        "id": "5c9714cc96cef733b123e3558907b9f6"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次洪内相菊亭",
        "preface": "",
        "paragraphs": [
            "诗僊种菊未多时，因菊名亭早有诗。",
            "欲为寒花标晚节，故将新句寄东篱。",
            "平生未省翻三峡，高处那能赞一辞。",
            "便得从容侍公侧，回头已是十年迟。"
        ],
        "notes": "",
        "id": "d1b2c9948edcd6c7ae453206882ee78a"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次洪内相梅亭",
        "preface": "",
        "paragraphs": [
            "人间多是梅开后，旋踵东篱事故常。",
            "那得红帘卷朱户，细看素质傲清霜。",
            "一生寄兴云山外，几度搔头江路傍。",
            "咫尺名园身未到，夜窗羞对返魂香。"
        ],
        "notes": "",
        "id": "d5db0c94f94a4e2b6f3a3aeb1da6751f"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "夜坐",
        "preface": "",
        "paragraphs": [
            "炉火篝灯孰与同，此心吾欲付冥鸿。",
            "茅簷已作十旬雨，蕙帐不禁连夜风。",
            "一段清愁诗句里，十分寒事酒杯中。",
            "溪云未用安排雪，且听梅花试小红。"
        ],
        "notes": "",
        "id": "e448f04222c4e3893f9ad5b0af8a19bc"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "天花一夜泄春机，飞坠人间片片奇。",
            "有色有光欺柳絮，无声无臭点梅枝。",
            "纵横万舞风回处，表里双清月霁时。",
            "此景惟诗可摹写，却怜老去不工诗。"
        ],
        "notes": "",
        "id": "13d758eb7830b2bb59876dad2ecc13a3"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "寄高菊磵谢惠诗集",
        "preface": "",
        "paragraphs": [
            "高名如斗夜垂天，无地追思每自怜。",
            "正欲为君寻五老，乃蒙因我到双泉。",
            "新诗妙绝闲方就，稚子携归喜欲颠。",
            "此去湖边不多远，秋风当觅钓鱼船。"
        ],
        "notes": "",
        "id": "f724f3eb22e3364a38f6995b3184c262"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "寄元龄弟",
        "preface": "",
        "paragraphs": [
            "夜床风雨梦到处，东湖西山如接连。",
            "安信喜随乌鹊后，雅怀知寄白鸥边。",
            "轩窗春动花阴满，图史香浮墨色鲜。",
            "个里诗书应有味，不妨兼读养生篇。"
        ],
        "notes": "",
        "id": "9795286a864ceae7642e72eb281e6aa1"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次元德弟",
        "preface": "",
        "paragraphs": [
            "宁逐春风上下狂，懒从桃李借恩光。",
            "只应朝市风波恶，不似山林气味长。",
            "莫惜举杯邀太白，要看骑马似知章。",
            "南征他日如相忆，诗句还须付革囊。"
        ],
        "notes": "",
        "id": "0e3154e388b480a1910bc74321edcdd2"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "玉山道中时赴掌故之命",
        "preface": "",
        "paragraphs": [
            "麦苗堆绿菜花黄，一簇人家古道傍。",
            "酒熟不妨邀里巷，年丰赢得事农桑。",
            "世情只说宦游好，客里那知归兴长。",
            "我有平生蓑笠在，钓丝何日理斜阳。"
        ],
        "notes": "",
        "id": "1c21ff8de731682bd53543d89f565fa4"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "端午上饶道中",
        "preface": "",
        "paragraphs": [
            "一春留滞在京华，午日依前未到家。",
            "细葛香罗素无望，黄尘乌帽亦堪嗟。",
            "争舟野渡人如簇，立马邮亭日欲斜。",
            "遥想埙箎献亲寿，彩衣罗拜酌流霞。"
        ],
        "notes": "",
        "id": "1389b261141e0d30d2ab017a95edaaf2"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "临安别余求之",
        "preface": "",
        "paragraphs": [
            "长安车盖喜如云，邂逅惟君是故人。",
            "风月满怀情洒落，珠玑撒纸句清新。",
            "携来客里一尊酒，洗尽湖边十里尘。",
            "富贵功名丈夫事，别离无用泪沾巾。"
        ],
        "notes": "",
        "id": "236f517e694b127d1204a01f82fb3c41"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "乡人罗朝宗与兵部尚书京公有旧将往见之遇予于乐平因饯别",
        "preface": "",
        "paragraphs": [
            "四时成岁秋云暮，九月肃霜天渐寒。",
            "有客褰裳涉鄱水，逢人剧口话长安。",
            "悬知欲听星辰履，厌见从来苜蓿盘。",
            "姑举一觞饯行色，无鱼长铗切休弹。"
        ],
        "notes": "",
        "id": "ce4e816575c7233afe09a40f4f1ac3d7"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "旸谷偶成",
        "preface": "",
        "paragraphs": [
            "竹近颇忻衣袂爽，苔深长恐履痕侵。",
            "夜灯四壁图书影，晓日一床花木阴。",
            "载酒只今谁好事，绝弦从昔为知音。",
            "区区外物成何用，慎勿缘渠愁此心。"
        ],
        "notes": "",
        "id": "0cb89713e5feef2426d68ada166931da"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "入京道中风雨因赋此遂退休",
        "preface": "",
        "paragraphs": [
            "新筑书堂壁未干，马蹄催我上长安。",
            "儿时只道为官好，老去方知行路难。",
            "千里关山千里梦，一番风雨一番寒。",
            "何如静坐茅斋下，翠竹苍梧仔细看。"
        ],
        "notes": "",
        "id": "e26e662b9543f41c34143aecce18afe3"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "闲居",
        "preface": "",
        "paragraphs": [
            "闲居最与性相便，勤即繙书懒即眠。",
            "终日闭门真省事，有时面壁似耽禅。",
            "大椿岁籥祈亲寿，断简生涯听子传。",
            "待问洪崖觅丹诀，白云深处引寒泉。"
        ],
        "notes": "",
        "id": "801730c52673e186f7a4fa66b23e9ab5"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "松花开竹笋茂喜而咏之",
        "preface": "",
        "paragraphs": [
            "繁花密笋暮春时，妆点园林一段奇。",
            "金粉生香风细细，斑衣留润露垂垂。",
            "品高宜入神僊药，节劲终全冰雪姿。",
            "笑彼杏桃儿女态，谩争艳冶媚山歧。"
        ],
        "notes": "",
        "id": "a356f9d79d4a02b2d8ee0685299af418"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "睡起书怀时诸公相勉再出",
        "preface": "",
        "paragraphs": [
            "北窗终日废书眠，一枕清风直万钱。",
            "云度茅簷轻冉冉，泉生石砌净涓涓。",
            "不嫌雨脚花间注，要听秋声屋外传。",
            "三径初成吾欲老，幕中何用泛红莲。"
        ],
        "notes": "",
        "id": "d7ff03acbf79356f76b10f7d1de593aa"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "有感时与李弘斋有约",
        "preface": "",
        "paragraphs": [
            "去年今日西归客，曝背茅簷又一冬。",
            "岁月催人虽迅速，简编于我却从容。",
            "知名焉用诗千首，养病聊须酒一钟。",
            "早晚杖藜修水去，故人有约许相从。"
        ],
        "notes": "",
        "id": "da909a923280fa94d649ce0d558edb4e"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "用前韵谢伯量过访山中",
        "preface": "",
        "paragraphs": [
            "胜游千里笑谈中，雪片梅花正仲冬。",
            "肯向席门寻孺子，更能草具重茅容。",
            "春风顿觉生寒谷，夜榻惟愁听晓钟。",
            "半世坡梅门下客，乃今何幸得过从。"
        ],
        "notes": "",
        "id": "8d4bb7864b692de39564d24070765e6f"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "送胡仲衡",
        "preface": "",
        "paragraphs": [
            "忆昔樵江一见君，喜君吃吃善谈文。",
            "别来岁月今如许，书里工夫想得勤。",
            "近世起家多白屋，几人驰志在青云。",
            "穑斋已踏贤关路，更有诸孙策异勋。"
        ],
        "notes": "",
        "id": "76d605ad1b5531d0d24f5129720f40db"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "喜范光伯相过",
        "preface": "",
        "paragraphs": [
            "章江东下几湾洄，谁伴臞僊夜探梅。",
            "离别不禁诗社冷，遭逢莫放酒船回。",
            "冰霜满眼岁将换，花柳转头春又来。",
            "安得飞腾九霄外，鞭鸾笞凤日相陪。"
        ],
        "notes": "",
        "id": "d4eea590ed8963922bf0502ca6e1b411"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "怀范光伯再用韵",
        "preface": "",
        "paragraphs": [
            "梅边流水碧洄洄，都把相思付折梅。",
            "十载不禁双泪落，一尊期慰九肠回。",
            "惊残蝶梦鹊空喜，望断马蹄人不来。",
            "咫尺云山尚如此，天涯那解得追陪。"
        ],
        "notes": "",
        "id": "255ab0e5152ced1bf534a093f36896ec"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次光伯韵",
        "preface": "",
        "paragraphs": [
            "竹迳当年手自开，只今无处著莓苔。",
            "绝怜此地过从少，頼有高人时复来。",
            "篱下久霜犹有菊，水边近腊正多梅。",
            "我云眷眷三年别，君莫怱怱一夕回。"
        ],
        "notes": "",
        "id": "d663d75f2bf6567ed74cdff84698d71e"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "钱塘次孙教南韵",
        "preface": "",
        "paragraphs": [
            "簿领归来得泮宫，一时衮衮任诸公。",
            "市朝竞逐利名走，草木谁为臭味同。",
            "霅水不妨披宿雾，蓬山正要挹清风。",
            "尘埃不得从君后，岂但他时媿两翁。"
        ],
        "notes": "",
        "id": "ef49af2d34533c343ad0c16913369ba9"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次朱震远韵",
        "preface": "",
        "paragraphs": [
            "芳池绿水自生肥，上有轩窗隠翠微。",
            "花竹旧尝开小迳，门阑今又启重扉。",
            "直须阊阖排云去，要看长安跃马归。",
            "词赋合魁天下士，春光端不负刘𪸩。"
        ],
        "notes": "",
        "id": "083d53139241dd934e3f64309529662f"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次王成之咏梅",
        "preface": "",
        "paragraphs": [
            "谁遣冰魂照夕阳，摇摇一任北风凉。",
            "眼前共有几多蕊，鼻观胡为如此香。",
            "佳实会须归列鼎，孤标已自压群芳。",
            "濡毫我欲从君赋，未害平生铁石肠。"
        ],
        "notes": "",
        "id": "a6b4b4a09cf094ac8db76ea0d5773913"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "读伯仁诗卷",
        "preface": "",
        "paragraphs": [
            "忆昔从君渔钓时，小舟行徧楚江湄。",
            "僧房夜月琴三叠，客舍秋风酒一巵。",
            "别后相思梅折尽，书成欲寄鴈来迟。",
            "蛩声惊觉寒窗梦，自起挑灯读旧诗。"
        ],
        "notes": "",
        "id": "ce269f6bf1a9b737d47b6e292c65ac13"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "不雨",
        "preface": "",
        "paragraphs": [
            "农时阅月天不雨，嘉谷丛中龟兆生。",
            "云势只随风聚散，鸠声空报客阴晴。",
            "半生忧国发欲白，一饱无期心屡惊。",
            "尚愿秋阳化甘澍，稍苏枯槁望西成。"
        ],
        "notes": "",
        "id": "fa68c076a7af7a68e90e65caee038e8f"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "乙亥六月乡民祈雨寿春祠下嘉澍既降槁苗尽兴万口一辞颂神之德予喜聊成俚语以书祠壁",
        "preface": "",
        "paragraphs": [
            "忧时曾上天庭疏，悯物今为旱岁霖。",
            "一夕风霆百川水，四郊香火万民心。",
            "山巅定有烟霞宅，夜半常闻钟磬音。",
            "傥许尘踪拜仙驭，愿营茅屋老云岑。"
        ],
        "notes": "",
        "id": "3ab4f61e5de5a9e9f105c2a0a74c9492"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "郊行即事",
        "preface": "",
        "paragraphs": [
            "病来多日废将迎，试命巾车作此行。",
            "稻实满田秋事了，松阴堆径午凉生。",
            "数山见我争倾盖，一水邀人请濯缨。",
            "却忆吾庐南浦外，何时得与白鸥盟。"
        ],
        "notes": "",
        "id": "02504d4d09474e396b424122a1578451"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "兀坐有感",
        "preface": "",
        "paragraphs": [
            "忘言编简倦三复，适意丝桐聊再行。",
            "已共白云论久要，更寻青鸟问长生。",
            "按行泉石苔侵屦，披拂松篁露湿缨。",
            "此事洪崖知我旧，归与端合与同盟。"
        ],
        "notes": "",
        "id": "18d7b1364c1b7cb11da6bd264f831037"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "有感",
        "preface": "",
        "paragraphs": [
            "政尔双泉忆旧游，柳江闻又有归舟。",
            "谁能不作千年调，梦断真成万事休。",
            "倾盖向来情莫逆，奠刍无计泪空流。",
            "重云已失鹍鹏影，愁绝沧浪一白鸥。"
        ],
        "notes": "",
        "id": "8c68fb756a17a4587689584107480adf"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "送张高安入京",
        "preface": "",
        "paragraphs": [
            "青衫十载蟾宫客，黑绶三年凤岭头。",
            "循吏声名武阳令，故家风味富平侯。",
            "江边休叹双凫去，天上行看一网收。",
            "八簉鹓班立仙仗，莫忘回首顾沙鸥。"
        ],
        "notes": "",
        "id": "45f55f0d6a5b594abcace91c4ad94fc9"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "用黄子益韵二首  其一",
        "preface": "",
        "paragraphs": [
            "青衫日日困尘沙，安用浮名与世夸。",
            "已过半生真似梦，未荒三径且还家。",
            "恨无沈水纡香穗，喜有寒泉瀹茗花。",
            "袖却西归遮日手，园林幽处看桑麻。"
        ],
        "notes": "",
        "id": "fa06a528943797cf38d3a966f26b2000"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "用黄子益韵二首  其二",
        "preface": "",
        "paragraphs": [
            "睡起忻然思虑少，病余犹觉应酬艰。",
            "招摇风月聊须竹，收拾云烟幸有山。",
            "但要世缘随手断，莫忧诗债几时还。",
            "追奔富贵非吾事，且占林泉一味闲。"
        ],
        "notes": "",
        "id": "dddfde29c105ed9ab69a5a8081e2b172"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "寄刘择之新居成",
        "preface": "",
        "paragraphs": [
            "西风吹鴈过吾庐，特地传君一纸书。",
            "九载不须论旧事，万金良喜得新居。",
            "春回院落花侵座，雨过池塘水遶除。",
            "我欲退之门下去，却愁无处觅金鱼。"
        ],
        "notes": "",
        "id": "33dcdb68ac6f42359d3d1eb079916944"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "题怀秀堂",
        "preface": "",
        "paragraphs": [
            "莫教满地长莓苔，杖屦从今日日来。",
            "曲径要随松巷转，柴门须对石桥开。",
            "墙头花木因时种，案上图书任意堆。",
            "幸有林泉可投老，忍将双脚踏尘埃。"
        ],
        "notes": "",
        "id": "ff91934fbc6b69f27d61275713f2edef"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "竹斋述事",
        "preface": "",
        "paragraphs": [
            "梦魂惊断渺难续，卧听竹里风泠泠。",
            "寒蛩争鸣遶四壁，缺月半堕横疎櫺。",
            "平生细字发欲白，午夜短檠灯尚青。",
            "稻粱作计吾不愿，愿学沧海鸿飞冥。"
        ],
        "notes": "",
        "id": "0b2803954c873a91e97e5f5fc9f8f889"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "大雪用前韵五首  其一",
        "preface": "",
        "paragraphs": [
            "雨师风伯妙天机，幻出乾坤一段奇。",
            "晚对青山浑似画，夜看黄卷可忘饥。",
            "金貂换酒非吾事，铁甲屯边正此时。",
            "失国残胡应冻死，书生犹赋采薇诗。"
        ],
        "notes": "",
        "id": "0a209c1c05074249412f50a28455f02f"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "大雪用前韵五首  其二",
        "preface": "",
        "paragraphs": [
            "天孙云里散支机，飞坠人间分外奇。",
            "勾引芳尊留客醉，栽培玉粒疗民饥。",
            "幅巾篱落寻梅处，一舸江湖钓月时。",
            "妙处惟诗可摹写，却怜老去不工诗。"
        ],
        "notes": "",
        "id": "c042ce4c45666f918f976f828afe701d"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "大雪用前韵五首  其三",
        "preface": "",
        "paragraphs": [
            "谁扶天女下冰机，翦水成花片片奇。",
            "影落池塘波不动，寒侵鸥鹭色皆饥。",
            "纵横万舞风回处，表里双清月霁时。",
            "浪战未能无寸铁，对人羞诵醉翁诗。"
        ],
        "notes": "",
        "id": "68c021d3c894e9e2f7e81f7710ff1d88"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "大雪用前韵五首  其四",
        "preface": "",
        "paragraphs": [
            "伊人元不堕危机，踏冻冲寒正自奇。",
            "只怪飞花无处避，都忘炊玉有时饥。",
            "月明剡水回舟夜，岁暮梁园作赋时。",
            "一段风流谁得似，只今王谢却能诗。"
        ],
        "notes": "",
        "id": "eac38e40eb8a1fed994ba602c7001594"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "大雪用前韵五首  其五",
        "preface": "",
        "paragraphs": [
            "谁知天巧出玄机，但怪飞璚过眼奇。",
            "暝立风枝寒雀倦，愁吟冰谷晓猨饥。",
            "芦花洲渚月明夜，柳絮池塘春暮时。",
            "此景人间不长有，写真传影正须诗。"
        ],
        "notes": "",
        "id": "a665b07b7d9eca5722dd42daa2dbf611"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "题小桃源",
        "preface": "",
        "paragraphs": [
            "半月池边倚瘦藤，望仙台上岸乌巾。",
            "尘埃一点不到地，花木四时长是春。",
            "载酒岂无好事者，烂柯应有著棋人。",
            "请君更种桃千树，准拟渔郎来问津。"
        ],
        "notes": "",
        "id": "66522def5bec800508cd7c9005fb6443"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次伯仁善利阁",
        "preface": "",
        "paragraphs": [
            "看经堂中钟磬鸣，看经堂外水云清。",
            "山连远渚鸟飞急，风入轻帆舟去平。",
            "烟树不妨留夕照，尘缨正欲濯寒泓。",
            "凭谁为我问造物，乞与少陵常眼明。"
        ],
        "notes": "",
        "id": "712a2719d69991480d38096b7223220a"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "挽霞溪高县丞二首  其一",
        "preface": "",
        "paragraphs": [
            "少年挟策上金銮，三拜郎官鬓未斑。",
            "不说知音在霄汉，但知投老向云山。",
            "柳丝阴里陶潜乐，花锦香中潘岳闲。",
            "逝者不堪人事异，洪崖亭下水潺潺。"
        ],
        "notes": "",
        "id": "cdaa452dbbc2db97abc83489a9fc3968"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "挽霞溪高县丞二首  其二",
        "preface": "",
        "paragraphs": [
            "公家原在洪崖宅，自是洪崖向上人。",
            "嗜酒一生真简淡，风标八袠更精神。",
            "纷纷偶厌人间事，去去归寻洞里春。",
            "朱绂只今无觅处，但余佳句镇长新。"
        ],
        "notes": "",
        "id": "e2b5555a50644ce0d14d1e521bb9a37b"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "善利阁次伯仁所题赵子良画四首  其一",
        "preface": "",
        "paragraphs": [
            "箜篌君乡来，分明记江树。",
            "想君诗成时，梦作白鸥去。"
        ],
        "notes": "",
        "id": "fe2e72f0c6d9641403622857810a00fc"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "善利阁次伯仁所题赵子良画四首  其二",
        "preface": "",
        "paragraphs": [
            "平生交游间，吾帻盖屡岸。",
            "区区稻粱谋，君亦逐鸿鴈。"
        ],
        "notes": "",
        "id": "4fb8018feeda15496bca34c4647984cd"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "善利阁次伯仁所题赵子良画四首  其三",
        "preface": "",
        "paragraphs": [
            "风簷手君诗，心迹已清绝。",
            "何当更长吟，坐对澄江雪。"
        ],
        "notes": "",
        "id": "25c3b7a0fe5bd5428b4347965f4c6191"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "善利阁次伯仁所题赵子良画四首  其四",
        "preface": "",
        "paragraphs": [
            "扁舟两渔翁，清唱发日暮。",
            "安得如鸱夷，相与五湖去。"
        ],
        "notes": "",
        "id": "5c3322127c18d713c26cf06c0aef368b"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "饯吴长文司理用修持贤业教无欠为韵  其一",
        "preface": "",
        "paragraphs": [
            "平生不量力，妄意希前修。",
            "懵懵虽无见，拳拳未敢休。"
        ],
        "notes": "",
        "id": "ef4dc0c652d843872b87d1981914ddd0"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "饯吴长文司理用修持贤业教无欠为韵  其二",
        "preface": "",
        "paragraphs": [
            "狂澜涌如此，砥柱其谁为。",
            "天意必有在，吾身姑自持。"
        ],
        "notes": "",
        "id": "1bd916929b3dccc322a71270db8d20c0"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "饯吴长文司理用修持贤业教无欠为韵  其三",
        "preface": "",
        "paragraphs": [
            "考亭无恙时，从游孰非贤。",
            "岁寒万木雕，松柏始杰然。"
        ],
        "notes": "",
        "id": "5ceb46426a2fb9dc20dc99f7a5dfbb65"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "饯吴长文司理用修持贤业教无欠为韵  其四",
        "preface": "",
        "paragraphs": [
            "圣贤去我远，何者名事业。",
            "吾欲到彼岸，须君借舟楫。"
        ],
        "notes": "",
        "id": "8441d0a21fc3cdb2378c28dd89ce59d5"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "饯吴长文司理用修持贤业教无欠为韵  其五",
        "preface": "",
        "paragraphs": [
            "过从资直谅，夫岂势利交。",
            "谓朋党者谁，仁人姑听教。"
        ],
        "notes": "",
        "id": "58d0a3613c46a632979020b9330588ce"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "饯吴长文司理用修持贤业教无欠为韵  其六",
        "preface": "",
        "paragraphs": [
            "人生天地间，离别安能无。",
            "莫作儿女态，相期烈丈夫。"
        ],
        "notes": "",
        "id": "65ec36de53caf4c2c18a63477ef042fd"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "饯吴长文司理用修持贤业教无欠为韵  其七",
        "preface": "",
        "paragraphs": [
            "君姿正而刚，名节非所欠。",
            "临歧赠一言，惟有学不厌。"
        ],
        "notes": "",
        "id": "4e0b0011180d28ca702e495b9ff40e3b"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "自警",
        "preface": "",
        "paragraphs": [
            "俗尘易污人，胸次须自洁。",
            "君看四明老，冰壶浸秋月。"
        ],
        "notes": "",
        "id": "b1d98df69544f1809bb683470fe3873c"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "题苏希亮画",
        "preface": "",
        "paragraphs": [
            "石梁渡山涧，上有秦人居。",
            "岁寒不种桃，汲泉灌佳蔬。"
        ],
        "notes": "",
        "id": "47b9881055ef8dee7aeadb2858910414"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "兀坐",
        "preface": "",
        "paragraphs": [
            "息绵绵而不绝，心了了以常明。",
            "静室我方燕坐，傍人唤作修行。"
        ],
        "notes": "",
        "id": "4a42fc21451249d59dac51ece0b9572c"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "保福寺对橙菊有感",
        "preface": "",
        "paragraphs": [
            "平生爱菊陶彭泽，清夜移橙杜草堂。",
            "千载诗魂招不得，独留风味在僧房。"
        ],
        "notes": "",
        "id": "e93edfd03d95ec318cf703d2d97c66dc"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "兀坐有感",
        "preface": "",
        "paragraphs": [
            "意行曾到楚江臯，占得双泉第一寮。",
            "窗户邃深钟磬远，客尘都向静中消。"
        ],
        "notes": "",
        "id": "bc8f91b2aae307f2e2f313440155cd67"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "癸亥夜梦",
        "preface": "",
        "paragraphs": [
            "丙夜清眠正熟时，梦魂飞去拜丹墀。",
            "小臣乍得披肝胆，感慨分明涕泪垂。"
        ],
        "notes": "",
        "id": "9b6500e2a370c4f8ad245b2e749f4b70"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次洪内翰十月桃韵三首  其一",
        "preface": "",
        "paragraphs": [
            "千红万蕊雕零尽，安得枝头数点红。",
            "疑是神人写春色，镇长留影在屏风。"
        ],
        "notes": "",
        "id": "36c1f83334114982a356aebec4106c67"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次洪内翰十月桃韵三首  其二",
        "preface": "",
        "paragraphs": [
            "旧日骊山宫殿中，玉妃无数舞衫红。",
            "只因归去蓬莱后，梦作寒花笑北风。"
        ],
        "notes": "",
        "id": "ac58671c28ec939764b794aca8a448cf"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次洪内翰十月桃韵三首  其三",
        "preface": "",
        "paragraphs": [
            "不须羯鼓促春工，一树霜边取意红。",
            "寄语玄冥为收拾，莫教人恨五更风。"
        ],
        "notes": "",
        "id": "a2c6bc8d478b33a64d68bb7a9369aa9b"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次洪内相双竹韵三首  其一",
        "preface": "",
        "paragraphs": [
            "延平两龙几年卧，欻尔化作寒枝双。",
            "春桧长松皆敌国，会须因垒一时降。"
        ],
        "notes": "",
        "id": "aac9fa6dc3b9a2cca58cea14af322542"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次洪内相双竹韵三首  其二",
        "preface": "",
        "paragraphs": [
            "婵娟两枝翠可掬，绝胜白璧南金双。",
            "留与先生作椽笔，诗坛八面受人降。"
        ],
        "notes": "",
        "id": "052f7461bc5e0a86c5db285ca794e634"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次洪内相双竹韵三首  其三",
        "preface": "",
        "paragraphs": [
            "管鲍交情真耐久，夷齐义气更无双。",
            "虚花满眼风号怒，一节青青终不降。"
        ],
        "notes": "",
        "id": "0a62ec3f49b7883eeb49bc7b28ae1852"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "荐福寺次许师咏竹",
        "preface": "",
        "paragraphs": [
            "浮云踪迹任西东，翰墨场中且用功。",
            "时对此君哦七字，也胜痴坐辩幡风。"
        ],
        "notes": "",
        "id": "f02dac9426b3b8004692974d439e0140"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次余仲庸松风阁韵十九首  其一",
        "preface": "",
        "paragraphs": [
            "飞花数点雨初歇，啼鸟一声春正长。",
            "读罢黄庭了无事，旋安银叶试炉香。"
        ],
        "notes": "",
        "id": "6877529d758e23a04b30f312c498f262"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次余仲庸松风阁韵十九首  其二",
        "preface": "",
        "paragraphs": [
            "古木阴阴六月凉，幽花藉藉四时香。",
            "丝桐清夜作三弄，明月入帘风拂床。"
        ],
        "notes": "",
        "id": "5f20aea00b23f9eecc66352b078e182d"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次余仲庸松风阁韵十九首  其三",
        "preface": "",
        "paragraphs": [
            "烂熳花阴覆短墙，花开时候日偏长。",
            "道人不被春勾引，到处惟闻薝卜香。"
        ],
        "notes": "",
        "id": "a53da3bad3000b99291c1e6d4ea4636d"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次余仲庸松风阁韵十九首  其四",
        "preface": "",
        "paragraphs": [
            "不见诗仙何逊来，春风几度早梅开。",
            "竹篱茅舍自清绝，未用移根东阁栽。"
        ],
        "notes": "",
        "id": "156ae8062467654648922bf876ec7aef"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次余仲庸松风阁韵十九首  其五",
        "preface": "",
        "paragraphs": [
            "恰则梅边春意萌，困人天气又清明。",
            "炉熏茗碗北窗下，卧听绵蛮黄鸟声。"
        ],
        "notes": "",
        "id": "db9ecf4030a7d424be735c679b672e41"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次余仲庸松风阁韵十九首  其六",
        "preface": "",
        "paragraphs": [
            "已著遗经洗此心，更寻流水濯吾襟。",
            "经旬不涉溪边路，荇带苔钱如许深。"
        ],
        "notes": "",
        "id": "7380f9df286e1a73ae7f282c9616258d"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次余仲庸松风阁韵十九首  其七",
        "preface": "",
        "paragraphs": [
            "雾阁云窗先自幽，水声那更绕源流。",
            "春深红雨落桃径，昼永清风生茗瓯。"
        ],
        "notes": "",
        "id": "b57e2055f7d644f733e6f7ad7a79a4e1"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次余仲庸松风阁韵十九首  其八",
        "preface": "",
        "paragraphs": [
            "杨柳阴中啼杜鹃，梧桐枝上噪玄蝉。",
            "篇章满眼无人会，赢得诗翁取意编。"
        ],
        "notes": "",
        "id": "43fb8325c534a6bac992c4dc06de5f04"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次余仲庸松风阁韵十九首  其九",
        "preface": "",
        "paragraphs": [
            "纷纷眼底正争驰，我独冥心绝五綦。",
            "说与傍人俱不信，故山惟有白云知。"
        ],
        "notes": "",
        "id": "72b4ab5658addd1928cf99d97e3881db"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次余仲庸松风阁韵十九首  其一○",
        "preface": "",
        "paragraphs": [
            "争春桃李太怱怱，随手飘零逐晓风。",
            "冰雪不侵尘不污，可人惟有岁寒松。"
        ],
        "notes": "",
        "id": "2615118e2d2470dae21ed57d686567b6"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次余仲庸松风阁韵十九首  其一一",
        "preface": "",
        "paragraphs": [
            "颜杨翰墨今谁解，陶谢篇章古所无。",
            "安得金丹换凡骨，白头深恐媿吾夫。"
        ],
        "notes": "",
        "id": "0a4e9c1b535cd0d15cde44495bb4dbea"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次余仲庸松风阁韵十九首  其一二",
        "preface": "",
        "paragraphs": [
            "平池春去水溶溶，人在笙歌一部中。",
            "柳叶翻风罗带绿，荷花著雨锦衣红。"
        ],
        "notes": "",
        "id": "874646596d57046ad6c05c3bd0f7f34c"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次余仲庸松风阁韵十九首  其一三",
        "preface": "",
        "paragraphs": [
            "簷间新燕几时来，簷外闲花往岁栽。",
            "丹杏碧桃浑落尽，绿阴低处结青梅。"
        ],
        "notes": "",
        "id": "b90d50783036b3b14ac1ac51fac4e408"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次余仲庸松风阁韵十九首  其一四",
        "preface": "",
        "paragraphs": [
            "淡月笼花花映窗，好风吹竹竹浮香。",
            "梦回何处一声笛，人静山幽天正凉。"
        ],
        "notes": "",
        "id": "b80ea96fb7fda3d3a0d0786934cdcc10"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次余仲庸松风阁韵十九首  其一五",
        "preface": "",
        "paragraphs": [
            "无所用心鱼在沼，居然生子燕成窠。",
            "谁言春去花事歇，萱草石榴情更多。"
        ],
        "notes": "",
        "id": "983a7d7987d798306415c0a2a652d958"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次余仲庸松风阁韵十九首  其一六",
        "preface": "",
        "paragraphs": [
            "为怜风雨趣春回，故著秋花到处栽。",
            "兰菊从来盛风味，不妨环绕读书斋。"
        ],
        "notes": "",
        "id": "d32c24eb4bedf6b7d18edeabe3949f29"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次余仲庸松风阁韵十九首  其一七",
        "preface": "",
        "paragraphs": [
            "白云殊不作俗态，流水更似知人心。",
            "溪边濯足溪上坐，樵唱一声秋满林。"
        ],
        "notes": "",
        "id": "626daa47e0ef70a5147fc8c4a33c1e9b"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次余仲庸松风阁韵十九首  其一八",
        "preface": "",
        "paragraphs": [
            "坡谷遗书那复有，向来一纸抵千金。",
            "谁知悬腕与卧笔，如用大都留此心。"
        ],
        "notes": "",
        "id": "7667721601fe66b175765b49625edde1"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次余仲庸松风阁韵十九首  其一九",
        "preface": "",
        "paragraphs": [
            "俗书本作于湖样，野鹜家鸡强自分。",
            "王氏无人鲁公死，只今何处觅云仍。"
        ],
        "notes": "",
        "id": "c1d2cdcfe695419e6eeb13737da7bbad"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "松斋秋吟",
        "preface": "",
        "paragraphs": [
            "骄阳赫赫转秋阴，便觉萧然鬓影侵。",
            "世事炎凉俄忽尔，闲来物理静推寻。"
        ],
        "notes": "",
        "id": "031b909861dbcc01c9084caae671a466"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "宿翠岩寺呈李弘斋签判",
        "preface": "",
        "paragraphs": [
            "匡庐胜处君曾到，谁是渊明与远公。",
            "幸有和陶诗卷在，好依莲社此山中。"
        ],
        "notes": "",
        "id": "8da509629bde31455aba8fd72231f144"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "同李签判山行午饭野店簷外群蜂翂翂因成绝句",
        "preface": "",
        "paragraphs": [
            "脱略人间势利场，来寻泉石共徜徉。",
            "饭余小立茅簷外，试问群蜂有底忙。"
        ],
        "notes": "",
        "id": "4a3f4bf0ddb81923f7990b2fe5fccddd"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "寄宋居士修叔求庵记",
        "preface": "",
        "paragraphs": [
            "翠琰新刊照眼明，流传何日到柴荆。",
            "从今不恨论交晚，我亦碑中有姓名。"
        ],
        "notes": "",
        "id": "aa0f3159ad383079c2ae4da4a0318e87"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "皖山纸帐送宋居士",
        "preface": "",
        "paragraphs": [
            "翦裁不惜楮先生，要护高人雪屋眠。",
            "只恐鹤书催起去，长留空帐北山巅。"
        ],
        "notes": "",
        "id": "3c35431ae1dd322f2050a60c7383f356"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "题书院壁间碑",
        "preface": "",
        "paragraphs": [
            "天上真龙去不回，世间凡马谩争驰。",
            "少年气习今犹在，袖手时来省断碑。"
        ],
        "notes": "",
        "id": "2c33029095cefbc2d559110b16aa6c92"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "日出",
        "preface": "",
        "paragraphs": [
            "日出柴门尚嬾开，绿阴多处且徘徊。",
            "槐花满地无人扫，半在墙根印紫苔。"
        ],
        "notes": "",
        "id": "df6f6c77700641ab2660514dfb7b3bc4"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "早作四首  其一",
        "preface": "",
        "paragraphs": [
            "雨过长江浪拍城，迢迢羲驭水中行。",
            "舟人指点云开处，喜见青山一抹横。"
        ],
        "notes": "",
        "id": "0fcfe69bc26567fc5e2a71b607a50390"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "早作四首  其二",
        "preface": "",
        "paragraphs": [
            "井梧飞叶送秋声，篱菊缄香待晚晴。",
            "斗柄横斜河欲没，数山青处乱鸦鸣。"
        ],
        "notes": "",
        "id": "b700294d70a4d29cf6be056a49903a2d"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "早作四首  其三",
        "preface": "",
        "paragraphs": [
            "北窗清冷不成眠，风递蛩声到枕边。",
            "试唤儿童卷疎箔，一簷花影月娟娟。"
        ],
        "notes": "",
        "id": "4020caaa9c5e79b803c32a061e061426"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "早作四首  其四",
        "preface": "",
        "paragraphs": [
            "炉香清晓坐书帷，竹拥藤床日到迟。",
            "自赋短章还自笑，不知颜闵有何诗。"
        ],
        "notes": "",
        "id": "d7790af14d964d051a705cda71870b54"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "冬日早作",
        "preface": "",
        "paragraphs": [
            "黄昏月姊翦云开，夜半雷车载雨来。",
            "晨起钩帘望霄汉，风花吹堕万璚瑰。"
        ],
        "notes": "",
        "id": "60abbe8c16f02b33240b72b41e37475b"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "午睡",
        "preface": "",
        "paragraphs": [
            "午窗春日影悠悠，一觉清眠万事休。",
            "堪笑邯郸槐里梦，痴儿到老不回头。"
        ],
        "notes": "",
        "id": "fd4dd50374184978424130e760cf26cb"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "入京道中曝背",
        "preface": "",
        "paragraphs": [
            "露湿芳桃午未干，花时全似麦秋寒。",
            "征衫不敌东风力，试上邮亭曝背看。"
        ],
        "notes": "",
        "id": "fa1f679ee6a5c795e4b14cbad23094e4"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "即事二首  其一",
        "preface": "",
        "paragraphs": [
            "门前溪水欲平隄，谩著渔竿浅处垂。",
            "晴雨每关忧国念，丰凶端欲问人知。"
        ],
        "notes": "",
        "id": "6724df9e94ee1c44399884560e6593d6"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "即事二首  其二",
        "preface": "",
        "paragraphs": [
            "春时耕种夏时耘，七月农夫始食新。",
            "此去田家常要雨，雨多元自不妨人。"
        ],
        "notes": "",
        "id": "04ee5de34d39db43dba78b364307fdde"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次伯仁过道傍田家韵",
        "preface": "",
        "paragraphs": [
            "桃源千载锁烟云，若辈安知古有秦。",
            "恐是吴兴沈东老，一樽聊复醉诗人。"
        ],
        "notes": "",
        "id": "0823c0275d157a630fade2e3695649fb"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "数声牧笛日将晚，一曲樵歌山更幽。",
            "解带盘桓小溪上，坐看红叶泛清流。"
        ],
        "notes": "",
        "id": "c670c2d464e6e728a4dd0150bc253e31"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "久雨",
        "preface": "",
        "paragraphs": [
            "园林清樾净无尘，池沼黄流去有声。",
            "不用飞花来点缀，但须霁日为澄清。"
        ],
        "notes": "",
        "id": "74ccd2bcc99fc3a506dd8e895b99572e"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "上元忆大梵明灯二首  其一",
        "preface": "",
        "paragraphs": [
            "经年不到豫章城，灯火遥闻鼓吹声。",
            "却忆秋屏台上寺，绛纱青玉几长明。"
        ],
        "notes": "",
        "id": "1a4605b9648f8751f34a14bf784e4136"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "上元忆大梵明灯二首  其二",
        "preface": "",
        "paragraphs": [
            "突兀招提枕古城，夜深钟磬寂无声。",
            "坐驰灯火笙歌地，知有何人一点明。"
        ],
        "notes": "",
        "id": "01c529ca8249f238d5c3553b7cb80238"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "秋日即事",
        "preface": "",
        "paragraphs": [
            "断鴈声边小雨来，菊花强半卧苍苔。",
            "乍寒天气虽宜酒，冷淡无心把酒杯。"
        ],
        "notes": "",
        "id": "e87337ea14b087dbc253079df4fb72ed"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "九日",
        "preface": "",
        "paragraphs": [
            "篱落黄花尚自无，白衣况未到吾庐。",
            "莫令此日负佳筛，为展渊明采菊图。"
        ],
        "notes": "",
        "id": "00484ad008792f41fb92315fd6fb7a9d"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "松斋秋咏次黄存之韵七首  其一",
        "preface": "",
        "paragraphs": [
            "少年有策志平戎，心事今成一老翁。",
            "蜀客款门茶未了，防秋又说枣儿红。"
        ],
        "notes": "",
        "id": "a08b3f25841162e8b14bf08375a3bbd1"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "松斋秋咏次黄存之韵七首  其二",
        "preface": "",
        "paragraphs": [
            "西风黄叶埽空庭，舞鹤翩翩堕雪翎。",
            "一阵清风通鼻观，木犀亭下读骚经。"
        ],
        "notes": "",
        "id": "d86367371c6b758ede34e58f219fb6be"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "松斋秋咏次黄存之韵七首  其三",
        "preface": "",
        "paragraphs": [
            "牵牛引蔓上东篱，气肃清商雨过时。",
            "人意若随天意好，秋光又到菊花枝。"
        ],
        "notes": "",
        "id": "c26b02411dc8440b2e07249c53fd2994"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "松斋秋咏次黄存之韵七首  其四",
        "preface": "",
        "paragraphs": [
            "闭门思古或伤今，每有诗来默契心。",
            "纸上不须评巧拙，尧夫只是静中吟。"
        ],
        "notes": "",
        "id": "93f056a19718b43e2d9bb7bf0eff8958"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "松斋秋咏次黄存之韵七首  其五",
        "preface": "",
        "paragraphs": [
            "闲中无辱亦无荣，案上图书有课程。",
            "静对秋花香默默，晚风休送乱蝉鸣。"
        ],
        "notes": "",
        "id": "24fb36a2365209e2ef0b013295fb8450"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "松斋秋咏次黄存之韵七首  其六",
        "preface": "",
        "paragraphs": [
            "据梧枝策事纷纭，楼上看山对晚曛。",
            "纵是楼无山色远，只如小米画烟云。"
        ],
        "notes": "",
        "id": "07d4341e7f9ad20456cac56995f0ee99"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "松斋秋咏次黄存之韵七首  其七",
        "preface": "",
        "paragraphs": [
            "无事萦心昼掩扉，松风度曲入琴徽。",
            "登高老矣兴犹在，塞上秋风战马肥。"
        ],
        "notes": "",
        "id": "0cd0c139c3713129f3a604e557191d16"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次仲庸初冬即事二首  其一",
        "preface": "",
        "paragraphs": [
            "常岁霜天分外晴，一溪如练浸冰轮。",
            "今年风雨宁无夜，谁与溪梅作小春。"
        ],
        "notes": "",
        "id": "c4064515075275b860f1b092f8b1f420"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次仲庸初冬即事二首  其二",
        "preface": "",
        "paragraphs": [
            "君家秋实洞庭种，小子持来独未黄。",
            "莫作苏州书后梦，只今正欠满林霜。"
        ],
        "notes": "",
        "id": "d3256ee9c519a84bfc4b1762945c97fd"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "雪中戏元德元龄二弟二首  其一",
        "preface": "",
        "paragraphs": [
            "在昔梅花犹有赋，如今冰柱亦无诗。",
            "吾衰不作池塘梦，春草生时子合知。"
        ],
        "notes": "",
        "id": "8fc6151bc6e3ab6c90cf51369980f630"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "雪中戏元德元龄二弟二首  其二",
        "preface": "",
        "paragraphs": [
            "袖间出手不应迟，柳絮渔蓑总是诗。",
            "二妙得君真所喜，一寒如我有谁知。"
        ],
        "notes": "",
        "id": "8559e9d5007633a753e3276e5db82c50"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "再韵寄元龄弟二首  其一",
        "preface": "",
        "paragraphs": [
            "季也东归何太迟，伯兮西望屡吟诗。",
            "茅簷昨夜雪深尺，人在篷窗知不知。"
        ],
        "notes": "",
        "id": "76988627f4e152da0d9efcad7c8827bf"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "再韵寄元龄弟二首  其二",
        "preface": "",
        "paragraphs": [
            "小舟闲已杙江湄，满眼璚瑶定有诗。",
            "诗似其人人似雪，只应清处恐人知。"
        ],
        "notes": "",
        "id": "266f6e8647a38e4eb17fecb32346ddbf"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "雪中再示德龄二弟三首  其一",
        "preface": "",
        "paragraphs": [
            "只道园林春未归，风前一夜柳花飞。",
            "东皇自是繁华主，不用玄冥荐玉妃。"
        ],
        "notes": "",
        "id": "1aa05f15073dab1dd0a2706cfc61a2c9"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "雪中再示德龄二弟三首  其二",
        "preface": "",
        "paragraphs": [
            "平生蓑笠惯冲寒，长忆江湖把钓竿。",
            "昨夜北窗闻雪作，梦魂飞到子陵滩。"
        ],
        "notes": "",
        "id": "72648d2133e84e93db1876d9343d4d6a"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "雪中再示德龄二弟三首  其三",
        "preface": "",
        "paragraphs": [
            "青青窗外几修篁，也学宫梅巧样妆。",
            "说与惠连须著句，雪边春色到池塘。"
        ],
        "notes": "",
        "id": "d1df18f04c077e714b145e9bb97dff3a"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "再用韵三首  其一",
        "preface": "",
        "paragraphs": [
            "乱飘窗户重重积，巧入帘栊细细飞。",
            "想见钧天张乐处，琼琚玉佩列千妃。"
        ],
        "notes": "",
        "id": "ff024e75d2c1f88b943385a58eeab84a"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "再用韵三首  其二",
        "preface": "",
        "paragraphs": [
            "蕙帐一冬无苦寒，梦回长是日三竿。",
            "那知今夜剡溪路，月淡扁舟水满滩。"
        ],
        "notes": "",
        "id": "daad0f3dab6243d9e87f344c4d55793e"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "再用韵三首  其三",
        "preface": "",
        "paragraphs": [
            "凤台仙姊卷银篁，归去瑶池试晓妆。",
            "剩粉残脂无处著，化为风絮满池塘。"
        ],
        "notes": "",
        "id": "b8d1d46d987323d7946f08f16543f767"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "再用韵三首  其一",
        "preface": "",
        "paragraphs": [
            "无人低唱两三卮，一任璚瑶满眼飞。",
            "罗袜暗尘应洗尽，月明吾欲看江妃。"
        ],
        "notes": "",
        "id": "bd9b7430370861816226531f140fa47a"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "再用韵三首  其二",
        "preface": "",
        "paragraphs": [
            "忆昔骑馿犯晓寒，酒旗随处认长竿。",
            "灞陵物物皆诗句，不用牵船八节滩。"
        ],
        "notes": "",
        "id": "362ae8697a29e02ac414ea4f81a749c2"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "再用韵三首  其三",
        "preface": "",
        "paragraphs": [
            "眼前修洁独修篁，屡倩东风洗晓妆。",
            "学舞腰肢困珠玉，可怜官柳在寒塘。"
        ],
        "notes": "",
        "id": "ef440e3bfd8b1dfec8267c60925ae0d2"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "再用韵三首  其一",
        "preface": "",
        "paragraphs": [
            "梨花月淡珠帘卷，柳絮风轻粉蝶飞。",
            "宫漏无声窗欲曙，霓裳催舞广寒妃。"
        ],
        "notes": "",
        "id": "476459b45edcfb68fea43b90941a7bd9"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "再用韵三首  其二",
        "preface": "",
        "paragraphs": [
            "雪里鸥盟元未寒，小舟南浦著渔竿。",
            "眼明似共月千里，衣冷欲迷云一滩。"
        ],
        "notes": "",
        "id": "9834d4ea5efbbd1a28c8f84389ae74cb"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "再用韵三首  其三",
        "preface": "",
        "paragraphs": [
            "疎梅元自映疎篁，谁把璚瑶特地妆。",
            "雪后园林应更好，却输和靖在钱塘。"
        ],
        "notes": "",
        "id": "1e43bc1f3d96ed70beda21a08856825f"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次元德弟韵",
        "preface": "",
        "paragraphs": [
            "跋扈飞扬使我惊，铁中双镞日铮铮。",
            "陈桥旧将今无用，一任於菟绕屋行。"
        ],
        "notes": "",
        "id": "13ac88054fe49a70395debd87ed71655"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "予从元德弟借到西廊书斋朝夕其间今二年矣戏题作病僧寮且赋三绝  其一",
        "preface": "",
        "paragraphs": [
            "虽有图书伴寂寥，不妨题作病僧寮。",
            "蒲团竹椅南窗下，一炷炉香百念消。"
        ],
        "notes": "",
        "id": "7f7f27e03841340d0e5b742dc6b13b89"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "予从元德弟借到西廊书斋朝夕其间今二年矣戏题作病僧寮且赋三绝  其二",
        "preface": "",
        "paragraphs": [
            "华发苍颜一病僧，向来文史颇关情。",
            "只缘世网无由脱，遂学枯禅度此生。"
        ],
        "notes": "",
        "id": "ebff30fed0a18e1d84c07db123f212ba"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "予从元德弟借到西廊书斋朝夕其间今二年矣戏题作病僧寮且赋三绝  其三",
        "preface": "",
        "paragraphs": [
            "朝来寮外望西山，正在云烟缥缈间。",
            "既欲与山为保社，不妨身世似云闲。"
        ],
        "notes": "",
        "id": "458c39f759d0ae9812f23d43732395ca"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "再用韵三首  其一",
        "preface": "",
        "paragraphs": [
            "病僧行脚归来后，万事无心每闭寮。",
            "日射竹窗风叶乱，烟凝香鼎篆纹消。"
        ],
        "notes": "",
        "id": "4cf145dd907044c9b81878b00a88edc0"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "再用韵三首  其二",
        "preface": "",
        "paragraphs": [
            "厌趋朝市元无梦，惯处山林似有情。",
            "圆觉楞严俱不解，维摩会下一书生。"
        ],
        "notes": "",
        "id": "d5dbb3b6104a346597f9606e8e818d01"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "再用韵三首  其三",
        "preface": "",
        "paragraphs": [
            "无心对客煨黄独，有意看云傍白间。",
            "终日区区弄文墨，笑他齐己与高闲。"
        ],
        "notes": "",
        "id": "95e1eca1d9f28aec90c68f2046b1cd6e"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "寄元龄弟五首  其一",
        "preface": "",
        "paragraphs": [
            "余生端合老吾庐，心地全然与世疎。",
            "安得数椽西岭下，自行溪水灌园蔬。"
        ],
        "notes": "",
        "id": "83393d99e7c179137810e80b85326ad2"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "寄元龄弟五首  其二",
        "preface": "",
        "paragraphs": [
            "莫怪穷年不入州，载书前已会盟鸥。",
            "市朝毕竟多尘事，且傍溪山静处留。"
        ],
        "notes": "",
        "id": "ae680254ac5b5485f8f7855bda54d35c"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "寄元龄弟五首  其三",
        "preface": "",
        "paragraphs": [
            "俯仰之间又一年，即看科诏下天边。",
            "功名万一来相逼，试向荣途小著鞭。"
        ],
        "notes": "",
        "id": "996623408c5210ce504956f27e9069f9"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "寄元龄弟五首  其四",
        "preface": "",
        "paragraphs": [
            "少年妄作功名想，说著长安喜欲狂。",
            "多病年来怕奔走，却思云壑置藤床。"
        ],
        "notes": "",
        "id": "a92a8476cc2baca60aa857f2c0ea874d"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "寄元龄弟五首  其五",
        "preface": "",
        "paragraphs": [
            "一室萧然百事无，崇朝趺坐对熏炉。",
            "岫云舒卷元无碍，赢得从容养病躯。"
        ],
        "notes": "",
        "id": "4985da9355207056e23c071be4ac0ec0"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "元龄弟寄悲秋四诗因次  其一",
        "preface": "",
        "paragraphs": [
            "不到青云志未休，近来何事却悲秋。",
            "短檠双目元无恙，快读读书莫浪愁。"
        ],
        "notes": "",
        "id": "3421faa23d63299d87156738549c3f3c"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "元龄弟寄悲秋四诗因次  其二",
        "preface": "",
        "paragraphs": [
            "图书绕屋未为贫，想见长吟日闭门。",
            "西社诸公久寥落，不知招得几人魂。"
        ],
        "notes": "",
        "id": "761ac220c176835f15e26326d93dd5f0"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "元龄弟寄悲秋四诗因次  其三",
        "preface": "",
        "paragraphs": [
            "幸有平生古战场，不妨高卧到羲皇。",
            "一朝冀北空凡马，须信骅骝道路长。"
        ],
        "notes": "",
        "id": "0f88d0066f557f79e0362cc619b10c7f"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "元龄弟寄悲秋四诗因次  其四",
        "preface": "",
        "paragraphs": [
            "支离病骨怯初寒，眼底清愁更万端。",
            "勉和新诗寄鸿鴈，江城夜月觅君看。"
        ],
        "notes": "",
        "id": "bc43f7ce0e2c0e97459f13ec3db846c2"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "予既得乌石冈西望葛坛在云霄中相去虽远山势不断林木历历可数异时乞灵仙翁不难矣喜而成诗寄葛坛主人",
        "preface": "",
        "paragraphs": [
            "东西知隔几牛鸣，山势绵绵若引绳。",
            "待向冈边结茅屋，幅巾遥礼夜坛灯。"
        ],
        "notes": "",
        "id": "d0db22d802b9cd5a26eff6ad568146f4"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "寄张仲符时得乌石冈地二首  其一",
        "preface": "",
        "paragraphs": [
            "今人那似古人贤，一锸随身日醉眠。",
            "此老有灵应笑我，区区常费买山钱。"
        ],
        "notes": "",
        "id": "7f6e03343c4a5e132e5ce698f1562f77"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "寄张仲符时得乌石冈地二首  其二",
        "preface": "",
        "paragraphs": [
            "寸田尺地可长久，此诀刘郎却未传。",
            "他日驭风蓬岛去，谩留陈迹在山巅。"
        ],
        "notes": "",
        "id": "48b079e58f15c32c42fee888c4ded701"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次敬叔韵二首  其一",
        "preface": "",
        "paragraphs": [
            "玉鉴冰壶一段清，铁中谁与鬭铮铮。",
            "眼看万里云霄路，不信骅骝地上行。"
        ],
        "notes": "",
        "id": "445e40fd5af3a7fe3ea374f64fa2767f"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次敬叔韵二首  其二",
        "preface": "",
        "paragraphs": [
            "别我新诗有许清，玉声金韵两琮铮。",
            "笔端定自翻三峡，乞与余波赋赠行。"
        ],
        "notes": "",
        "id": "74d4616917abcca2f6341d72e57fd4d2"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次李司直韵二首  其一",
        "preface": "",
        "paragraphs": [
            "老来方欲卧林泉，一蹑红尘只自怜。",
            "已与山灵有成说，秋风归骑急加鞭。"
        ],
        "notes": "",
        "id": "4be520cbf4d7fbb9db86f789c1c6829b"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次李司直韵二首  其二",
        "preface": "",
        "paragraphs": [
            "清虚绝迹竟何为，自笑平生颇好之。",
            "正路傥非君得似，冥行未免用多歧。"
        ],
        "notes": "",
        "id": "16a7b3df87c06a8aaa16d1476a2ae215"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "别胡仲立次敬子伯量二丈韵二首  其一",
        "preface": "",
        "paragraphs": [
            "修水相望无百里，从来人物胜西昌。",
            "弘斋自是朝阳凤，伯仲行看接翼翔。"
        ],
        "notes": "",
        "id": "7d734a30201d939b7cc314bfbb08ad16"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "别胡仲立次敬子伯量二丈韵二首  其二",
        "preface": "",
        "paragraphs": [
            "干枯如我真何用，谩结蒲团竹椅缘。",
            "缄口向人无一语，此灯他日遣谁传。"
        ],
        "notes": "",
        "id": "b31a3587db2607ebb104bf5c3de1a3ea"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次余求之坐间所赋",
        "preface": "",
        "paragraphs": [
            "地僻不闻车马閙，官闲但觉屋庐深。",
            "摆除诗债寂无事，一炷炉香观此心。"
        ],
        "notes": "",
        "id": "d7e71ba2d85e2f397b30fb8681905bf3"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "酬余求之二首  其一",
        "preface": "",
        "paragraphs": [
            "枕中久已黄粱熟，镜里从教白发垂。",
            "但得渔樵分半席，此生何必要人知。"
        ],
        "notes": "",
        "id": "4df3441fc2415c8b52cd207119d7d8eb"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "酬余求之二首  其二",
        "preface": "",
        "paragraphs": [
            "雨后轩窗无一尘，窗前松竹更清新。",
            "不妨踏徧莓苔地，遗我青鞋有故人。"
        ],
        "notes": "",
        "id": "e9340be851b81149ac6dc376534782b9"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "钱仲庸主簿入京三首  其一",
        "preface": "",
        "paragraphs": [
            "风帆转眼即长安，好在交游半达官。",
            "既有王阳知贡禹，不妨乘兴一弹冠。"
        ],
        "notes": "",
        "id": "f9353b08d51d46f0cd4806a9a17c0860"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "钱仲庸主簿入京三首  其二",
        "preface": "",
        "paragraphs": [
            "孤山梅蕊正开时，杖屦还须访水湄。",
            "莫遣冰魂叹牢落，只今和靖自能诗。"
        ],
        "notes": "",
        "id": "59a4412a6fa0ebe5f5cab680c8e352a0"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "钱仲庸主簿入京三首  其三",
        "preface": "",
        "paragraphs": [
            "野梅官柳只供愁，空倚鄱江百尺楼。",
            "待倩天边几鸿雁，为传消息到皇州。"
        ],
        "notes": "",
        "id": "7b3edf95e10f08998bb9a61c34d20cad"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "别曹教授三首  其一",
        "preface": "",
        "paragraphs": [
            "一岁与君三别离，盍簪此去定何时。",
            "梅花未必堪相寄，待倩邮筒寄小诗。"
        ],
        "notes": "",
        "id": "6370b872982082c6f6378f15a412e823"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "别曹教授三首  其二",
        "preface": "",
        "paragraphs": [
            "从渠柳色自青青，莫为行人赋渭城。",
            "只恐南墙旧时竹，误随风雨作离声。"
        ],
        "notes": "",
        "id": "3a821216ff0f90826331e83a5bbebe44"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "别曹教授三首  其三",
        "preface": "",
        "paragraphs": [
            "江花岸柳太多情，长逐春风管送迎。",
            "我亦思归归未得，夜窗愁听杜鹃声。"
        ],
        "notes": "",
        "id": "5659eea6bd963b1aa2580b92ca1eea5c"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次吴长文见寄时有衡山之役",
        "preface": "",
        "paragraphs": [
            "夜半诗成欲寄君，梦魂飞渡楚江津。",
            "怡怡前日如兄弟，今作东西南北人。"
        ],
        "notes": "",
        "id": "9a287c2ec6529a8ecfd79c9c53c2d928"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次吴司理见贻二绝韵  其一",
        "preface": "",
        "paragraphs": [
            "朱金得丧日悲懽，内乐知谁梦见颜。",
            "君有上池无限水，不将涓滴到人间。"
        ],
        "notes": "",
        "id": "c1e7ee640aa3004c8e7d29d6ebc28596"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "次吴司理见贻二绝韵  其二",
        "preface": "",
        "paragraphs": [
            "湛然胸次幸清明，忍看人间势利轻。",
            "我辈相知端有道，未应胶漆付雷陈。"
        ],
        "notes": "",
        "id": "ffb7b49dd35ef2020f7b05f8fc4c6fc3"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "寄题真爱堂三首  其一",
        "preface": "",
        "paragraphs": [
            "终南佳处暂栖迟，堪笑唐朝左拾遗。",
            "渠但借山为捷径，山中滋味岂曾知。"
        ],
        "notes": "",
        "id": "3b29d3075a4fb20e64bd718ac45b5e4c"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "寄题真爱堂三首  其二",
        "preface": "",
        "paragraphs": [
            "真实爱山今有谁，此心猨鹤亦难欺。",
            "看来却是朱居士，不媿昌黎五字诗。"
        ],
        "notes": "",
        "id": "0d06409ab60712717939ac5127d0bab7"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "寄题真爱堂三首  其三",
        "preface": "",
        "paragraphs": [
            "筑堂谁不要看山，往往襟期了不关。",
            "欲识此翁高绝处，一心长在白云间。"
        ],
        "notes": "",
        "id": "ee93794862efa48d1100cf7a39cb3d74"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "安乐窝三首  其一",
        "preface": "",
        "paragraphs": [
            "天阙飞来三大字，云山留住一闲身。",
            "老仙驾鹤蓬莱去，丹灶而今属后人。"
        ],
        "notes": "",
        "id": "b3a42af2a3d2ead39460e326819b21d7"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "安乐窝三首  其二",
        "preface": "",
        "paragraphs": [
            "孤山尝试一登临，归梦纷然绕故林。",
            "个是平生安乐处，清泉白石总关心。"
        ],
        "notes": "",
        "id": "5be53d803e64aafdcb507f4e954667c9"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "安乐窝三首  其三",
        "preface": "",
        "paragraphs": [
            "生来岁晚寄南窗，燕坐常闻御墨香。",
            "却笑到天亭上客，日将茗粥搅枯肠。"
        ],
        "notes": "",
        "id": "39990fc1100fb076d26bd761496d827f"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "有感二首  其一",
        "preface": "",
        "paragraphs": [
            "绝怜修竹知人意，更爱双泉不世情。",
            "回首旧游浑似梦，却因多难悟无生。"
        ],
        "notes": "",
        "id": "7d7c6fbabf69fb79eef7e239a88a85ac"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "有感二首  其二",
        "preface": "",
        "paragraphs": [
            "三四知音总道山，荷锄吾独在田间。",
            "人言病骥犹堪秣，伏枥何心十二闲。"
        ],
        "notes": "",
        "id": "f831933e7c0446395f7fed09cbea916a"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "高安别苏野塘三首  其一",
        "preface": "",
        "paragraphs": [
            "独立每怜陶靖节，北窗终日傲羲皇。",
            "如今我亦无侪辈，远把心期付野塘。"
        ],
        "notes": "",
        "id": "71ff824294d40603d2696e33a39fa38d"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "高安别苏野塘三首  其二",
        "preface": "",
        "paragraphs": [
            "胸中泉石真成癖，纸上云烟总是诗。",
            "分我渔舟三四个，故山归去弄涟漪。"
        ],
        "notes": "",
        "id": "3dbc292c611e1c76eb0fb9dc20dc94d8"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "高安别苏野塘三首  其三",
        "preface": "",
        "paragraphs": [
            "交盖才倾便语离，绝怜立马送君时。",
            "梅花未必堪相寄，待倩邮筒寄小诗。"
        ],
        "notes": "",
        "id": "9be4d939b76a0f77e4e45df57b3ca6f6"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "题希亮画",
        "preface": "",
        "paragraphs": [
            "晚牧归来月在山，夜深茅舍不胜寒。",
            "栖乌欲动催翁起，快傍烟汀把钓竿。"
        ],
        "notes": "",
        "id": "a1a1e5c7f2c07de45a6bcb0ed53d5ffd"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "题昭君图",
        "preface": "",
        "paragraphs": [
            "纷纷争赂毛延寿，今日丹青竟不传。",
            "万事无过真实处，后人赢得写婵娟。"
        ],
        "notes": "",
        "id": "cb68da76bd03b3601415f59d41b057f6"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "题老悟画卷四首  其一",
        "preface": "",
        "paragraphs": [
            "中兴以前作山水，只说李成与郭熙。",
            "谁知淳熙有此老，健笔不减巨然师。"
        ],
        "notes": "",
        "id": "67b2c685cad7043c5d2adacb0da67500"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "题老悟画卷四首  其二",
        "preface": "",
        "paragraphs": [
            "吏隠三年楚水头，每随凫雁杙扁舟。",
            "归来喜色惊邻里，分得潇湘一片秋。"
        ],
        "notes": "",
        "id": "54d706edbf40091037bead8e636d7b49"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "题老悟画卷四首  其三",
        "preface": "",
        "paragraphs": [
            "何处移来一川竹，空蒙烟雾染人衣。",
            "其间应有葛陂杖，时出林梢带雨飞。"
        ],
        "notes": "",
        "id": "902248294c5d6cbe79a6bd1fec5618ea"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "题老悟画卷四首  其四",
        "preface": "",
        "paragraphs": [
            "谡谡风前荷叶枯，摇摇霜后蓼花疎。",
            "舂鉏旧有江湖约，数辈相依正要渠。"
        ],
        "notes": "",
        "id": "76f82ebf68c65f84ef948afc1929cd09"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "窗前古槐二首  其一",
        "preface": "",
        "paragraphs": [
            "密叶繁阴画不成，卷帘双眼为渠明。",
            "人间炎热无来处，赢得轩窗分外清。"
        ],
        "notes": "",
        "id": "f5cfda2145a9a3a0b1cf50d517bbd4b6"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "窗前古槐二首  其二",
        "preface": "",
        "paragraphs": [
            "去岁西湖避暑来，藕花无数眼慵开。",
            "而今归卧洪崖侧，看尽飞泉看古槐。"
        ],
        "notes": "",
        "id": "f61a5c5160629d8524d18f5955a663a8"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "题针出羹字韵",
        "preface": "",
        "paragraphs": [
            "一寸坚刚铁琢成，绮罗丛里度平生。",
            "有时稚子敲成钓，钓得鱼儿便作羹。"
        ],
        "notes": "",
        "id": "96be0c3148b47d7270503b02d0aa6137"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "题笺",
        "preface": "",
        "paragraphs": [
            "六七叶芦秋雨里，两三个鴈夕阳边。",
            "青天万里浑无碍，冲破寒潭一抹烟。"
        ],
        "notes": "",
        "id": "5391cebc90d1050b7876a2c6091d4574"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "简瑄上人",
        "preface": "",
        "paragraphs": [
            "千里归来觅故林，朱弦虽在少知音。",
            "春风玉几山前路，忍负平生一片心。"
        ],
        "notes": "",
        "id": "7d8706d9e1420664187ce6ebb81ca6a0"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "简瑄上人借楞严经",
        "preface": "",
        "paragraphs": [
            "石室云山镇日扃，午鸡啼处睡初醒。",
            "案头上有炉熏在，试读楞严一卷经。"
        ],
        "notes": "",
        "id": "9cfb2fe40ac6b1403b3c424548180b2f"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "题隠室",
        "preface": "",
        "paragraphs": [
            "闽浙相望两道场，上人曾炷室中香。",
            "直须了却旧公案，莫向空山便隠藏。"
        ],
        "notes": "",
        "id": "ce735833639545d17541b6fbf652ddff"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "题破尘读经所",
        "preface": "",
        "paragraphs": [
            "试为众生破一尘，出经为筏度沧溟。",
            "待渠到岸无惊畏，复破微尘纳此经。"
        ],
        "notes": "",
        "id": "4349e5b572eb2215c3c4897910e978a7"
    },
    {
        "author": "裘万顷",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "云归青嶂雨初歇，花卧碧苔春已休。"
        ],
        "notes": "",
        "id": "d402744b7472fac1926d9d61bcfd0dd3"
    }
]