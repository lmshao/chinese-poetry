[
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "客舍寓怀",
        "preface": "",
        "paragraphs": [
            "洒洒滩声晚霁时，客亭风袖半披垂。",
            "野云行止谁相待，明月襟怀祗自知。",
            "无伴偶吟溪上路，有花偷笑腊前枝。",
            "牵情景物潜惆怅，忽似伤春远别离。"
        ],
        "notes": "",
        "id": "14426e66f429d8a38bc48d0dd9c64c6d"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "送王郎中",
        "preface": "",
        "paragraphs": [
            "惜别远相送，却成惆怅多。",
            "独归回首处，争那暮山何。"
        ],
        "notes": "",
        "id": "0d835cf68ff275c1d112861d37ac2438"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 一",
        "preface": "",
        "paragraphs": [
            "倾酒向涟漪，乘流欲去时。",
            "寸心同尺璧，投此报冯夷。"
        ],
        "notes": "",
        "id": "c6495616a0dd55a517776a93c6d0e36b"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 二",
        "preface": "",
        "paragraphs": [
            "江曲全萦楚，云飞半自秦。",
            "岘山回首望，如别故乡人。"
        ],
        "notes": "",
        "id": "52a9d576271c49fd38a078a6915dbd47"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 三",
        "preface": "",
        "paragraphs": [
            "浦烟含夜色，冷日转秋旻。",
            "自有沈碑在，清光不照人。"
        ],
        "notes": "",
        "id": "aa741ec6859d2f136a0164d37706fa84"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 四",
        "preface": "",
        "paragraphs": [
            "楚岸云空合，楚城人不来。",
            "祗今谁善舞，莫恨废章台。"
        ],
        "notes": "",
        "id": "35b1542ca4650ddbbc1129b7889a9aa3"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 五",
        "preface": "",
        "paragraphs": [
            "行背青山郭，吟当白露秋。",
            "风流无屈宋，空咏古荆州。"
        ],
        "notes": "",
        "id": "79b38d55d47990e5b83d79d3630a5f43"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 六",
        "preface": "",
        "paragraphs": [
            "晚来渔父喜，网重欲收迟。",
            "恐有长江使，金钱愿赎龟。"
        ],
        "notes": "",
        "id": "e29422c23b3ea6c602798c8f7ee92d77"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 七",
        "preface": "",
        "paragraphs": [
            "去指龙沙路，徒悬象阙心。",
            "夜凉无远梦，不为偶闻砧。"
        ],
        "notes": "",
        "id": "58a23584208ae82a5720e52c56bd0a84"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 八",
        "preface": "",
        "paragraphs": [
            "雾云疎有叶，雨浪细无花。",
            "稳放扁舟去，江天自有涯。"
        ],
        "notes": "",
        "id": "738ac5346e254e5a0368628e9c7a23a1"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 九",
        "preface": "",
        "paragraphs": [
            "好日当秋半，层波动旅肠。",
            "已行千里外，谁与共秋光。"
        ],
        "notes": "",
        "id": "6326534fc2f35744620439de7a629767"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 十",
        "preface": "",
        "paragraphs": [
            "润色非东里，官曹更建章。",
            "宦游难自定，来唤櫂船郎。"
        ],
        "notes": "",
        "id": "89e303f7dbb0833723158a8c9f738372"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 十一",
        "preface": "",
        "paragraphs": [
            "夜江清未晓，徒惜月光沉。",
            "不是因行乐，堪伤老大心。"
        ],
        "notes": "",
        "id": "62e415e912146c32ed1bb3d574e3ad7e"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 十二",
        "preface": "",
        "paragraphs": [
            "翳日多乔木，维舟取束薪。",
            "静听江叟语，尽是厌兵人。"
        ],
        "notes": "",
        "id": "5977bd93017f8a9760c71f60f74b50be"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 十三",
        "preface": "",
        "paragraphs": [
            "箭漏日初短，汀烟草未衰。",
            "雨余虽更绿，不是采苹时。"
        ],
        "notes": "",
        "id": "9f94885c7c023c2fc2f39d2035a022c0"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 十四",
        "preface": "",
        "paragraphs": [
            "山雨夜来涨，喜鱼跳满江。",
            "岸沙平欲尽，垂蓼入船窗。"
        ],
        "notes": "",
        "id": "59f2314a32735166f9cd327a6fbbec33"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 十五",
        "preface": "",
        "paragraphs": [
            "渚边新鴈下，舟上独凄凉。",
            "俱是南来客，怜君缀一行。"
        ],
        "notes": "",
        "id": "a91bf66a1b126956f9cf8d4818e1a053"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 十六",
        "preface": "",
        "paragraphs": [
            "云密连江暗，风斜著物鸣。",
            "一杯真战将，笑尔作愁兵。"
        ],
        "notes": "",
        "id": "4d80b43e6c429d8e6f294e439b7e18b5"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 十七",
        "preface": "",
        "paragraphs": [
            "柳拂斜开路，篱边数户村。",
            "可能还有意，不掩向江门。"
        ],
        "notes": "",
        "id": "f3c303e89bef1a45eca1b39f5950c80e"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 十八",
        "preface": "",
        "paragraphs": [
            "不识相如渴，徒吟子美诗。",
            "江清惟独看，心外更谁知。"
        ],
        "notes": "",
        "id": "78e69638c7979e9ac7ef3af6673a69b2"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 十九",
        "preface": "",
        "paragraphs": [
            "牵路沿江狭，沙崩岸不平。",
            "尽知行处险，谁肯载时轻。"
        ],
        "notes": "",
        "id": "b0ed7ac90cc4087403f132872ef4b9b5"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 二十",
        "preface": "",
        "paragraphs": [
            "憔悴异灵均，非谗作逐臣。",
            "如逢渔父问，未是独醒人。"
        ],
        "notes": "",
        "id": "6f29e92c6e1baa05e3898b0ae382b717"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 二十一",
        "preface": "",
        "paragraphs": [
            "水含秋夜静，云带夕阳高。",
            "诗癖非吾病，何妨吮短豪。"
        ],
        "notes": "",
        "id": "a7297348c44951a53c5e4df4aca0bef8"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 二十二",
        "preface": "",
        "paragraphs": [
            "带舟维古岸，还似阻西陵。",
            "箕伯无多怒，回头讵不能。"
        ],
        "notes": "",
        "id": "f7a22ef50721bb94ee3f3d7f98eb3654"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 二十三",
        "preface": "",
        "paragraphs": [
            "秋云久无雨，江燕社犹飞。",
            "却笑舟中客，今年未得归。"
        ],
        "notes": "",
        "id": "94f25694bcbb800bac2d860a8acc2edb"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 二十四",
        "preface": "",
        "paragraphs": [
            "帆翅初张处，云鹏怒翼同。",
            "莫愁千里路，自有到来风。"
        ],
        "notes": "",
        "id": "a5be3a8a664025d9f7350eb516d0f659"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 二十五",
        "preface": "",
        "paragraphs": [
            "佳节虽逢菊，浮生正似萍。",
            "故山何处望，荒岸小长亭。"
        ],
        "notes": "",
        "id": "bba1b2e4b68572a028c4159829f46a19"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 二十六",
        "preface": "",
        "paragraphs": [
            "月下江流静，村荒人语稀。",
            "鹭鸳虽有伴，仍共影双飞。"
        ],
        "notes": "",
        "id": "72eb98639239ddde84ce1f1e3fdca85d"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 二十七",
        "preface": "",
        "paragraphs": [
            "斗转月未落，舟行夜已深。",
            "有村知不远，风便数声砧。"
        ],
        "notes": "",
        "id": "30fca86055cc89b9eb4d0006cf911895"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 二十八",
        "preface": "",
        "paragraphs": [
            "櫂惊沙鸟迅，飞溅夕阳波。",
            "不顾鱼多处，应防一目罗。"
        ],
        "notes": "",
        "id": "a6afd244fc1ab04f64f80e452130c2cd"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 二十九",
        "preface": "",
        "paragraphs": [
            "行到楚江岸，苍茫人正迷。",
            "秪如秦塞远，格磔鹧鸪啼。"
        ],
        "notes": "",
        "id": "f6036feee9e490b9c70708e279968a5e"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 三十",
        "preface": "",
        "paragraphs": [
            "渐觉江天远，难逢故国书。",
            "可能无往事，空食鼎中鱼。"
        ],
        "notes": "",
        "id": "729a53ff427cf444ad18cf3c9063511f"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 三十一",
        "preface": "",
        "paragraphs": [
            "岸草连荒色，村声乐稔年。",
            "晚晴贪获稻，闲却采菱船。"
        ],
        "notes": "",
        "id": "1303a5bb279bf80eaf69e7c4fca77e2a"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 三十二",
        "preface": "",
        "paragraphs": [
            "滩浅多游鹭，江清易见鱼。",
            "怪来吟未足，秋物欠红蕖。"
        ],
        "notes": "",
        "id": "ea114cba1d4a836d7f928148dc4a5cae"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 三十三",
        "preface": "",
        "paragraphs": [
            "蛩响依沙草，萤飞透水烟。",
            "夜凉谁咏史，空泊运租船。"
        ],
        "notes": "",
        "id": "69f5e94fb9cf46e19c6adda4f4d83575"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 三十四",
        "preface": "",
        "paragraphs": [
            "睡稳叶舟轻，风微浪不惊。",
            "人居芦苇岸，终夜动秋声。"
        ],
        "notes": "",
        "id": "0a6d1e98e991482cf7f8cedf5b90312e"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 三十五",
        "preface": "",
        "paragraphs": [
            "自念平生意，曾期一郡符。",
            "可知因谪宦，斑鬓入江湖。"
        ],
        "notes": "",
        "id": "b7caf87fb113acd9ba2a173f73b4cbd1"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 三十六",
        "preface": "",
        "paragraphs": [
            "水天凉夜月，不是少清光。",
            "好景随人物，秦淮忆建康。"
        ],
        "notes": "",
        "id": "48dc083036e0806b213f5ced7f046079"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 三十七",
        "preface": "",
        "paragraphs": [
            "古来多思客，摇落恨江潭。",
            "今日秋风至，萧疎过沔南。"
        ],
        "notes": "",
        "id": "3fc1c9487b077542c8887f81dcc76fbd"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 三十八",
        "preface": "",
        "paragraphs": [
            "映竹疑村好，穿芦觉渚幽。",
            "渐安无旷土，姜芋当农收。"
        ],
        "notes": "",
        "id": "e42c5e95fec8ed7986590e1b363f17f3"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 三十九",
        "preface": "",
        "paragraphs": [
            "烟渚复烟渚，画屏休画屏。",
            "引愁天末去，数点暮山青。"
        ],
        "notes": "",
        "id": "01523f768321f07aa7872d5c89bd2067"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 四十",
        "preface": "",
        "paragraphs": [
            "秋风动客心，寂寂不成吟。",
            "飞上危樯立，莺啼报好音。"
        ],
        "notes": "",
        "id": "1c1834b5f763b2c2ea7f780d97db07b7"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 四十一",
        "preface": "",
        "paragraphs": [
            "见底高秋水，开怀万里天。",
            "旅吟还有伴，沙柳数枝蝉。"
        ],
        "notes": "",
        "id": "f90d517d2d53df709a8187f444761a56"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 四十二",
        "preface": "",
        "paragraphs": [
            "九日自佳节，扁舟无一杯。",
            "曹园旧罇酒，戏马忆高台。"
        ],
        "notes": "",
        "id": "7d42037b02d4652d15ef2aa69443c6fe"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 四十三",
        "preface": "",
        "paragraphs": [
            "兵火有余烬，贫村才数家。",
            "无人争晓渡，残月下寒沙。"
        ],
        "notes": "",
        "id": "7d338778aff5d3a4110dabee07e05b4e"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 四十四",
        "preface": "",
        "paragraphs": [
            "渚禽菱芡足，不向稻粱争。",
            "静宿凉湾月，应无失侣声。"
        ],
        "notes": "",
        "id": "d207e65c779b6b9ff34e307b2595d99b"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 四十五",
        "preface": "",
        "paragraphs": [
            "轻云未扑霜，树杪橘初黄。",
            "行是知名物，过风过水香。"
        ],
        "notes": "",
        "id": "cbe9516434a22b8d6e2cd017d057f77c"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 四十六",
        "preface": "",
        "paragraphs": [
            "土旷深耕少，江平远钓多。",
            "平生皆弃本，金革竟如何。"
        ],
        "notes": "",
        "id": "a45a08984becfd4da27f250f218285a6"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 四十七",
        "preface": "",
        "paragraphs": [
            "海月非常物，等闲不可寻。",
            "披沙应有地，浅处定无金。"
        ],
        "notes": "",
        "id": "20f0ebe530ab8021c4976f4c05a97261"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 四十八",
        "preface": "",
        "paragraphs": [
            "风晚冷飕飕，芦花已白头。",
            "旧来红叶寺，堪忆玉京秋。"
        ],
        "notes": "",
        "id": "939214e3e3e39138b712c3a287137295"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 四十九",
        "preface": "",
        "paragraphs": [
            "渺渺望天涯，清涟浸赤霞。",
            "难逢星汉使，乌鹊日乘槎。"
        ],
        "notes": "",
        "id": "470e73172ceede441efd9d89b023d38c"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 五十",
        "preface": "",
        "paragraphs": [
            "风好来无阵，云开去有踪。",
            "钓歌无远近，应喜罢艨艟。"
        ],
        "notes": "",
        "id": "5d1fd550ec4d49180abf64b5db2b6c95"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 五十一",
        "preface": "",
        "paragraphs": [
            "吴疆连楚甸，楚俗异吴乡。",
            "谩把罇中物，无人啄蟹黄。"
        ],
        "notes": "",
        "id": "1648495b193a4a151fff3bf9d3d74f3b"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 五十二",
        "preface": "",
        "paragraphs": [
            "岸绿野烟远，江红斜照微。",
            "撑开小渔艇，应到月明归。"
        ],
        "notes": "",
        "id": "0b3b7e1962793deab78f5717b33943ba"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 五十三",
        "preface": "",
        "paragraphs": [
            "雨余江始涨，漾漾见流薪。",
            "曾叹河中木，斯言忆古人。"
        ],
        "notes": "",
        "id": "1173660db1160d7bf499b773b6e8a968"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 五十四",
        "preface": "",
        "paragraphs": [
            "垂露晚犹浓，清风不易逢。",
            "涉江虽已晚，高树搴芙蓉。"
        ],
        "notes": "",
        "id": "0cf798bf2a47b096c1863da1dc2329fe"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 五十五",
        "preface": "",
        "paragraphs": [
            "乘舟维夏口，烟野独行时。",
            "不见头陀寺，空怀幼妇碑。"
        ],
        "notes": "",
        "id": "039fb3e09ab76f34acae9a5a391f8ae6"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 五十六",
        "preface": "",
        "paragraphs": [
            "晚泊武昌岸，津亭疎柳风。",
            "数株曾手植，好事忆陶公。"
        ],
        "notes": "",
        "id": "8f9042d35131fddca58cb50ff51d9361"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 五十七",
        "preface": "",
        "paragraphs": [
            "舟航依浦定，星斗满江寒。",
            "若比阴霾日，何妨夜未阑。"
        ],
        "notes": "",
        "id": "70ad06a4992ab2d393143fdb98685a7c"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 五十八",
        "preface": "",
        "paragraphs": [
            "近戍离金落，孤岑望火门。",
            "惟将知命意，潇洒向乾坤。"
        ],
        "notes": "",
        "id": "2f6cecb5771a8a11a6c4f4dd507af807"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 五十九",
        "preface": "",
        "paragraphs": [
            "丛菊生堤上，此花长后时。",
            "有人还采掇，何必在春期。"
        ],
        "notes": "",
        "id": "60045cd99b8a13707a4a4a247108dd3c"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 六十",
        "preface": "",
        "paragraphs": [
            "景夕残霞落，秋寒细雨晴。",
            "短缨何用濯，舟在月中行。"
        ],
        "notes": "",
        "id": "c0780432335fdb85e60a0d65a7f68370"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 六十一",
        "preface": "",
        "paragraphs": [
            "堤坏漏江水，地坳成野塘。",
            "晚荷人不折，留取作秋香。"
        ],
        "notes": "",
        "id": "15642b3c59377cb8b806567f39bbc224"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 六十二",
        "preface": "",
        "paragraphs": [
            "左宦终何路，摅怀亦自宽。",
            "襞牋嘲白鹭，无意喻枭鸾。"
        ],
        "notes": "",
        "id": "a03d5fd1265e7b228225b1241306659c"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 六十三",
        "preface": "",
        "paragraphs": [
            "楼空人不归，云白去时衣。",
            "黄鹤无心下，长应笑令威。"
        ],
        "notes": "",
        "id": "6a0b5b21a8c774ded9d3431ae70c0ed8"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 六十四",
        "preface": "",
        "paragraphs": [
            "白帝朝惊浪，阳台暮映云。",
            "等闲生险易，世路秪如君。"
        ],
        "notes": "",
        "id": "beaad8f73755956f80bc8d67dc937de7"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 六十五",
        "preface": "",
        "paragraphs": [
            "橹慢生轻浪，帆虚带白云。",
            "客船虽狭小，容得瘦将军。"
        ],
        "notes": "",
        "id": "3cc24c2d16a7ec2dd2b4ac9630678bde"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 六十六",
        "preface": "",
        "paragraphs": [
            "静看秋江水，风微浪渐平。",
            "人间驰竞处，尘土自波成。"
        ],
        "notes": "",
        "id": "443f0d7e44ef0612e3b5d0918793e50d"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 六十七",
        "preface": "",
        "paragraphs": [
            "风借帆方疾，风回櫂却迟。",
            "较量人世事，不校一毫厘。"
        ],
        "notes": "",
        "id": "c3219bcab03bd166c2199752158910a7"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 六十八",
        "preface": "",
        "paragraphs": [
            "咫尺愁风雨，匡庐不可登。",
            "秪疑云雾窟，犹有六朝僧。"
        ],
        "notes": "",
        "id": "13afccdd896529d474c3a44e9b958395"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 六十九",
        "preface": "",
        "paragraphs": [
            "江草何多思，冬青尚满洲。",
            "谁能惊𫛳鸟，作赋为沙鸥。"
        ],
        "notes": "",
        "id": "56a6a000a57bfcfc10140c1bf6136675"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 七十",
        "preface": "",
        "paragraphs": [
            "幸有烟波兴，宁辞笔砚劳。",
            "缘情无怨刺，却似反离骚。"
        ],
        "notes": "",
        "id": "713940ad8851342d629a514e0bd48f6e"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 七十一",
        "preface": "",
        "paragraphs": [
            "沙上独行时，高吟到楚词。",
            "难将垂岸蓼，盈把当江蓠。"
        ],
        "notes": "",
        "id": "6f5bdbc6edda7fa8ebf3e562e5f66bbc"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 七十二",
        "preface": "",
        "paragraphs": [
            "秋寒鹰隼健，逐雀下云空。",
            "知是江湖客，无心击塞鸿。"
        ],
        "notes": "",
        "id": "f16a46dfd10ab266cadb42f76c6b07b0"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 七十三",
        "preface": "",
        "paragraphs": [
            "幽怀念烟水，长恨隔龙沙。",
            "今日滕王阁，分明见落霞。"
        ],
        "notes": "",
        "id": "d88f5b77e1235344b76ef425aaf430bf"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 七十四",
        "preface": "",
        "paragraphs": [
            "江流何渺渺，怀古独依依。",
            "渔父非贤者，芦中但有矶。"
        ],
        "notes": "",
        "id": "5f62ba4aeb8c6d6f45abc32cd81ee151"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 七十五",
        "preface": "",
        "paragraphs": [
            "风雨正甘寝，云霓忽晓晴。",
            "放歌虽自遣，一岁又峥嵘。"
        ],
        "notes": "",
        "id": "09b1e5cf91193873abc91bde505d6387"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 七十六",
        "preface": "",
        "paragraphs": [
            "幽思正迟迟，沙边濯弄时。",
            "自怜非博物，犹未识凫葵。"
        ],
        "notes": "",
        "id": "c49ef0ac86d96c4d6bfbde37bafbd0c3"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 七十七",
        "preface": "",
        "paragraphs": [
            "曾有烟波客，能歌西塞山。",
            "落花惟待月，一钓紫菱湾。"
        ],
        "notes": "",
        "id": "1b811b53fc523628faa221a26e304f68"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 七十八",
        "preface": "",
        "paragraphs": [
            "千顷水纹细，一拳岚影孤。",
            "君山寒树绿，曾过洞庭湖。"
        ],
        "notes": "",
        "id": "1752c27fad966f58a14eb72e78192613"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 七十九",
        "preface": "",
        "paragraphs": [
            "光阔重湖水，低斜远鴈行。",
            "未曾无兴咏，多谢沈东阳。"
        ],
        "notes": "",
        "id": "cf003a3b04c9a9ed7006f543d7d1d751"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 八十",
        "preface": "",
        "paragraphs": [
            "晚菊绕江垒，忽如开古屏。",
            "莫言时节过，白日有余馨。"
        ],
        "notes": "",
        "id": "42bce1afa800bffdd1899a2a9e40498f"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 八十一",
        "preface": "",
        "paragraphs": [
            "日落长亭晚，山门步障青。",
            "可怜无酒分，处处有旗亭。"
        ],
        "notes": "",
        "id": "d706ea2d6ca6e986da7fc765b962d94f"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 八十二",
        "preface": "",
        "paragraphs": [
            "远岸无行树，经霜有伴红。",
            "停船搜好句，题叶赠江枫。"
        ],
        "notes": "",
        "id": "427ee23c47567e058d99769fc9096536"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 八十三",
        "preface": "",
        "paragraphs": [
            "身世比行舟，无风亦暂休。",
            "敢言终破浪，惟愿稳乘流。"
        ],
        "notes": "",
        "id": "fb87efa57c776c15687d446737533c90"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 八十四",
        "preface": "",
        "paragraphs": [
            "数亩苍苔石，烟蒙鹤卵洲。",
            "定因词客遇，名字始风流。"
        ],
        "notes": "",
        "id": "9ccbb21c386aa89292582e5d2c9e414b"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 八十五",
        "preface": "",
        "paragraphs": [
            "兴闲停桂楫，路好过松门。",
            "不负佳山水，还开酒一樽。"
        ],
        "notes": "",
        "id": "35f040cd53c456648b0d36af1c117df2"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 八十六",
        "preface": "",
        "paragraphs": [
            "短檝休敲桂，孤根自驻萍。",
            "自怜非劒气，空向斗牛星。"
        ],
        "notes": "",
        "id": "0be2e495fd9cff816d3ae2ad4b99c39f"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 八十七",
        "preface": "",
        "paragraphs": [
            "高浪如银屋，江风一发时。",
            "笔端降太白，才大语终奇。"
        ],
        "notes": "",
        "id": "c9d8df2b9886fa6777a9d5d21231cc6e"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 八十八",
        "preface": "",
        "paragraphs": [
            "细竹渔家路，晴阳看结罾。",
            "喜来邀客坐，分与折腰菱。"
        ],
        "notes": "",
        "id": "541825022d675d2641633def52b7fc12"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 八十九",
        "preface": "",
        "paragraphs": [
            "平湖五百里，江水想通波。",
            "不奈扁舟去，其如决计何。"
        ],
        "notes": "",
        "id": "85705d112a2f8dabfd22825047b52976"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 九十",
        "preface": "",
        "paragraphs": [
            "数逢云断处，去岸映高山。",
            "身到章江日，应犹未得闲。"
        ],
        "notes": "",
        "id": "f8ec082375ecdc27a9709f15c6855254"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 九十一",
        "preface": "",
        "paragraphs": [
            "一湾斜照水，三版顺风船。",
            "未敢相邀钓，劳生只自怜。"
        ],
        "notes": "",
        "id": "f97d4bb3f912107e4dd52164302aa23a"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 九十二",
        "preface": "",
        "paragraphs": [
            "江雨正霏微，江村晚渡稀。",
            "何曾妨钓艇，更待得鱼归。"
        ],
        "notes": "",
        "id": "a4538fb93ce14e2645361a49d6496554"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 九十三",
        "preface": "",
        "paragraphs": [
            "新野旧楼名，浔阳胜赏情。",
            "照人长一色，江月共凄清。"
        ],
        "notes": "",
        "id": "06798417e5d01c12383bed14e7a96eb8"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 九十四",
        "preface": "",
        "paragraphs": [
            "愿饮西江水，那吟北渚愁。",
            "莫教留滞迹，远比蔡昭侯。"
        ],
        "notes": "",
        "id": "43f3f3f4b118b0cf8ac48780798c4bb2"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 九十五",
        "preface": "",
        "paragraphs": [
            "湖口分江水，东流独有情。",
            "常时好风物，谁伴谢宣城。"
        ],
        "notes": "",
        "id": "030da710fc4f20168114fe0a4ad9f739"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 九十六",
        "preface": "",
        "paragraphs": [
            "浔阳江畔菊，应似古来秋。",
            "为问幽栖客，吟时得酒不。"
        ],
        "notes": "",
        "id": "c8bbddcbdfbf36a7152e58de9e69deb5"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 九十七",
        "preface": "",
        "paragraphs": [
            "高峰有佳号，千尺倚寒风。",
            "若使炉烟在，犹应为上公。"
        ],
        "notes": "",
        "id": "c1cbfe532e49595ef69b367ae9da5032"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 九十八",
        "preface": "",
        "paragraphs": [
            "万木已清霜，江边村事忙。",
            "故溪黄稻熟，一夜梦中香。"
        ],
        "notes": "",
        "id": "f8494c658ac19254522e14d6697881e9"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 九十九",
        "preface": "",
        "paragraphs": [
            "楚水苦萦回，征帆落又开。",
            "可缘非直路，却有好风来。"
        ],
        "notes": "",
        "id": "679050763e4ef141b69f7f873a773640"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 一百",
        "preface": "",
        "paragraphs": [
            "远谪岁时[晏]，暮江风雨寒。",
            "仍愁系舟处，惊梦近长滩。"
        ],
        "notes": "",
        "id": "5e5a81db9ad35d35ca78102d764e4deb"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "春恨三首 一",
        "preface": "",
        "paragraphs": [
            "负罪将军在北朝，秦淮芳草绿迢迢。",
            "高台爱妾魂销尽，始得丘迟为一招。"
        ],
        "notes": "",
        "id": "f3593932c99eb4b823b54282aedd5f0e"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "春恨三首 二",
        "preface": "",
        "paragraphs": [
            "久戍临洮报未归，箧香销尽别时衣。",
            "身轻愿比兰堦蝶，万里还寻塞草飞。"
        ],
        "notes": "",
        "id": "b68867b9d175fae2bf32937aed325d22"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "春恨三首 三",
        "preface": "",
        "paragraphs": [
            "永巷频闻小苑游，旧恩如泪亦难收。",
            "君前愿报新颜色，团扇须防白露秋。"
        ],
        "notes": "",
        "id": "9b1954665ee358cfd84fe9530afe961b"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "蜀国偶题",
        "preface": "",
        "paragraphs": [
            "忽忆明皇西幸时，暗伤潜恨竟谁知。",
            "佩兰应语宫臣道，莫向金盘进茘枝。"
        ],
        "notes": "",
        "id": "d24d7dbb33b595e567b4052a7760c4e0"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "未展芭蕉",
        "preface": "",
        "paragraphs": [
            "冷烛无烟绿蜡干，芳心犹卷怯春寒。",
            "一缄书箚藏何事，会被东风暗拆看。"
        ],
        "notes": "",
        "id": "423b57e97db49375e115a772790513be"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "同程九早入中书",
        "preface": "",
        "paragraphs": [
            "汉家贤相重英奇，蟠木何材也见知。",
            "不意云霄能自致，空惊鹓鹭忽相随。",
            "腊雪初明柏子殿，春光欲上万年枝。",
            "独惭皇鉴明如日，未厌春光向玉墀。"
        ],
        "notes": "",
        "id": "9456451f4ff984948c7392501c61ad83"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "和王员外雪晴早朝",
        "preface": "",
        "paragraphs": [
            "紫微晴雪带恩光，绕仗偏随鸳鹭行。",
            "长信月留宁避晓，宜春花满不飞香。",
            "独看积素凝清禁，已觉轻寒让太阳。",
            "题柱盛名兼绝唱，风流谁继汉田郎。",
            "（见《钱考功集》卷八）（按：《万首唐人绝句》卷六八收前四句作钱珝诗。",
            "《韵语阳秋》卷二谓此诗及《同程七蚤入中书》「二诗皆珝所作无疑，盖起未尝入中书也。",
            "」《全唐诗》卷二三九收此诗于钱起名下，今为移正。",
            "）。"
        ],
        "notes": "",
        "id": "a10bf4faa7892fa9ad06e2f0e5cd4e57"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "赴章陵酬李卿留别",
        "preface": "",
        "paragraphs": [
            "一官叨下秩，九棘谢知音。",
            "芳草文园路，春愁满别心。",
            "（见《万首唐人绝句》卷八一、《钱考功集》卷十，均收作钱起诗。",
            "《全唐诗》卷二三九收作钱起诗）。"
        ],
        "notes": "",
        "id": "25ee4cf080800c773423a35879b18876"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "罢章陵令山居过中峰道者二首 一",
        "preface": "",
        "paragraphs": [
            "宁辞园令秩，不改渊明调。",
            "解印无与言，见山始一笑。",
            "幽人还绝境，谁道苦奔峭。",
            "随云剩渡溪，出门更垂钓。",
            "吾庐青霞里，窗树玄猿啸。",
            "微月清风来，方知散发妙。"
        ],
        "notes": "",
        "id": "b702588117faddf7ff501779a5f5fd48"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "罢章陵令山居过中峰道者二首 二",
        "preface": "",
        "paragraphs": [
            "丘壑去如此，暮年始栖偃。",
            "赖遇无心云，不笑归来晚。",
            "鸣鸠拂红枝，初服傍清畎。",
            "昨日山僧来，犹嫌嘉遯浅。",
            "托君紫阳家，路灭心更远。",
            "梯云创其居，抱犊上绝𪩘。",
            "杏田溪一曲，霞境峰几转。",
            "路石挂飞泉，谢公应在眼。",
            "愿言携手去，采药长不返。",
            "（见《钱考功集》卷三。",
            "《全唐诗》卷二三六收作钱起诗。",
            "吴企明云章陵为唐文宗陵。",
            "）。"
        ],
        "notes": "",
        "id": "463c4c691104ab1d1306f96e513f799e"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "裴侍郎湘川回以青竹筒相遗因而赠之",
        "preface": "",
        "paragraphs": [
            "楚竹青玉润，从来湘水阴。",
            "缄书取直节，君子知虚心。",
            "入用随宪简，积文不受金。",
            "体将丹凤直，色映秋霜深。",
            "宁肯假伶伦，谬为龙凤吟。",
            "唯将翰院客，昔秘瑶华音。",
            "长跪捧嘉贶，岁寒惭所钦。",
            "（同前。",
            "吴企明云裴侍郎为裴瓒）。"
        ],
        "notes": "",
        "id": "a580a0ad8f86298c83f75c0d3fbdccfa"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "禁闱玩雪寄薛左丞",
        "preface": "",
        "paragraphs": [
            "玄云低禁苑，飞雪满神州。",
            "虚白生台榭，寒光入冕旒。",
            "粉凝宫壁静，乳结洞门幽。",
            "细绕回风转，轻随落羽浮。",
            "怒涛堆砌石，新月孕帘钩。",
            "为报诗人道，丰年颂圣猷。",
            "（见《钱考功集》卷六。",
            "《全唐诗》卷二三八收作钱起诗。",
            "吴企明云薛左丞指薛廷珪）。"
        ],
        "notes": "",
        "id": "257f09c4403f7f6b9627674ce077a88c"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "中书遇雨",
        "preface": "",
        "paragraphs": [
            "济旱惟宸虑，为霖即上台。",
            "云衔七曜起，雨拂九门来。",
            "纶阁飞丝度，龙渠激霤回。",
            "色翻池上藻，香裛鼎前杯。",
            "湘燕皆舒翼，沙鳞岂曝腮。",
            "尺波应为假，虞海载沿洄。",
            "（同前）。"
        ],
        "notes": "",
        "id": "26940011f4e4a75cf9f4ae3f6c1b3556"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "中书省言怀因酬嵩阳张道士见寄",
        "preface": "",
        "paragraphs": [
            "朝花寻暝林，对酒伤春心。",
            "流年依素发，不觉映华簪。",
            "垂老遇中巳（集作「明代」，又作「知己」），酧恩看寸阴。",
            "如何紫芝客（集作「多慙紫阳客」），相忆白雪深。",
            "（见《文苑英华》卷二二八，署「钱起」。",
            "《全唐诗》卷二三七收作钱起诗）（按：以上七首，《全唐诗》皆收作钱起诗。",
            "今从《文学评论》第十三辑吴企明《钱起钱珝诗考辨》一文移正为钱珝诗。",
            "）（吴文于此数诗考证甚详，可视作定论。",
            "因文长，兹不备录。",
            "另吴文尚考出七首钱起诗为钱珝作，惜所举之证尚难成为定论，今不取。",
            "）。"
        ],
        "notes": "",
        "id": "df9bd0522d1d44cb65247edc2839a099"
    }
]