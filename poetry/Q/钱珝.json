[
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "客舍寓怀",
        "preface": "",
        "paragraphs": [
            "洒洒滩声晚霁时，客亭风袖半披垂。",
            "野云行止谁相待，明月襟怀祗自知。",
            "无伴偶吟溪上路，有花偷笑腊前枝。",
            "牵情景物潜惆怅，忽似伤春远别离。"
        ],
        "notes": "",
        "id": "9ea2fa3cb5cd2e4347564e979a9f3381"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "送王郎中",
        "preface": "",
        "paragraphs": [
            "惜别远相送，却成惆怅多。",
            "独归回首处，争那暮山何。"
        ],
        "notes": "",
        "id": "3c7de5b7b53eb911a26f05757018eba1"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 一",
        "preface": "",
        "paragraphs": [
            "倾酒向涟漪，乘流欲去时。",
            "寸心同尺璧，投此报冯夷。"
        ],
        "notes": "",
        "id": "96cd03e73a8b664fd422d90edc1d1b4c"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 二",
        "preface": "",
        "paragraphs": [
            "江曲全萦楚，云飞半自秦。",
            "岘山回首望，如别故乡人。"
        ],
        "notes": "",
        "id": "adf5324cb2a0abb52046edd459031ec1"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 三",
        "preface": "",
        "paragraphs": [
            "浦烟含夜色，冷日转秋旻。",
            "自有沈碑在，清光不照人。"
        ],
        "notes": "",
        "id": "d971c35ed6b0f79274d6e7ea2a560170"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 四",
        "preface": "",
        "paragraphs": [
            "楚岸云空合，楚城人不来。",
            "祗今谁善舞，莫恨废章台。"
        ],
        "notes": "",
        "id": "73d95c2edf1b22355252d9b3c9bb09a1"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 五",
        "preface": "",
        "paragraphs": [
            "行背青山郭，吟当白露秋。",
            "风流无屈宋，空咏古荆州。"
        ],
        "notes": "",
        "id": "7ecbd18d637b5b1f23136fe09e39d5f0"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 六",
        "preface": "",
        "paragraphs": [
            "晚来渔父喜，网重欲收迟。",
            "恐有长江使，金钱愿赎龟。"
        ],
        "notes": "",
        "id": "c7fe2bb455528fc67a84c446f8f1eeb3"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 七",
        "preface": "",
        "paragraphs": [
            "去指龙沙路，徒悬象阙心。",
            "夜凉无远梦，不为偶闻砧。"
        ],
        "notes": "",
        "id": "c2b2de1a8b45a15845bf7dd4b0ba69d9"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 八",
        "preface": "",
        "paragraphs": [
            "雾云疎有叶，雨浪细无花。",
            "稳放扁舟去，江天自有涯。"
        ],
        "notes": "",
        "id": "86102701cd0bd66a6971bb8fe0765fb9"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 九",
        "preface": "",
        "paragraphs": [
            "好日当秋半，层波动旅肠。",
            "已行千里外，谁与共秋光。"
        ],
        "notes": "",
        "id": "0cc313d67d5de70400fea9aea450ae44"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 十",
        "preface": "",
        "paragraphs": [
            "润色非东里，官曹更建章。",
            "宦游难自定，来唤櫂船郎。"
        ],
        "notes": "",
        "id": "c9ec77fb9a97d08bf31fd7bf79111d23"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 十一",
        "preface": "",
        "paragraphs": [
            "夜江清未晓，徒惜月光沉。",
            "不是因行乐，堪伤老大心。"
        ],
        "notes": "",
        "id": "d53fefab4a7c51aee18a854031e6baad"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 十二",
        "preface": "",
        "paragraphs": [
            "翳日多乔木，维舟取束薪。",
            "静听江叟语，尽是厌兵人。"
        ],
        "notes": "",
        "id": "d46893beb370a7d870139e46a22b264e"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 十三",
        "preface": "",
        "paragraphs": [
            "箭漏日初短，汀烟草未衰。",
            "雨余虽更绿，不是采苹时。"
        ],
        "notes": "",
        "id": "761e702d1b08c8dbd63ebb742f9ed8e0"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 十四",
        "preface": "",
        "paragraphs": [
            "山雨夜来涨，喜鱼跳满江。",
            "岸沙平欲尽，垂蓼入船窗。"
        ],
        "notes": "",
        "id": "5005c76b4197a2796124aa6b5aa80683"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 十五",
        "preface": "",
        "paragraphs": [
            "渚边新鴈下，舟上独凄凉。",
            "俱是南来客，怜君缀一行。"
        ],
        "notes": "",
        "id": "7ff800dc732a5fa0435a0f182d4e2dcb"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 十六",
        "preface": "",
        "paragraphs": [
            "云密连江暗，风斜著物鸣。",
            "一杯真战将，笑尔作愁兵。"
        ],
        "notes": "",
        "id": "8c83ebb3d35f33e9972795ccdc402cde"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 十七",
        "preface": "",
        "paragraphs": [
            "柳拂斜开路，篱边数户村。",
            "可能还有意，不掩向江门。"
        ],
        "notes": "",
        "id": "9025c5d99d660df478ed0be9dd58d7ac"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 十八",
        "preface": "",
        "paragraphs": [
            "不识相如渴，徒吟子美诗。",
            "江清惟独看，心外更谁知。"
        ],
        "notes": "",
        "id": "8c50baad67c829a9b9e0c81c233e69da"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 十九",
        "preface": "",
        "paragraphs": [
            "牵路沿江狭，沙崩岸不平。",
            "尽知行处险，谁肯载时轻。"
        ],
        "notes": "",
        "id": "4f9d47367a0c4c2bdaaa5cf07a783bff"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 二十",
        "preface": "",
        "paragraphs": [
            "憔悴异灵均，非谗作逐臣。",
            "如逢渔父问，未是独醒人。"
        ],
        "notes": "",
        "id": "800318c8f58ff39cc9b7741c45e0cff1"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 二十一",
        "preface": "",
        "paragraphs": [
            "水含秋夜静，云带夕阳高。",
            "诗癖非吾病，何妨吮短豪。"
        ],
        "notes": "",
        "id": "df4928558ebb894cbec119a8f534c380"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 二十二",
        "preface": "",
        "paragraphs": [
            "带舟维古岸，还似阻西陵。",
            "箕伯无多怒，回头讵不能。"
        ],
        "notes": "",
        "id": "5363800145ecfd5601965f2c93c06a49"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 二十三",
        "preface": "",
        "paragraphs": [
            "秋云久无雨，江燕社犹飞。",
            "却笑舟中客，今年未得归。"
        ],
        "notes": "",
        "id": "574fd5fdeb3cd7a28ce54765cb694a1e"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 二十四",
        "preface": "",
        "paragraphs": [
            "帆翅初张处，云鹏怒翼同。",
            "莫愁千里路，自有到来风。"
        ],
        "notes": "",
        "id": "09424839305e54f53aa0ad7fd92101fc"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 二十五",
        "preface": "",
        "paragraphs": [
            "佳节虽逢菊，浮生正似萍。",
            "故山何处望，荒岸小长亭。"
        ],
        "notes": "",
        "id": "dbd1ebdf50d345f9ac8b358e07dad48c"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 二十六",
        "preface": "",
        "paragraphs": [
            "月下江流静，村荒人语稀。",
            "鹭鸳虽有伴，仍共影双飞。"
        ],
        "notes": "",
        "id": "93a8a488b9d3f47816f243018ff22210"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 二十七",
        "preface": "",
        "paragraphs": [
            "斗转月未落，舟行夜已深。",
            "有村知不远，风便数声砧。"
        ],
        "notes": "",
        "id": "62d00f42106ccca5c2817801cc93be4d"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 二十八",
        "preface": "",
        "paragraphs": [
            "櫂惊沙鸟迅，飞溅夕阳波。",
            "不顾鱼多处，应防一目罗。"
        ],
        "notes": "",
        "id": "22b97e902b8394844293010a9850378f"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 二十九",
        "preface": "",
        "paragraphs": [
            "行到楚江岸，苍茫人正迷。",
            "秪如秦塞远，格磔鹧鸪啼。"
        ],
        "notes": "",
        "id": "194e65247262cc23bbc98bedbf85926c"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 三十",
        "preface": "",
        "paragraphs": [
            "渐觉江天远，难逢故国书。",
            "可能无往事，空食鼎中鱼。"
        ],
        "notes": "",
        "id": "fa62494b727fbea89b7af65bacb4e66d"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 三十一",
        "preface": "",
        "paragraphs": [
            "岸草连荒色，村声乐稔年。",
            "晚晴贪获稻，闲却采菱船。"
        ],
        "notes": "",
        "id": "2837e0f2cd1a0e41073dbc6a79ee1b27"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 三十二",
        "preface": "",
        "paragraphs": [
            "滩浅多游鹭，江清易见鱼。",
            "怪来吟未足，秋物欠红蕖。"
        ],
        "notes": "",
        "id": "20cdbc03663cd48631cc6360998dfb3d"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 三十三",
        "preface": "",
        "paragraphs": [
            "蛩响依沙草，萤飞透水烟。",
            "夜凉谁咏史，空泊运租船。"
        ],
        "notes": "",
        "id": "ea0125a0a6c8f8eacc7ba195c11d1e99"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 三十四",
        "preface": "",
        "paragraphs": [
            "睡稳叶舟轻，风微浪不惊。",
            "人居芦苇岸，终夜动秋声。"
        ],
        "notes": "",
        "id": "63b9feb1358130e770608d546d8cfcd5"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 三十五",
        "preface": "",
        "paragraphs": [
            "自念平生意，曾期一郡符。",
            "可知因谪宦，斑鬓入江湖。"
        ],
        "notes": "",
        "id": "d789046128a7a6e3d485a1615975251d"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 三十六",
        "preface": "",
        "paragraphs": [
            "水天凉夜月，不是少清光。",
            "好景随人物，秦淮忆建康。"
        ],
        "notes": "",
        "id": "6b0c10ca5732684badee617a5e5b946e"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 三十七",
        "preface": "",
        "paragraphs": [
            "古来多思客，摇落恨江潭。",
            "今日秋风至，萧疎过沔南。"
        ],
        "notes": "",
        "id": "fb1d24242c1c7ecf9f5c53f01c06e6cf"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 三十八",
        "preface": "",
        "paragraphs": [
            "映竹疑村好，穿芦觉渚幽。",
            "渐安无旷土，姜芋当农收。"
        ],
        "notes": "",
        "id": "baf346d7e7cfff34921034db439c42f6"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 三十九",
        "preface": "",
        "paragraphs": [
            "烟渚复烟渚，画屏休画屏。",
            "引愁天末去，数点暮山青。"
        ],
        "notes": "",
        "id": "5e1dba930572b899eb6c4531ed2f64e4"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 四十",
        "preface": "",
        "paragraphs": [
            "秋风动客心，寂寂不成吟。",
            "飞上危樯立，莺啼报好音。"
        ],
        "notes": "",
        "id": "97393ece2a0c2f651446e2a9821f44ee"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 四十一",
        "preface": "",
        "paragraphs": [
            "见底高秋水，开怀万里天。",
            "旅吟还有伴，沙柳数枝蝉。"
        ],
        "notes": "",
        "id": "fe264bbc3163bb7c683a87403fb12cdf"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 四十二",
        "preface": "",
        "paragraphs": [
            "九日自佳节，扁舟无一杯。",
            "曹园旧罇酒，戏马忆高台。"
        ],
        "notes": "",
        "id": "71671a00429b41960f60bf7db9cf8678"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 四十三",
        "preface": "",
        "paragraphs": [
            "兵火有余烬，贫村才数家。",
            "无人争晓渡，残月下寒沙。"
        ],
        "notes": "",
        "id": "d08ab09543a1871556be390184372d95"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 四十四",
        "preface": "",
        "paragraphs": [
            "渚禽菱芡足，不向稻粱争。",
            "静宿凉湾月，应无失侣声。"
        ],
        "notes": "",
        "id": "6ab70f7293a965cf71064fec6c8741ce"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 四十五",
        "preface": "",
        "paragraphs": [
            "轻云未扑霜，树杪橘初黄。",
            "行是知名物，过风过水香。"
        ],
        "notes": "",
        "id": "5a1b90de9f9eddb464a9be99f6ab7c36"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 四十六",
        "preface": "",
        "paragraphs": [
            "土旷深耕少，江平远钓多。",
            "平生皆弃本，金革竟如何。"
        ],
        "notes": "",
        "id": "401889f73f6e2250711650e01f1e1cc9"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 四十七",
        "preface": "",
        "paragraphs": [
            "海月非常物，等闲不可寻。",
            "披沙应有地，浅处定无金。"
        ],
        "notes": "",
        "id": "f225a5cc40b851fa088efe5ab6e6a748"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 四十八",
        "preface": "",
        "paragraphs": [
            "风晚冷飕飕，芦花已白头。",
            "旧来红叶寺，堪忆玉京秋。"
        ],
        "notes": "",
        "id": "ea58bf65ee95cf2e3982d94ea1333402"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 四十九",
        "preface": "",
        "paragraphs": [
            "渺渺望天涯，清涟浸赤霞。",
            "难逢星汉使，乌鹊日乘槎。"
        ],
        "notes": "",
        "id": "85ffc018fc6382db35aff758155b3a77"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 五十",
        "preface": "",
        "paragraphs": [
            "风好来无阵，云开去有踪。",
            "钓歌无远近，应喜罢艨艟。"
        ],
        "notes": "",
        "id": "4af3c46f4ad3f48ce4619f77bbbec610"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 五十一",
        "preface": "",
        "paragraphs": [
            "吴疆连楚甸，楚俗异吴乡。",
            "谩把罇中物，无人啄蟹黄。"
        ],
        "notes": "",
        "id": "a4a5c38ceb39c4e100b21650ff1bd25a"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 五十二",
        "preface": "",
        "paragraphs": [
            "岸绿野烟远，江红斜照微。",
            "撑开小渔艇，应到月明归。"
        ],
        "notes": "",
        "id": "8aba3751108bff201520617dd7d8fcd4"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 五十三",
        "preface": "",
        "paragraphs": [
            "雨余江始涨，漾漾见流薪。",
            "曾叹河中木，斯言忆古人。"
        ],
        "notes": "",
        "id": "a31a82152a9cc5e5f74f508bc869076f"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 五十四",
        "preface": "",
        "paragraphs": [
            "垂露晚犹浓，清风不易逢。",
            "涉江虽已晚，高树搴芙蓉。"
        ],
        "notes": "",
        "id": "edd3b004e41ea371250abebb078c7dcf"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 五十五",
        "preface": "",
        "paragraphs": [
            "乘舟维夏口，烟野独行时。",
            "不见头陀寺，空怀幼妇碑。"
        ],
        "notes": "",
        "id": "00001666860a36caa83687ef591f6949"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 五十六",
        "preface": "",
        "paragraphs": [
            "晚泊武昌岸，津亭疎柳风。",
            "数株曾手植，好事忆陶公。"
        ],
        "notes": "",
        "id": "a6e6b10b2a15719acafa03e8029253c3"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 五十七",
        "preface": "",
        "paragraphs": [
            "舟航依浦定，星斗满江寒。",
            "若比阴霾日，何妨夜未阑。"
        ],
        "notes": "",
        "id": "7ce63a1be90c1231426e9e5ded6a066e"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 五十八",
        "preface": "",
        "paragraphs": [
            "近戍离金落，孤岑望火门。",
            "惟将知命意，潇洒向乾坤。"
        ],
        "notes": "",
        "id": "7ae3d6db40befa0fbf359d82284903f8"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 五十九",
        "preface": "",
        "paragraphs": [
            "丛菊生堤上，此花长后时。",
            "有人还采掇，何必在春期。"
        ],
        "notes": "",
        "id": "ec03d13094d85d8ec0c9146093f6378d"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 六十",
        "preface": "",
        "paragraphs": [
            "景夕残霞落，秋寒细雨晴。",
            "短缨何用濯，舟在月中行。"
        ],
        "notes": "",
        "id": "a0e0ec10abd99e05eada8b3c7ef20551"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 六十一",
        "preface": "",
        "paragraphs": [
            "堤坏漏江水，地坳成野塘。",
            "晚荷人不折，留取作秋香。"
        ],
        "notes": "",
        "id": "582815e13d0c40470b6aa620151b0e22"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 六十二",
        "preface": "",
        "paragraphs": [
            "左宦终何路，摅怀亦自宽。",
            "襞牋嘲白鹭，无意喻枭鸾。"
        ],
        "notes": "",
        "id": "6ea00034dbd8ecf42657a3d8fd08ee4d"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 六十三",
        "preface": "",
        "paragraphs": [
            "楼空人不归，云白去时衣。",
            "黄鹤无心下，长应笑令威。"
        ],
        "notes": "",
        "id": "45f5b6a5f7a6bc9066a99693bf2e3195"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 六十四",
        "preface": "",
        "paragraphs": [
            "白帝朝惊浪，阳台暮映云。",
            "等闲生险易，世路秪如君。"
        ],
        "notes": "",
        "id": "97db6cfc2a07076e0d1cee88796e4255"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 六十五",
        "preface": "",
        "paragraphs": [
            "橹慢生轻浪，帆虚带白云。",
            "客船虽狭小，容得瘦将军。"
        ],
        "notes": "",
        "id": "3fac9a80fdad0cc8b37bdb1a7d928caa"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 六十六",
        "preface": "",
        "paragraphs": [
            "静看秋江水，风微浪渐平。",
            "人间驰竞处，尘土自波成。"
        ],
        "notes": "",
        "id": "1cb39f2caa0a37d8682087a1fa1701bd"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 六十七",
        "preface": "",
        "paragraphs": [
            "风借帆方疾，风回櫂却迟。",
            "较量人世事，不校一毫厘。"
        ],
        "notes": "",
        "id": "686722b2d16c632e8598fb68c522958a"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 六十八",
        "preface": "",
        "paragraphs": [
            "咫尺愁风雨，匡庐不可登。",
            "秪疑云雾窟，犹有六朝僧。"
        ],
        "notes": "",
        "id": "cf23b8b87ac473139ed1b4fc99ce2fa2"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 六十九",
        "preface": "",
        "paragraphs": [
            "江草何多思，冬青尚满洲。",
            "谁能惊𫛳鸟，作赋为沙鸥。"
        ],
        "notes": "",
        "id": "10d8d0119fda6695883bb8e9987ff4e4"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 七十",
        "preface": "",
        "paragraphs": [
            "幸有烟波兴，宁辞笔砚劳。",
            "缘情无怨刺，却似反离骚。"
        ],
        "notes": "",
        "id": "9e365edec9de95348330aa365d9f7e04"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 七十一",
        "preface": "",
        "paragraphs": [
            "沙上独行时，高吟到楚词。",
            "难将垂岸蓼，盈把当江蓠。"
        ],
        "notes": "",
        "id": "9fd736366c8f90e8ba901e257f7f93ad"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 七十二",
        "preface": "",
        "paragraphs": [
            "秋寒鹰隼健，逐雀下云空。",
            "知是江湖客，无心击塞鸿。"
        ],
        "notes": "",
        "id": "1fee659760154625a772fba62ef7d38e"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 七十三",
        "preface": "",
        "paragraphs": [
            "幽怀念烟水，长恨隔龙沙。",
            "今日滕王阁，分明见落霞。"
        ],
        "notes": "",
        "id": "57cd5c9b0ad4226540eb405da949d20d"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 七十四",
        "preface": "",
        "paragraphs": [
            "江流何渺渺，怀古独依依。",
            "渔父非贤者，芦中但有矶。"
        ],
        "notes": "",
        "id": "e10197c1f1b0c5f3ad53ed3ebb0408d6"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 七十五",
        "preface": "",
        "paragraphs": [
            "风雨正甘寝，云霓忽晓晴。",
            "放歌虽自遣，一岁又峥嵘。"
        ],
        "notes": "",
        "id": "8d67eb7cd2d482398ed2a53771551f15"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 七十六",
        "preface": "",
        "paragraphs": [
            "幽思正迟迟，沙边濯弄时。",
            "自怜非博物，犹未识凫葵。"
        ],
        "notes": "",
        "id": "53c31f56da8fe2854da2404dd36071fc"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 七十七",
        "preface": "",
        "paragraphs": [
            "曾有烟波客，能歌西塞山。",
            "落花惟待月，一钓紫菱湾。"
        ],
        "notes": "",
        "id": "514c4a6daba8619daa226795434aa3fd"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 七十八",
        "preface": "",
        "paragraphs": [
            "千顷水纹细，一拳岚影孤。",
            "君山寒树绿，曾过洞庭湖。"
        ],
        "notes": "",
        "id": "ee71b4eb88c194971055b6fcc542b77e"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 七十九",
        "preface": "",
        "paragraphs": [
            "光阔重湖水，低斜远鴈行。",
            "未曾无兴咏，多谢沈东阳。"
        ],
        "notes": "",
        "id": "52e816c411278e6267a33b302119580a"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 八十",
        "preface": "",
        "paragraphs": [
            "晚菊绕江垒，忽如开古屏。",
            "莫言时节过，白日有余馨。"
        ],
        "notes": "",
        "id": "566102c6769a48ddb84997b2958199e2"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 八十一",
        "preface": "",
        "paragraphs": [
            "日落长亭晚，山门步障青。",
            "可怜无酒分，处处有旗亭。"
        ],
        "notes": "",
        "id": "3e098ab768b62ec2cb78399a6fa9eaa0"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 八十二",
        "preface": "",
        "paragraphs": [
            "远岸无行树，经霜有伴红。",
            "停船搜好句，题叶赠江枫。"
        ],
        "notes": "",
        "id": "21714c5c4b405b1fc6d15eaa3e74dc20"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 八十三",
        "preface": "",
        "paragraphs": [
            "身世比行舟，无风亦暂休。",
            "敢言终破浪，惟愿稳乘流。"
        ],
        "notes": "",
        "id": "6e4eed83d7d24e5daf387b4ff586483f"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 八十四",
        "preface": "",
        "paragraphs": [
            "数亩苍苔石，烟蒙鹤卵洲。",
            "定因词客遇，名字始风流。"
        ],
        "notes": "",
        "id": "67203d2f791c065086a2ea9d78d4e70f"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 八十五",
        "preface": "",
        "paragraphs": [
            "兴闲停桂楫，路好过松门。",
            "不负佳山水，还开酒一樽。"
        ],
        "notes": "",
        "id": "2d6cf63db2ec4c7749fe3c544f2d49c7"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 八十六",
        "preface": "",
        "paragraphs": [
            "短檝休敲桂，孤根自驻萍。",
            "自怜非劒气，空向斗牛星。"
        ],
        "notes": "",
        "id": "a812ff1f74ba1d271f35dd4d53471231"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 八十七",
        "preface": "",
        "paragraphs": [
            "高浪如银屋，江风一发时。",
            "笔端降太白，才大语终奇。"
        ],
        "notes": "",
        "id": "ada4e2c65a5e3947da25463dfb7a0c76"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 八十八",
        "preface": "",
        "paragraphs": [
            "细竹渔家路，晴阳看结罾。",
            "喜来邀客坐，分与折腰菱。"
        ],
        "notes": "",
        "id": "3a785506750563e4f103fdf4f685d1f1"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 八十九",
        "preface": "",
        "paragraphs": [
            "平湖五百里，江水想通波。",
            "不奈扁舟去，其如决计何。"
        ],
        "notes": "",
        "id": "d41d49a185870bc8945497fcc670309f"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 九十",
        "preface": "",
        "paragraphs": [
            "数逢云断处，去岸映高山。",
            "身到章江日，应犹未得闲。"
        ],
        "notes": "",
        "id": "1785ce1799b47d290f1e80791f341a10"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 九十一",
        "preface": "",
        "paragraphs": [
            "一湾斜照水，三版顺风船。",
            "未敢相邀钓，劳生只自怜。"
        ],
        "notes": "",
        "id": "78bbd9ce0925f522237b752943c0341b"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 九十二",
        "preface": "",
        "paragraphs": [
            "江雨正霏微，江村晚渡稀。",
            "何曾妨钓艇，更待得鱼归。"
        ],
        "notes": "",
        "id": "5d41f94c0ea212ebe3b2189cadb71b3d"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 九十三",
        "preface": "",
        "paragraphs": [
            "新野旧楼名，浔阳胜赏情。",
            "照人长一色，江月共凄清。"
        ],
        "notes": "",
        "id": "d3fada6ea1d8674807e47c1f2c0ae749"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 九十四",
        "preface": "",
        "paragraphs": [
            "愿饮西江水，那吟北渚愁。",
            "莫教留滞迹，远比蔡昭侯。"
        ],
        "notes": "",
        "id": "25535a796a1e97dea2e17a9d803677db"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 九十五",
        "preface": "",
        "paragraphs": [
            "湖口分江水，东流独有情。",
            "常时好风物，谁伴谢宣城。"
        ],
        "notes": "",
        "id": "08e56f9f194148a88f3bddadc405c679"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 九十六",
        "preface": "",
        "paragraphs": [
            "浔阳江畔菊，应似古来秋。",
            "为问幽栖客，吟时得酒不。"
        ],
        "notes": "",
        "id": "7962b2c48ac8942f3696ef86b0accb37"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 九十七",
        "preface": "",
        "paragraphs": [
            "高峰有佳号，千尺倚寒风。",
            "若使炉烟在，犹应为上公。"
        ],
        "notes": "",
        "id": "9b2f2507c3388d08d0ef9a1be2e5d6ef"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 九十八",
        "preface": "",
        "paragraphs": [
            "万木已清霜，江边村事忙。",
            "故溪黄稻熟，一夜梦中香。"
        ],
        "notes": "",
        "id": "99a945b720dc288c21802654b4d3510c"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 九十九",
        "preface": "",
        "paragraphs": [
            "楚水苦萦回，征帆落又开。",
            "可缘非直路，却有好风来。"
        ],
        "notes": "",
        "id": "5d96fbe64a6575c9f50e2295c47e25a9"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "江行无题一百首 一百",
        "preface": "",
        "paragraphs": [
            "远谪岁时[晏]，暮江风雨寒。",
            "仍愁系舟处，惊梦近长滩。"
        ],
        "notes": "",
        "id": "136f854f29140907d673fed69216cc84"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "春恨三首 一",
        "preface": "",
        "paragraphs": [
            "负罪将军在北朝，秦淮芳草绿迢迢。",
            "高台爱妾魂销尽，始得丘迟为一招。"
        ],
        "notes": "",
        "id": "5f11ac1d5f17c0173b05a9bc2fd5d92c"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "春恨三首 二",
        "preface": "",
        "paragraphs": [
            "久戍临洮报未归，箧香销尽别时衣。",
            "身轻愿比兰堦蝶，万里还寻塞草飞。"
        ],
        "notes": "",
        "id": "5191a2e23ec263087976ea98fac61a83"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "春恨三首 三",
        "preface": "",
        "paragraphs": [
            "永巷频闻小苑游，旧恩如泪亦难收。",
            "君前愿报新颜色，团扇须防白露秋。"
        ],
        "notes": "",
        "id": "9303e8c52ddbb122347fa4ac02877c66"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "蜀国偶题",
        "preface": "",
        "paragraphs": [
            "忽忆明皇西幸时，暗伤潜恨竟谁知。",
            "佩兰应语宫臣道，莫向金盘进茘枝。"
        ],
        "notes": "",
        "id": "27ffbe6bfc9665fa5e188754dc78c83e"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "未展芭蕉",
        "preface": "",
        "paragraphs": [
            "冷烛无烟绿蜡干，芳心犹卷怯春寒。",
            "一缄书箚藏何事，会被东风暗拆看。"
        ],
        "notes": "",
        "id": "3bf920374d5231d1654efbb75362a98e"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "同程九早入中书",
        "preface": "",
        "paragraphs": [
            "汉家贤相重英奇，蟠木何材也见知。",
            "不意云霄能自致，空惊鹓鹭忽相随。",
            "腊雪初明柏子殿，春光欲上万年枝。",
            "独惭皇鉴明如日，未厌春光向玉墀。"
        ],
        "notes": "",
        "id": "283f39923063d5b940821f81e80f30db"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "和王员外雪晴早朝",
        "preface": "",
        "paragraphs": [
            "紫微晴雪带恩光，绕仗偏随鸳鹭行。",
            "长信月留宁避晓，宜春花满不飞香。",
            "独看积素凝清禁，已觉轻寒让太阳。",
            "题柱盛名兼绝唱，风流谁继汉田郎。",
            "（见《钱考功集》卷八）（按：《万首唐人绝句》卷六八收前四句作钱珝诗。",
            "《韵语阳秋》卷二谓此诗及《同程七蚤入中书》「二诗皆珝所作无疑，盖起未尝入中书也。",
            "」《全唐诗》卷二三九收此诗于钱起名下，今为移正。",
            "）。"
        ],
        "notes": "",
        "id": "e74257d598593f185ed7fcf557b48409"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "赴章陵酬李卿留别",
        "preface": "",
        "paragraphs": [
            "一官叨下秩，九棘谢知音。",
            "芳草文园路，春愁满别心。",
            "（见《万首唐人绝句》卷八一、《钱考功集》卷十，均收作钱起诗。",
            "《全唐诗》卷二三九收作钱起诗）。"
        ],
        "notes": "",
        "id": "a63a01ccf3ca1bdaefd4b2e0a42a6029"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "罢章陵令山居过中峰道者二首 一",
        "preface": "",
        "paragraphs": [
            "宁辞园令秩，不改渊明调。",
            "解印无与言，见山始一笑。",
            "幽人还绝境，谁道苦奔峭。",
            "随云剩渡溪，出门更垂钓。",
            "吾庐青霞里，窗树玄猿啸。",
            "微月清风来，方知散发妙。"
        ],
        "notes": "",
        "id": "e99513ee1eed6e50e54e572df0b2a1d1"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "罢章陵令山居过中峰道者二首 二",
        "preface": "",
        "paragraphs": [
            "丘壑去如此，暮年始栖偃。",
            "赖遇无心云，不笑归来晚。",
            "鸣鸠拂红枝，初服傍清畎。",
            "昨日山僧来，犹嫌嘉遯浅。",
            "托君紫阳家，路灭心更远。",
            "梯云创其居，抱犊上绝𪩘。",
            "杏田溪一曲，霞境峰几转。",
            "路石挂飞泉，谢公应在眼。",
            "愿言携手去，采药长不返。",
            "（见《钱考功集》卷三。",
            "《全唐诗》卷二三六收作钱起诗。",
            "吴企明云章陵为唐文宗陵。",
            "）。"
        ],
        "notes": "",
        "id": "2b22060c335466a430eb3cd2a49f3202"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "裴侍郎湘川回以青竹筒相遗因而赠之",
        "preface": "",
        "paragraphs": [
            "楚竹青玉润，从来湘水阴。",
            "缄书取直节，君子知虚心。",
            "入用随宪简，积文不受金。",
            "体将丹凤直，色映秋霜深。",
            "宁肯假伶伦，谬为龙凤吟。",
            "唯将翰院客，昔秘瑶华音。",
            "长跪捧嘉贶，岁寒惭所钦。",
            "（同前。",
            "吴企明云裴侍郎为裴瓒）。"
        ],
        "notes": "",
        "id": "bb8334204a03469b4cf49fd3a8481b3f"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "禁闱玩雪寄薛左丞",
        "preface": "",
        "paragraphs": [
            "玄云低禁苑，飞雪满神州。",
            "虚白生台榭，寒光入冕旒。",
            "粉凝宫壁静，乳结洞门幽。",
            "细绕回风转，轻随落羽浮。",
            "怒涛堆砌石，新月孕帘钩。",
            "为报诗人道，丰年颂圣猷。",
            "（见《钱考功集》卷六。",
            "《全唐诗》卷二三八收作钱起诗。",
            "吴企明云薛左丞指薛廷珪）。"
        ],
        "notes": "",
        "id": "746c55e8fd77c863d6732df96f50135b"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "中书遇雨",
        "preface": "",
        "paragraphs": [
            "济旱惟宸虑，为霖即上台。",
            "云衔七曜起，雨拂九门来。",
            "纶阁飞丝度，龙渠激霤回。",
            "色翻池上藻，香裛鼎前杯。",
            "湘燕皆舒翼，沙鳞岂曝腮。",
            "尺波应为假，虞海载沿洄。",
            "（同前）。"
        ],
        "notes": "",
        "id": "a865d53289c5fa358ff408316fc9557b"
    },
    {
        "author": "钱珝",
        "dynasty": "唐",
        "type": "诗",
        "rhythmic": "",
        "title": "中书省言怀因酬嵩阳张道士见寄",
        "preface": "",
        "paragraphs": [
            "朝花寻暝林，对酒伤春心。",
            "流年依素发，不觉映华簪。",
            "垂老遇中巳（集作「明代」，又作「知己」），酧恩看寸阴。",
            "如何紫芝客（集作「多慙紫阳客」），相忆白雪深。",
            "（见《文苑英华》卷二二八，署「钱起」。",
            "《全唐诗》卷二三七收作钱起诗）（按：以上七首，《全唐诗》皆收作钱起诗。",
            "今从《文学评论》第十三辑吴企明《钱起钱珝诗考辨》一文移正为钱珝诗。",
            "）（吴文于此数诗考证甚详，可视作定论。",
            "因文长，兹不备录。",
            "另吴文尚考出七首钱起诗为钱珝作，惜所举之证尚难成为定论，今不取。",
            "）。"
        ],
        "notes": "",
        "id": "9f17e4c673fc0c93c223b56a39ced101"
    }
]