[
    {
        "author": "齐澣",
        "dynasty": "唐",
        "type": "诗",
        "rhythmic": "",
        "title": "相和歌辞 长门怨",
        "preface": "",
        "paragraphs": [
            "茕茕孤思逼，寂寂长门夕。",
            "妾妬亦非深，君恩那不惜。",
            "携琴就玉阶，调悲声未谐。",
            "将心托明月，流影入君怀。"
        ],
        "notes": "",
        "id": "0f4053111a9b1f21f6a11daa97869ea5"
    },
    {
        "author": "齐澣",
        "dynasty": "唐",
        "type": "诗",
        "rhythmic": "",
        "title": "长门怨",
        "preface": "",
        "paragraphs": [
            "茕茕孤思逼，寂寂长门夜。",
            "妾妬亦知非，君恩那不借。",
            "携琴就玉阶，调悲声未谐。",
            "将心托明月，流影入君怀。"
        ],
        "notes": "",
        "id": "6324c4d09a72421ac095435417ee4007"
    },
    {
        "author": "齐澣",
        "dynasty": "唐",
        "type": "诗",
        "rhythmic": "",
        "title": "长门怨",
        "preface": "",
        "paragraphs": [
            "宫殿沈沈月欲分，昭阳更漏不堪闻。",
            "珊瑚枕上千行泪，不是思君是恨君。"
        ],
        "notes": "",
        "id": "e8aaf894a3c3974a1ab3e4306b5ec9ca"
    },
    {
        "author": "齐澣",
        "dynasty": "唐",
        "type": "诗",
        "rhythmic": "",
        "title": "送贺秘监归会稽诗",
        "preface": "",
        "paragraphs": [
            "君家在四明，崇道复遗荣。",
            "霓服辞丹禁，天文诏玉京。",
            "义方延永锡，真箓受长生。",
            "举手都门外，白云江上行。",
            "（见《会稽掇英总集》卷二）。"
        ],
        "notes": "",
        "id": "30cec8534ac075ac876f725d5bb28a81"
    }
]