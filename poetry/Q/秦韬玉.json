[
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "横吹曲辞 紫骝马",
        "preface": "",
        "paragraphs": [
            "渥洼奇骨本难求，况是豪家重紫骝。",
            "臕大宜悬银压銙，力浑欺却玉衔头。",
            "生狞弄影风随起，躞蹀冲尘汗满沟。",
            "若遇丈夫皆调御，任从骑取觅封侯。"
        ],
        "notes": "",
        "id": "b4b26c14b1fb88989640fb90e30c5e84"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "长安书怀",
        "preface": "",
        "paragraphs": [
            "凉风吹雨滴寒更，乡思欺人拨不平。",
            "长有归心悬马首，可堪无寐枕蛩声。",
            "岚收楚岫和空碧，秋染湘江到底清。",
            "早晚身闲著蓑去，橘香深处钓船横。"
        ],
        "notes": "",
        "id": "468c99bb01e06ad74b5ac6db2981a438"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "桧树",
        "preface": "",
        "paragraphs": [
            "翠云交干瘦轮囷，啸雨吟风几百春。",
            "深盖屈盘青麈尾，老皮张展黑龙鳞。",
            "唯堆寒色资琴兴，不放秋声染俗尘。",
            "岁月如波事如梦，竟留苍翠待何人。"
        ],
        "notes": "",
        "id": "91714f5df925de73de292c22ae47b7f0"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "读五侯传",
        "preface": "",
        "paragraphs": [
            "汉亡金镜道将衰，便有奸臣竞佐时。",
            "专国祗夸兄弟贵，举家谁念子孙危。",
            "后宫得宠人争附，前殿陈诚帝不疑。",
            "朱紫盈门自称贵，可嗟区宇尽疮痍。"
        ],
        "notes": "",
        "id": "f6b4d5289dbbf57c0ba4e8a250e28472"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "春雪",
        "preface": "",
        "paragraphs": [
            "云重寒空思寂寥，玉尘如糁满春[朝]。",
            "片才著地轻轻陷，力不禁风旋旋销。",
            "惹砌任他香粉妒，萦丛自学小梅娇。",
            "谁家醉卷珠帘看，弦管堂深暖易调。"
        ],
        "notes": "",
        "id": "32ab1512a8fa61835c2fe16b009d2b2c"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "贫女",
        "preface": "",
        "paragraphs": [
            "蓬门未识绮罗香，拟托良媒益自伤。",
            "谁爱风流高格调，共怜时世俭梳妆。",
            "敢将十指夸偏巧，不把双眉鬬画长。",
            "苦恨年年压金线，为他人作嫁衣裳。"
        ],
        "notes": "",
        "id": "8d2b1b3a1334c5e5fcae7d6d3cc2c511"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "题竹",
        "preface": "",
        "paragraphs": [
            "削玉森森幽思清，院家高兴尚分明。",
            "卷帘阴薄漏山色，欹枕韵寒宜雨声。",
            "斜对酒缸偏觉好，静笼碁局最多情。",
            "却惊九陌轮蹄外，独有溪烟数十茎。"
        ],
        "notes": "",
        "id": "7121a77c70a30c251980e609061b0128"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "鹦鹉",
        "preface": "",
        "paragraphs": [
            "每闻别雁竞悲鸣，却叹金笼寄此生。",
            "早是翠襟争爱惜，可堪丹觜彊分明。",
            "云漫陇树魂应断，歌接秦楼梦不成。",
            "幸自祢衡人未识，赚他作赋被时轻。"
        ],
        "notes": "",
        "id": "00710a2aaf0e57625e9cea4d6b64bc89"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "寄李处士",
        "preface": "",
        "paragraphs": [
            "吕望甘罗道已彰，只凭时数为门张。",
            "世涂必竟皆应定，人事都来不在忙。",
            "要路强干情本薄，旧山归去意偏长。",
            "因君指似封侯骨，渐拟回头别醉乡。"
        ],
        "notes": "",
        "id": "00814f010de0b91ad47a0381b7c08509"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "对花",
        "preface": "",
        "paragraphs": [
            "长与韶光暗有期，可怜蜂蝶却先知。",
            "谁家促席临低树，何处横钗戴小枝？",
            "丽日多情疑曲照，和风得路合偏吹。",
            "向人虽道浑无语，笑劝王孙到醉时。"
        ],
        "notes": "",
        "id": "39752a65c49e159dab166b1fbf7cfeb6"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "寄怀",
        "preface": "",
        "paragraphs": [
            "总藏心劒事儒风，大道如今已浑同。",
            "会致名津搜俊彦，是张愁网绊英雄。",
            "苏公有国皆悬印，楚将无官可赏功。",
            "若使重生太平日，也应回首哭涂穷。"
        ],
        "notes": "",
        "id": "c8aec766a52702237c8131337b9ffab9"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "题刑部李郎中山亭",
        "preface": "",
        "paragraphs": [
            "侬家云水本相知，每到高斋强展眉。",
            "瘦竹亸烟遮板阁，卷荷擎雨出盆池。",
            "笑吟山色同欹枕，闲背庭阴对覆碁。",
            "不是主人多野兴，肯开青眼重渔师。"
        ],
        "notes": "",
        "id": "b91ad25714ea23fa31c8147076ce705d"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "八月十五日夜同卫谏议看月",
        "preface": "",
        "paragraphs": [
            "常时月好赖新晴，不似年年此夜生。",
            "初出海涛疑尚湿，渐来云路觉偏清。",
            "寒光入水蛟龙起，静色当天鬼魅惊。",
            "岂独座中堪仰望，孤高应到凤凰城。"
        ],
        "notes": "",
        "id": "51eca196e944cb234ec04a84c7b6781f"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "亭台",
        "preface": "",
        "paragraphs": [
            "雕楹累栋架崔嵬，院宇生烟次第开。",
            "为向西窗添月色，岂辞南海取花栽。",
            "意将画地成幽沼，势拟驱山近小台。",
            "清境渐深官转重，春时长是别人来。"
        ],
        "notes": "",
        "id": "c360af7b72bc458a50d36baea480798d"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "边将",
        "preface": "",
        "paragraphs": [
            "劒光如电马如风，百捷长轻是掌中。",
            "无定河边蕃将死，受降城外虏尘空。",
            "旗缝雁翅如竿褭，箭撚雕翎逐隼雄。",
            "自指燕山最高石，不知谁为勒殊功。"
        ],
        "notes": "",
        "id": "b2747b2413aa4e67877e5d49dc808aeb"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "塞下",
        "preface": "",
        "paragraphs": [
            "到处人皆著战袍，麾旗风紧马蹄劳。",
            "黑山霜重弓添硬，青冢沙平月更高。",
            "大野几重开雪岭，长河无限旧云涛。",
            "[凤]林关外皆唐土，何日陈兵戍不毛。"
        ],
        "notes": "",
        "id": "731bab6bfc0b7b035a0ddf602fda4955"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "织锦妇",
        "preface": "",
        "paragraphs": [
            "桃花日日觅新奇，有镜何曾及画眉。",
            "祗恐轻梭难作匹，岂辞纤手遍生胝。",
            "合蝉巧间双盘带，联鴈斜衔小折枝。",
            "豪贵大堆酬曲彻，可怜辛苦一丝丝。"
        ],
        "notes": "",
        "id": "a9319e7016410982d041edb78d112d11"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "钓翁",
        "preface": "",
        "paragraphs": [
            "一竿青竹老江隈，荷叶衣裳可自裁。",
            "潭定静悬丝影直，风高斜飐浪纹开。",
            "朝携轻棹穿云去，暮背寒塘戴月回。",
            "世上无穷崄巇事，算应难入钓船来。"
        ],
        "notes": "",
        "id": "7c394e53ad6543b684f0d9d02b1233ce"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "曲江",
        "preface": "",
        "paragraphs": [
            "曲沼深塘跃锦鳞，槐烟径里碧波新。",
            "此中境既无佳境，他处春应不是春。",
            "金牓真仙开乐席，银鞍公子醉花尘。",
            "明年二月重来看，好共东风作主人。"
        ],
        "notes": "",
        "id": "f772770cb012741ab255ccfb15d8e9b1"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "隋隄",
        "preface": "",
        "paragraphs": [
            "种柳开河为胜游，隄前常使路人愁。",
            "阴埋野色万条思，翠束寒声千里秋。",
            "西日至今悲兔苑，东[波]终不反龙舟。",
            "远山应见繁华事，不语青青对水流。"
        ],
        "notes": "",
        "id": "ac572cb307fe6a0c1c907abe3d765498"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "天街",
        "preface": "",
        "paragraphs": [
            "九衢风景尽争新，独占天门近紫宸。",
            "宝马竞随朝暮客，香车争碾古今尘。",
            "烟光正入南山色，气势遥连北阙春。",
            "莫见繁华祗如此，暗中还换往来人。"
        ],
        "notes": "",
        "id": "833f3894d565c0ddbd0802177c6a10b1"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "紫骝马",
        "preface": "",
        "paragraphs": [
            "渥洼奇骨本难求，况是豪家重紫骝。",
            "臕大宜悬银压胯，力浑欺著玉衔头。",
            "生狞弄影风随步，踥蹀冲尘汗满沟。",
            "若遇丈夫能控驭，任从骑取觅封侯。"
        ],
        "notes": "",
        "id": "b4b26c14b1fb88989640fb90e30c5e84"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "问古",
        "preface": "",
        "paragraphs": [
            "大底荣枯各自行，兼疑阴隲也难明。",
            "无门雪向头中出，得路云从脚下生。",
            "深作四溟何浩渺，高为五岳太峥嵘。",
            "都来总向人间看，直到皇天可是平。"
        ],
        "notes": "",
        "id": "e8a0ad40da599db4d78818deca7951af"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "豪家",
        "preface": "",
        "paragraphs": [
            "石甃通渠引御波，绿槐阴里五侯家。",
            "地衣镇角香狮子，帘额侵钩绣辟邪。",
            "按彻清歌天未晓，饮回深院漏犹赊。",
            "四邻池馆吞将尽，尚自堆金为买花。"
        ],
        "notes": "",
        "id": "883b6290690b574fb039d7d233414967"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "陈宫",
        "preface": "",
        "paragraphs": [
            "临春高阁拟瀛洲，贪宠张妃作胜游。",
            "便把江山为己有，岂知台榭是身讐。",
            "金城暗逐歌声碎，铁瓮潜随舞势休。",
            "谁识古宫堪恨处，井桐吟雨不胜秋。"
        ],
        "notes": "",
        "id": "6dd837760889c38894d62ce9524ca7d3"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "送友人罢举授南陵令",
        "preface": "",
        "paragraphs": [
            "共言愁是酌离杯，况值弦歌枉大才。",
            "献赋未为龙化去，除书犹喜凤衔来。",
            "花明驿路燕脂暖，山入江亭罨画开。",
            "莫把新诗题别处，谢家临水有池台。"
        ],
        "notes": "",
        "id": "04e5f55886f398f835f0829ea55091df"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "投知己",
        "preface": "",
        "paragraphs": [
            "炉中九转炼虽成，教主看时亦自惊。",
            "群岳竝天先减翠，大江临海恐无声。",
            "赋归已罢吴门钓，身老仍抛楚岸耕。",
            "唯有太平方寸血，今朝尽向隗台倾。"
        ],
        "notes": "",
        "id": "7fb42202b0e3bcd5a48fcf4057cd1ca6"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "折妖放艳有谁催，疑就仙中旋折来。",
            "图把一春皆占断，固留三月始教开。",
            "压枝金蘂香如扑，逐朵檀心巧胜裁。",
            "好是酒阑丝竹罢，倚风含笑向楼台。"
        ],
        "notes": "",
        "id": "5f08ab8f3d907c990cdb5bcd73e96bbe"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "春游",
        "preface": "",
        "paragraphs": [
            "选胜逢君叙解携，思和芳草远烟迷。",
            "小梅香里黄莺啭，垂柳阴中白马嘶。",
            "春引美人歌遍熟，风牵公子酒旗低。",
            "早知有此关身事，悔不前年住越溪。"
        ],
        "notes": "",
        "id": "3c597ca1d19ef4d4de0a2d24836acc08"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "仙掌",
        "preface": "",
        "paragraphs": [
            "万仞连峰积翠新，灵踪依旧印轮巡。",
            "何如捧日安皇道，莫把回山示世人。",
            "已擘峻流穿太岳，长扶王气拥彊秦。",
            "为余势负天工背，索取风云际会身。"
        ],
        "notes": "",
        "id": "332f70dd2594a6f447714d3fff1912ca"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "燕子",
        "preface": "",
        "paragraphs": [
            "不知大厦许栖无，频已衔泥到座隅。",
            "曾与佳人竝头语，几回抛却绣工夫。"
        ],
        "notes": "",
        "id": "8ae5144eb011b8ba0ac0016c107575aa"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "奉和春日玩雪",
        "preface": "",
        "paragraphs": [
            "北阙同云掩晓霞，东风春雪满山家。",
            "琼章定少千人和，银树先开六出花。"
        ],
        "notes": "",
        "id": "91f5a27d67c2b730525a3d63b4d630df"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "独坐吟",
        "preface": "",
        "paragraphs": [
            "客愁不尽本如水，草色含情更无已。",
            "又觉春愁似草生，何人种在情田里。"
        ],
        "notes": "",
        "id": "033d7fd7d69ba31c96cd13ac4d430b4a"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "采茶歌",
        "preface": "",
        "paragraphs": [
            "天柱香芽露香发，烂研瑟瑟穿荻篾。",
            "太守怜才寄野人，山童碾破团团月。",
            "倚云便酌泉声煮，兽炭潜然蚪珠吐。",
            "看著晴天早日明，鼎中飒飒筛风雨。",
            "老翠香尘下才熟，搅时绕筯天云绿。",
            "耽书病酒两多情，坐对闽瓯睡先足。",
            "洗我胸中幽思清，鬼神应愁歌欲成。"
        ],
        "notes": "",
        "id": "3fce864be6626862e06898852c8c280a"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "贵公子行",
        "preface": "",
        "paragraphs": [
            "堦前莎毬绿不卷，银龟喷香挽不断。",
            "乱花织锦柳撚线，妆点池台画屏展。",
            "主人公业传国初，六亲联络驰朝车。",
            "鬬鸡走狗家世事，抱来皆佩黄金鱼。",
            "却笑儒生把书卷，学得颜回忍饥面。"
        ],
        "notes": "",
        "id": "447d9bf20b010905e174c40dfb33b6b1"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "吹笙歌",
        "preface": "",
        "paragraphs": [
            "信陵名重怜高才，见我长吹青眼开。",
            "便出燕姬再倾醑，此时花下逢仙侣。",
            "弯弯狂月压秋波，两条黄金𨴋黄雾。",
            "逸艳初因醉态见，浓春可是韶光与。",
            "纤纤软玉捧暖笙，深思香风吹不去。",
            "檀唇呼吸宫商改，怨情渐逐清新举。",
            "岐山取得娇凤雏，管中藏著轻轻语。",
            "好笑襄王大迂阔，曾卧巫云见神女。",
            "银锁金簧不得听，空劳翠辇冲泥雨。"
        ],
        "notes": "",
        "id": "fc3575365468a590a9ae8d60af6d994c"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "咏手",
        "preface": "",
        "paragraphs": [
            "一双十指玉纤纤，不是风流物不拈。",
            "鸾镜巧梳匀翠黛，画楼闲望擘珠帘。",
            "金杯有喜轻轻点，银鸭无香旋旋添。",
            "因把翦刀嫌道冷，泥人呵了弄人髯。"
        ],
        "notes": "",
        "id": "3450103d83f8063a16787eaf7b039468"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "女娲罗裙长百尺，搭在湘江作山色。"
        ],
        "notes": "",
        "id": "487d3303449f4c693f216212b610a0b3"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "简寂观",
        "preface": "",
        "paragraphs": [
            "物外灵踪客到稀，竹房斜掩旧荆扉。",
            "丹书万卷题朱字，碧岫千重锁翠微。",
            "泣露白猿携子去，唳风玄鹤傍人归。",
            "祇应玉阙名长在，日暮闲云空自飞。",
            "（见《吉石庵丛书》本《庐山记》卷四）。"
        ],
        "notes": "",
        "id": "1677276c8c7d1f12cfcf5c3df509b91e"
    },
    {
        "author": "秦韬玉",
        "dynasty": "唐",
        "type": "诗",
        "rhythmic": "",
        "title": "马诗",
        "preface": "",
        "paragraphs": [
            "尘土卧多毛色暗，风霜受尽眼由（《诗学指南》本「犹」）明。",
            "（见《吟窗杂录》卷十四《诗中旨格》）（按：陆游引此二句为卢肇诗，见本书卷三十一。",
            "）。"
        ],
        "notes": "",
        "id": "400abf2deeb2489b1683b5f741920b68"
    }
]