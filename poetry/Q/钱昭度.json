[
    {
        "author": "钱昭度",
        "dynasty": "宋",
        "type": "诗",
        "rhythmic": "",
        "title": "雨雾剡溪",
        "preface": "",
        "paragraphs": [
            "剡溪风雨霁，航苇重行行。",
            "到处杨柳色，几家荷叶声。",
            "噪蝉金鼎沸，游水玉壶清。",
            "最喜鱼梁伴，归帆的的轻。"
        ],
        "notes": "",
        "id": "270b26017082e7cdb44199761a741b81"
    },
    {
        "author": "钱昭度",
        "dynasty": "宋",
        "type": "诗",
        "rhythmic": "",
        "title": "怀会稽",
        "preface": "",
        "paragraphs": [
            "斗牛星外翻成梦，巢鸟枝南略寄身。",
            "越国荷花八百里，别来谁是采莲人。"
        ],
        "notes": "",
        "id": "4382acaeca00350836f7071cd01da1bc"
    },
    {
        "author": "钱昭度",
        "dynasty": "宋",
        "type": "诗",
        "rhythmic": "",
        "title": "咏方池",
        "preface": "",
        "paragraphs": [
            "东道主人心匠巧，凿开方石贮涟漪。",
            "夜深却被寒星映，恰似仙翁一局棋。"
        ],
        "notes": "",
        "id": "7734c273ddb148bc18900ce824d4ea82"
    },
    {
        "author": "钱昭度",
        "dynasty": "宋",
        "type": "诗",
        "rhythmic": "",
        "title": "赠白校书",
        "preface": "",
        "paragraphs": [
            "袖里青锋秋水寒，谁疑双燕是金丸。",
            "出门风雨如何去，空有霜髭在玉盘。"
        ],
        "notes": "",
        "id": "d22fa67fda7e65af7882f7bd4bca113b"
    },
    {
        "author": "钱昭度",
        "dynasty": "宋",
        "type": "诗",
        "rhythmic": "",
        "title": "忆具区",
        "preface": "",
        "paragraphs": [
            "平生爱具区，岛屿夹陂湖。",
            "竹雨笼㶉𫛶，花烟湿鹧鹕。",
            "神仙疑有宅，鱼鼇自为都。",
            "何事劳长想，机云本是吴。"
        ],
        "notes": "",
        "id": "9f36ad31ddcf01dcabbc4612c4780711"
    },
    {
        "author": "钱昭度",
        "dynasty": "宋",
        "type": "诗",
        "rhythmic": "",
        "title": "野水",
        "preface": "",
        "paragraphs": [
            "野水不如璧，澄心不觉劳。",
            "与天无表里，共月见分毫。",
            "绿好磨长剑，清宜泛小舠。",
            "淡交今已矣，惆怅越波涛。"
        ],
        "notes": "",
        "id": "4c8e30cfd53d15730c12a24769b77f81"
    },
    {
        "author": "钱昭度",
        "dynasty": "宋",
        "type": "诗",
        "rhythmic": "",
        "title": "菊",
        "preface": "",
        "paragraphs": [
            "曾见春花落万红，不然随雨即随风。",
            "如何得到重阳日，浮在陶家酒盏中。"
        ],
        "notes": "",
        "id": "491870343319cf2ef21dfed0f7e06e59"
    },
    {
        "author": "钱昭度",
        "dynasty": "宋",
        "type": "诗",
        "rhythmic": "",
        "title": "春阴",
        "preface": "",
        "paragraphs": [
            "语燕初飞陇麦青，春云将雨滞行人。",
            "云间若有金乌卖，应被豪家占得春。"
        ],
        "notes": "",
        "id": "5fa36b3bbc7f6e0acaf1ddb5e1ca5ca9"
    },
    {
        "author": "钱昭度",
        "dynasty": "宋",
        "type": "诗",
        "rhythmic": "",
        "title": "野墅夏晚",
        "preface": "",
        "paragraphs": [
            "一抹生红画杏腮，半园沈绿锁桐材。",
            "黄蜂衙退海潮上，白蚁战酣山雨来。",
            "睡思几家金带枕，酒香何处玉交杯。",
            "太阳西落波东去，惆怅无人唤得归。"
        ],
        "notes": "",
        "id": "a21d739f4c5e2768434bc207fdaf9a8c"
    },
    {
        "author": "钱昭度",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "西南片月充肠冷，二八飞泉绕齿寒。"
        ],
        "notes": "",
        "id": "b342704c4a337d62ef9fba83554a7a6f"
    },
    {
        "author": "钱昭度",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "磻溪重得吕，维岳再生申。"
        ],
        "notes": "",
        "id": "1e15cc30a3d3953033ef60654fed2b3a"
    },
    {
        "author": "钱昭度",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "雨被北风吹作雪，水愁东海亦成冰。"
        ],
        "notes": "",
        "id": "0b59756d343fa0089fbdc456ac519eab"
    },
    {
        "author": "钱昭度",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "东北风吹大庚岭，西南日映小寒天。"
        ],
        "notes": "",
        "id": "0bc0c8004e469c89158a49654a2f5655"
    },
    {
        "author": "钱昭度",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "三年别馆风吹入，万里长沙月照来。"
        ],
        "notes": "",
        "id": "26f5b22fbf3b8b2f6a86c96dd362036c"
    },
    {
        "author": "钱昭度",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "人间路到三峰尽，天下秋随一叶来。"
        ],
        "notes": "",
        "id": "58a15bbaa422ee983789fe409fee43d4"
    },
    {
        "author": "钱昭度",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "西北高楼在，东南王气销。"
        ],
        "notes": "",
        "id": "7611be12886ea699ed1462a5dd617727"
    },
    {
        "author": "钱昭度",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "绣帔梦惊中酒处，朱门人语上朝时。"
        ],
        "notes": "",
        "id": "637bc7f30d6e0caee2faa6456c740ac9"
    },
    {
        "author": "钱昭度",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "船中闻雁洞庭夜，床下有蛩长信秋。"
        ],
        "notes": "",
        "id": "87f74fe16a256513ac7f8d570a315ff7"
    },
    {
        "author": "钱昭度",
        "dynasty": "宋",
        "type": "诗",
        "rhythmic": "",
        "title": "句  其一○",
        "preface": "",
        "paragraphs": [
            "风欲抛高雨压沉，黄昏前后五更深。"
        ],
        "notes": "",
        "id": "237e060c3b69da693464fdefc88d40f7"
    },
    {
        "author": "钱昭度",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "阏氏才闻易妾名，归期长似俟河清。"
        ],
        "notes": "",
        "id": "ed68125169d763765775e4a37b0b56a3"
    },
    {
        "author": "钱昭度",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "荷挥万朵玉如意，蝉弄一声金错刀。"
        ],
        "notes": "",
        "id": "3a3e78ae569724dadc5d8c5a3c2c14fc"
    },
    {
        "author": "钱昭度",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "长忆钱塘江上望，酒楼人散雨千丝。"
        ],
        "notes": "",
        "id": "f9a347ca149ca6cb168be509aa704446"
    },
    {
        "author": "钱昭度",
        "dynasty": "宋",
        "type": "诗",
        "rhythmic": "",
        "title": "句  其一四",
        "preface": "",
        "paragraphs": [
            "荞麦花残小雪飞。"
        ],
        "notes": "",
        "id": "17a1a7ade961e56e0afda9077d234a65"
    },
    {
        "author": "钱昭度",
        "dynasty": "宋",
        "type": "诗",
        "rhythmic": "",
        "title": "句  其一五",
        "preface": "",
        "paragraphs": [
            "南人如问雪，向道是杨花。"
        ],
        "notes": "",
        "id": "f9b62b312efa62e2c3e61c88788bab91"
    },
    {
        "author": "钱昭度",
        "dynasty": "宋",
        "type": "诗",
        "rhythmic": "",
        "title": "句  其一六",
        "preface": "",
        "paragraphs": [
            "伯禹无端教鲜食，水中鱼尽不知休。"
        ],
        "notes": "",
        "id": "82361e89ebe0e11304540d78d328fadd"
    }
]