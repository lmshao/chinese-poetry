[
    {
        "author": "芹庵",
        "dynasty": "宋",
        "type": "诗",
        "rhythmic": "",
        "title": "寿运使  其一",
        "preface": "",
        "paragraphs": [
            "炎蒸忽逐火云敛，爽气俄随玉露瀼。",
            "不是真贤生间世，争教烦暑变清凉。"
        ],
        "notes": "",
        "id": "b8c183e61ff463a248174cb191e68853"
    },
    {
        "author": "芹庵",
        "dynasty": "宋",
        "type": "诗",
        "rhythmic": "",
        "title": "寿运使  其二",
        "preface": "",
        "paragraphs": [
            "玉节煌煌拥使星，泉流地上富全闽。",
            "光华勋业知何自，咸咏崧高降甫申。"
        ],
        "notes": "",
        "id": "624f0d3a8cfde569116ced4c6581ae39"
    },
    {
        "author": "芹庵",
        "dynasty": "宋",
        "type": "诗",
        "rhythmic": "",
        "title": "寿运使  其三",
        "preface": "",
        "paragraphs": [
            "总计宁专借远方，高勋盟府要深藏。",
            "明年今日归清禁，天语传宣劝寿觞。"
        ],
        "notes": "",
        "id": "e248ce93236561538befc33bb553884e"
    },
    {
        "author": "芹庵",
        "dynasty": "宋",
        "type": "诗",
        "rhythmic": "",
        "title": "寿运使  其四",
        "preface": "",
        "paragraphs": [
            "白叟黄童喜色开，诞辰喜遇福星来。",
            "满城牵挽问衙探，祝寿明晨荐几杯。"
        ],
        "notes": "",
        "id": "209d79c1d7be61defc76f340d495cd76"
    },
    {
        "author": "芹庵",
        "dynasty": "宋",
        "type": "诗",
        "rhythmic": "",
        "title": "寿运使  其五",
        "preface": "",
        "paragraphs": [
            "发籴转沟蒙厚德，葬枯横野荷深恩。",
            "当知仁者从来寿，鹤算龟龄不足论。"
        ],
        "notes": "",
        "id": "f371df002aef7ebb797efc06e7361fee"
    },
    {
        "author": "芹庵",
        "dynasty": "宋",
        "type": "诗",
        "rhythmic": "",
        "title": "寿运使  其六",
        "preface": "",
        "paragraphs": [
            "庞眉相对讲英猷，尽说当年气食牛。",
            "六十重新开甲子，八千从此富春秋。"
        ],
        "notes": "",
        "id": "85fa9126fa8e4b8f47600751c036ac37"
    },
    {
        "author": "芹庵",
        "dynasty": "宋",
        "type": "诗",
        "rhythmic": "",
        "title": "寿运使  其七",
        "preface": "",
        "paragraphs": [
            "鹏程九万翼方展，桃实三千花正开。",
            "再拜愿伸难老颂，仙风定合继蓬莱。"
        ],
        "notes": "",
        "id": "06eb48149cb6274fda0e588208a45c4e"
    },
    {
        "author": "芹庵",
        "dynasty": "宋",
        "type": "诗",
        "rhythmic": "",
        "title": "寿运使  其八",
        "preface": "",
        "paragraphs": [
            "父老偏怜最小官，晚来争借寿诗看。",
            "般门尽说难挥斧，句法丁宁子细安。"
        ],
        "notes": "",
        "id": "0d2739adaa5dcf8762b883b0922435be"
    }
]