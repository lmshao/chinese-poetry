[
    {
        "author": "琴操",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "欲整别离情，怯对尊中酒。",
            "野梵幽幽石上飘，搴落楼头柳。",
            "不系黄金绶。",
            "粉黛愁成垢。",
            "春风三月有时阑，遮不尽、梨花丑。"
        ],
        "notes": "",
        "id": "d091bbed2f549998f58b6e296f273e8f"
    },
    {
        "author": "琴操",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "山抹微云，天连衰草，画角声断斜阳。",
            "暂停征辔，聊共饮离觞。",
            "多少蓬莱旧侣，频回首、烟霭茫茫。",
            "孤村里，寒鸦万点，流水绕红墙。",
            "魂伤。",
            "当此际，轻分罗带，暗解香囊。",
            "谩赢得，青楼薄幸名狂。",
            "此去何时见也，襟袖上、空有馀香。",
            "伤心处，高城望断，灯火已昏黄。"
        ],
        "notes": "",
        "id": "4944a55e92a8d61dfe17733732f47a28"
    }
]