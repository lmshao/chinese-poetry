[
    {
        "author": "钱熙",
        "dynasty": "宋",
        "type": "诗",
        "rhythmic": "",
        "title": "代书寄集贤李昌武学士",
        "preface": "",
        "paragraphs": [
            "大庾山横赣水滨，南飞一雁久离群。",
            "莲花幕里谁知我，竹叶樽前独忆君。"
        ],
        "notes": "",
        "id": "bcfda7dfb5e63e5089e955c4d5b36e30"
    },
    {
        "author": "钱熙",
        "dynasty": "宋",
        "type": "诗",
        "rhythmic": "",
        "title": "鸡冠花",
        "preface": "",
        "paragraphs": [
            "亭亭高出竹篱间，露滴风吹血染干。",
            "学得京城梳洗样，旧罗包却绿云鬟。"
        ],
        "notes": "",
        "id": "953a8df82ca40c9237afe8e125019df4"
    },
    {
        "author": "钱熙",
        "dynasty": "宋",
        "type": "诗",
        "rhythmic": "",
        "title": "九日溪偶成",
        "preface": "",
        "paragraphs": [
            "渔家深处住，鸥鹭泊柴扉。",
            "雨过山迷径，潮来风满衣。",
            "岸幽分远景，波冷漾清晖。",
            "却忆曾游赏，严陵有旧矶。"
        ],
        "notes": "",
        "id": "b25b15aed2a296e128fde49578123b4c"
    },
    {
        "author": "钱熙",
        "dynasty": "宋",
        "type": "诗",
        "rhythmic": "",
        "title": "清源山",
        "preface": "",
        "paragraphs": [
            "巍峨堆压郡城阴，秀出天涯几万寻。",
            "翠影倒时吞半郭，岚光凝处滴疏林。"
        ],
        "notes": "",
        "id": "c74976acbff7b9fc68fa9735b52c4e1f"
    },
    {
        "author": "钱熙",
        "dynasty": "宋",
        "type": "诗",
        "rhythmic": "",
        "title": "龙首山",
        "preface": "",
        "paragraphs": [
            "残年仍置闰，五日恰逢春。",
            "携酒客独尝，敲门僧不嗔。",
            "双松如拱立，万井自横陈。",
            "精舍故盘礴，元规尘上人。"
        ],
        "notes": "",
        "id": "3492515212a364d875f52143f738edb4"
    },
    {
        "author": "钱熙",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "鹤归已改新城郭，牛卧重寻旧墓田。"
        ],
        "notes": "",
        "id": "e0c3a92aa300068228e30c1b10a0160f"
    }
]