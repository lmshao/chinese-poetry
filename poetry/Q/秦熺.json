[
    {
        "author": "秦熺",
        "dynasty": "宋",
        "type": "诗",
        "rhythmic": "",
        "title": "送舅氏王亨道知湖州",
        "preface": "",
        "paragraphs": [
            "暂别甘泉豹尾中，隼旟仍驻水晶宫。",
            "文昌地禁论思久，燕寝香凝簿领空。",
            "可但龚黄宜共理，使应颜谢与同风。",
            "饱闻回老榴皮字，试问溪头鹤发翁。"
        ],
        "notes": "",
        "id": "fe6ffd541d6c2b21a8a1e758507149cf"
    },
    {
        "author": "秦熺",
        "dynasty": "宋",
        "type": "诗",
        "rhythmic": "",
        "title": "游茅山题华阳观",
        "preface": "",
        "paragraphs": [
            "家山福地古云魁，一日三峰秀气回。",
            "会散宝珠何处去，碧岩南洞白云堆。"
        ],
        "notes": "",
        "id": "f6b0646eb9d846194b4cf406c1b4e7ca"
    },
    {
        "author": "秦熺",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "兢兢骄侈戒，誓不愧周官。"
        ],
        "notes": "",
        "id": "ac985f2c3e5d038abb9f64d6138f8b73"
    }
]