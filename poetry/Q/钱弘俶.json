[
    {
        "author": "钱弘俶",
        "dynasty": "唐",
        "type": "诗",
        "rhythmic": "",
        "title": "过平望",
        "preface": "",
        "paragraphs": [
            "风静度长川，清吟倚画船。",
            "未分山有树，惟见水连天。",
            "沙嘴牛眠草，波心鸟触烟。",
            "宵征还有兴，皎皎玉轮圆。"
        ],
        "notes": "",
        "id": "44f7be91ae23682f08a4691d2001ba92"
    },
    {
        "author": "钱弘俶",
        "dynasty": "唐",
        "type": "诗",
        "rhythmic": "",
        "title": "读圣寿诗",
        "preface": "",
        "paragraphs": [
            "功格皇天伪国平，八方臣妾尽来庭。",
            "骏奔幸逐朝宗水，雀跃俄逢绕电星。",
            "就日心虽悬紫阙，祝尧身尚处洪溟。",
            "寿山耸峙将何愿，泰华千霄万仞青。"
        ],
        "notes": "",
        "id": "81f90d6363f825f5dc64518623fa8b07"
    },
    {
        "author": "钱弘俶",
        "dynasty": "唐",
        "type": "诗",
        "rhythmic": "",
        "title": "感皇子远降见迎",
        "preface": "",
        "paragraphs": [
            "千年遭遇觐真王，敢望青宫赐显扬。",
            "祇合承华趋令德，岂宜中道拜元良。",
            "深思转觉乾坤大，力弱难胜雨露滂。",
            "早暮三思恩泰极，饱餐丰馔饱亲光。"
        ],
        "notes": "",
        "id": "150e4282a573216d15e3f76c60f21880"
    },
    {
        "author": "钱弘俶",
        "dynasty": "唐",
        "type": "诗",
        "rhythmic": "",
        "title": "感降内夫人赐家室药物金器",
        "preface": "",
        "paragraphs": [
            "鱼轩相逐拜龙轩，圣主俄推望外恩。",
            "锡宠便籓光石窌，内嫔迢递下金门。",
            "嵩衡压地何曾重，鸡犬升仙未足论。",
            "臣憨已平难展报，祇将忠孝训儿孙。"
        ],
        "notes": "",
        "id": "320092a2a7b304ec80c7f373fcabdf38"
    },
    {
        "author": "钱弘俶",
        "dynasty": "唐",
        "type": "诗",
        "rhythmic": "",
        "title": "金陵",
        "preface": "",
        "paragraphs": [
            "不用论京口，先须问石头。",
            "虎山终自伏，带水漫长游。",
            "青盖曾彰谶，黄奴肯识羞。",
            "分明前[鉴]（监）在，刚地弄戈矛。"
        ],
        "notes": "",
        "id": "823eb74fa0c66edcbacb079cc1c73301"
    },
    {
        "author": "钱弘俶",
        "dynasty": "唐",
        "type": "诗",
        "rhythmic": "",
        "title": "过楚州",
        "preface": "",
        "paragraphs": [
            "驻马楚城南，秋光带雨寒。",
            "地平无岛屿，淮近足波澜。",
            "圣德常柔远，烝民赖此安。",
            "行吟复行酌，朝野正多欢。"
        ],
        "notes": "",
        "id": "a13ea8377bd42078f082e7acb6d372fb"
    },
    {
        "author": "钱弘俶",
        "dynasty": "唐",
        "type": "诗",
        "rhythmic": "",
        "title": "陈国",
        "preface": "",
        "paragraphs": [
            "批破《陈书》后，都无御敌心。",
            "庭花春易尽，璧月夜难沉。",
            "臣爵妖姬醉，新诗[狎]（狭）客吟。",
            "江神如访问，教到井中寻。",
            "。"
        ],
        "notes": "",
        "id": "3a7585fe2db0abd5451fec7194e94bda"
    },
    {
        "author": "钱弘俶",
        "dynasty": "唐",
        "type": "诗",
        "rhythmic": "",
        "title": "路次再感圣恩",
        "preface": "",
        "paragraphs": [
            "洪涛泛泛雨霏霏，芳草如茵柳袅丝。",
            "贴水碧禽飞一字，隔烟青嶂展双眉。",
            "南风入隙开襟久，西照临窗卷箔迟。",
            "惭愧圣恩优渥异，不教炎暑冒长歧。"
        ],
        "notes": "",
        "id": "43d3d9ab2cb0f64c82171e4b0bbe2a25"
    },
    {
        "author": "钱弘俶",
        "dynasty": "唐",
        "type": "诗",
        "rhythmic": "",
        "title": "小窗",
        "preface": "",
        "paragraphs": [
            "粉云牙贴小窗凉，坐见澄波泛夕阳。",
            "更持夜深方有意，半环新月上重床。"
        ],
        "notes": "",
        "id": "00fbb939b9d816772eb3a47ec2ff9c07"
    },
    {
        "author": "钱弘俶",
        "dynasty": "唐",
        "type": "诗",
        "rhythmic": "",
        "title": "舟中偶书",
        "preface": "",
        "paragraphs": [
            "轻舟画舸枕江滨，眼底波涛日日新。",
            "瞑目稳收双足坐，不劳询问醉禅人。"
        ],
        "notes": "",
        "id": "98128a9f7d68b5138fc556faa6994430"
    },
    {
        "author": "钱弘俶",
        "dynasty": "唐",
        "type": "诗",
        "rhythmic": "",
        "title": "村家",
        "preface": "",
        "paragraphs": [
            "竹树参差处，危墙独木横。",
            "锄开芳草色，放过远滩声。",
            "稚子当门卧，鸡雏上屋行。",
            "骑牛带蓑笠。",
            "侵晓雨中耕。"
        ],
        "notes": "",
        "id": "0e124c9b9f431e1105677625da00c187"
    },
    {
        "author": "钱弘俶",
        "dynasty": "唐",
        "type": "诗",
        "rhythmic": "",
        "title": "渔者",
        "preface": "",
        "paragraphs": [
            "罟网是生涯，柴扉隔水遮。",
            "不辞粗俗气，惟取大鱼虾。",
            "贳酒方登陆，怜春亦种花。",
            "等闲乘一叶，放旷入烟霞。",
            "（以上《吴越钱氏传芳集》）。"
        ],
        "notes": "",
        "id": "41e9d08a52a6d622868b21636ed8ce49"
    },
    {
        "author": "钱弘俶",
        "dynasty": "唐",
        "type": "诗",
        "rhythmic": "",
        "title": "追鲍约（侍郎鲍约，颇从臾忠懿王纳土。及王归宋，约窜处海上，王以诗追之曰〖见下〗。迄今有遐追庙焉。）",
        "preface": "",
        "paragraphs": [
            "东遐追兮西遐追，鲍约何如罢钓归。",
            "（《五代诗话》六引《十国春秋》）（〖1〗见《十国春秋》卷八七《崔仁冀传》附。",
            "）。"
        ],
        "notes": "",
        "id": "747eedf42749ef197a8d329f5cf55726"
    }
]