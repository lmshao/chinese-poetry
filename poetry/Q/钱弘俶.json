[
    {
        "author": "钱弘俶",
        "dynasty": "唐",
        "type": "诗",
        "rhythmic": "",
        "title": "过平望",
        "preface": "",
        "paragraphs": [
            "风静度长川，清吟倚画船。",
            "未分山有树，惟见水连天。",
            "沙嘴牛眠草，波心鸟触烟。",
            "宵征还有兴，皎皎玉轮圆。"
        ],
        "notes": "",
        "id": "d0b3014b3b98bb2a7971de650dee932a"
    },
    {
        "author": "钱弘俶",
        "dynasty": "唐",
        "type": "诗",
        "rhythmic": "",
        "title": "读圣寿诗",
        "preface": "",
        "paragraphs": [
            "功格皇天伪国平，八方臣妾尽来庭。",
            "骏奔幸逐朝宗水，雀跃俄逢绕电星。",
            "就日心虽悬紫阙，祝尧身尚处洪溟。",
            "寿山耸峙将何愿，泰华千霄万仞青。"
        ],
        "notes": "",
        "id": "99bcfc76a5d4cd174e1e6a18eb758fed"
    },
    {
        "author": "钱弘俶",
        "dynasty": "唐",
        "type": "诗",
        "rhythmic": "",
        "title": "感皇子远降见迎",
        "preface": "",
        "paragraphs": [
            "千年遭遇觐真王，敢望青宫赐显扬。",
            "祇合承华趋令德，岂宜中道拜元良。",
            "深思转觉乾坤大，力弱难胜雨露滂。",
            "早暮三思恩泰极，饱餐丰馔饱亲光。"
        ],
        "notes": "",
        "id": "5aaa01ca2d8c477060ed7a0e1c3a6a32"
    },
    {
        "author": "钱弘俶",
        "dynasty": "唐",
        "type": "诗",
        "rhythmic": "",
        "title": "感降内夫人赐家室药物金器",
        "preface": "",
        "paragraphs": [
            "鱼轩相逐拜龙轩，圣主俄推望外恩。",
            "锡宠便籓光石窌，内嫔迢递下金门。",
            "嵩衡压地何曾重，鸡犬升仙未足论。",
            "臣憨已平难展报，祇将忠孝训儿孙。"
        ],
        "notes": "",
        "id": "5d30723f2019ec03dbed5eb5dfb829e0"
    },
    {
        "author": "钱弘俶",
        "dynasty": "唐",
        "type": "诗",
        "rhythmic": "",
        "title": "金陵",
        "preface": "",
        "paragraphs": [
            "不用论京口，先须问石头。",
            "虎山终自伏，带水漫长游。",
            "青盖曾彰谶，黄奴肯识羞。",
            "分明前[鉴]（监）在，刚地弄戈矛。"
        ],
        "notes": "",
        "id": "d35fc3c97b59e75546122849b41ef21d"
    },
    {
        "author": "钱弘俶",
        "dynasty": "唐",
        "type": "诗",
        "rhythmic": "",
        "title": "过楚州",
        "preface": "",
        "paragraphs": [
            "驻马楚城南，秋光带雨寒。",
            "地平无岛屿，淮近足波澜。",
            "圣德常柔远，烝民赖此安。",
            "行吟复行酌，朝野正多欢。"
        ],
        "notes": "",
        "id": "cb4a218af36e013a761bba16b771e09e"
    },
    {
        "author": "钱弘俶",
        "dynasty": "唐",
        "type": "诗",
        "rhythmic": "",
        "title": "陈国",
        "preface": "",
        "paragraphs": [
            "批破《陈书》后，都无御敌心。",
            "庭花春易尽，璧月夜难沉。",
            "臣爵妖姬醉，新诗[狎]（狭）客吟。",
            "江神如访问，教到井中寻。",
            "。"
        ],
        "notes": "",
        "id": "26b3844fc50633b6d14b5dd26d2c3c4c"
    },
    {
        "author": "钱弘俶",
        "dynasty": "唐",
        "type": "诗",
        "rhythmic": "",
        "title": "路次再感圣恩",
        "preface": "",
        "paragraphs": [
            "洪涛泛泛雨霏霏，芳草如茵柳袅丝。",
            "贴水碧禽飞一字，隔烟青嶂展双眉。",
            "南风入隙开襟久，西照临窗卷箔迟。",
            "惭愧圣恩优渥异，不教炎暑冒长歧。"
        ],
        "notes": "",
        "id": "66414274846f7b972d63aa4f6f0c8da4"
    },
    {
        "author": "钱弘俶",
        "dynasty": "唐",
        "type": "诗",
        "rhythmic": "",
        "title": "小窗",
        "preface": "",
        "paragraphs": [
            "粉云牙贴小窗凉，坐见澄波泛夕阳。",
            "更持夜深方有意，半环新月上重床。"
        ],
        "notes": "",
        "id": "4dd179b15e6849082c55f8d08949c4ff"
    },
    {
        "author": "钱弘俶",
        "dynasty": "唐",
        "type": "诗",
        "rhythmic": "",
        "title": "舟中偶书",
        "preface": "",
        "paragraphs": [
            "轻舟画舸枕江滨，眼底波涛日日新。",
            "瞑目稳收双足坐，不劳询问醉禅人。"
        ],
        "notes": "",
        "id": "fbe7c17675d5a999c124b95e452b3163"
    },
    {
        "author": "钱弘俶",
        "dynasty": "唐",
        "type": "诗",
        "rhythmic": "",
        "title": "村家",
        "preface": "",
        "paragraphs": [
            "竹树参差处，危墙独木横。",
            "锄开芳草色，放过远滩声。",
            "稚子当门卧，鸡雏上屋行。",
            "骑牛带蓑笠。",
            "侵晓雨中耕。"
        ],
        "notes": "",
        "id": "49dc56e90792688020de4805e9d85dc6"
    },
    {
        "author": "钱弘俶",
        "dynasty": "唐",
        "type": "诗",
        "rhythmic": "",
        "title": "渔者",
        "preface": "",
        "paragraphs": [
            "罟网是生涯，柴扉隔水遮。",
            "不辞粗俗气，惟取大鱼虾。",
            "贳酒方登陆，怜春亦种花。",
            "等闲乘一叶，放旷入烟霞。",
            "（以上《吴越钱氏传芳集》）。"
        ],
        "notes": "",
        "id": "6bbfd5e1da8ee470195fc820adbbe779"
    },
    {
        "author": "钱弘俶",
        "dynasty": "唐",
        "type": "诗",
        "rhythmic": "",
        "title": "追鲍约（侍郎鲍约，颇从臾忠懿王纳土。及王归宋，约窜处海上，王以诗追之曰〖见下〗。迄今有遐追庙焉。）",
        "preface": "",
        "paragraphs": [
            "东遐追兮西遐追，鲍约何如罢钓归。",
            "（《五代诗话》六引《十国春秋》）（〖1〗见《十国春秋》卷八七《崔仁冀传》附。",
            "）。"
        ],
        "notes": "",
        "id": "9eec88664186e7fb709612b37072bd5d"
    }
]