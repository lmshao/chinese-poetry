[
    {
        "author": "钱昱",
        "dynasty": "宋",
        "type": "诗",
        "rhythmic": "",
        "title": "留题古松",
        "preface": "",
        "paragraphs": [
            "景致逼神仙，心幽道亦玄。",
            "僧闲来出世，松老不知年。",
            "放马眠岩草，移杯酌涧泉。",
            "浮名如脱得，终住此云边。"
        ],
        "notes": "",
        "id": "f69d1821fcb43e33c976e050aefe100e"
    },
    {
        "author": "钱昱",
        "dynasty": "宋",
        "type": "诗",
        "rhythmic": "",
        "title": "升山灵岩寺",
        "preface": "",
        "paragraphs": [
            "杉松满寺廊，栏槛倚高冈。",
            "郡郭晓云漠，禅斋春草长。",
            "涧青连竹色，山静带茶香。",
            "更有名僧在，茅庵住上方。"
        ],
        "notes": "",
        "id": "3dd5f203eb77ab66cf6caf2553da31ad"
    },
    {
        "author": "钱昱",
        "dynasty": "宋",
        "type": "诗",
        "rhythmic": "",
        "title": "留题巾山明庆塔院",
        "preface": "",
        "paragraphs": [
            "数级崔嵬万木中，最堪影势似难同。",
            "栏杆夜压江心月，铃铎秋摇岳顶风。",
            "重叠画簷遮世界，稀疏清磬彻虚空。",
            "有时问著禅僧路，笑指丹霄去不穷。"
        ],
        "notes": "",
        "id": "5685dbd7a553cc475df1634b02538c77"
    }
]