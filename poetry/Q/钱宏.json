[
    {
        "author": "钱宏",
        "dynasty": "宋",
        "type": "诗",
        "rhythmic": "",
        "title": "望吴亭次黄二尹韵",
        "preface": "",
        "paragraphs": [
            "东望长安山复山，数峰还出两峰间。",
            "揽衣来即三年戍，引客聊为一日闲。",
            "身似暮云低更好，心如归鸟倦知还。",
            "圣朝倘得收遗物，叹息搔头鬓已斑。"
        ],
        "notes": "",
        "id": "c287febe9bc0e81e0f82cdee5aebe1ab"
    },
    {
        "author": "钱宏",
        "dynasty": "宋",
        "type": "诗",
        "rhythmic": "",
        "title": "白石岩",
        "preface": "",
        "paragraphs": [
            "岩下碧藤挂紫烟，岩头白石插青天。",
            "精灵屹作乡邦镇，一剑霜寒二百年。"
        ],
        "notes": "",
        "id": "1e6654038338d46d3a317fe799b5ff48"
    }
]