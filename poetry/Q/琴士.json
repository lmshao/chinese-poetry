[
    {
        "author": "琴士",
        "dynasty": "宋",
        "type": "诗",
        "rhythmic": "",
        "title": "赋以鹤羽代银甲",
        "preface": "",
        "paragraphs": [
            "峄阳孤桐鸣素丝，玉为轸兮金为徽。",
            "四珍合就已奇绝，犹嫌指声未清彻。",
            "负金翅管长且尖，剪成爪样鸾胶粘。",
            "轻弦入手剩超越，却笑弹筝后银甲。",
            "要知妙处岂在声，一抚一拍如渊明。",
            "劝君会此不须话，世不宜真只宜假。"
        ],
        "notes": "",
        "id": "da5d120da8562017b6a365a017d4e0fb"
    }
]