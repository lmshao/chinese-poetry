[
    {
        "author": "钱俶",
        "dynasty": "唐",
        "type": "诗",
        "rhythmic": "",
        "title": "诗寄赠四明宝云通法师（二首） 一",
        "preface": "",
        "paragraphs": [
            "海角复天涯，形分道不赊。",
            "灯清读圜觉，香煖顶袈裟。",
            "戒比珠无类（疑当作「颣」），心犹镜断瑕。",
            "平生赖慈眼，南望一咨嗟。"
        ],
        "notes": "",
        "id": "4310f3218a7175f8d16a6d1ef4ceb69b"
    },
    {
        "author": "钱俶",
        "dynasty": "唐",
        "type": "诗",
        "rhythmic": "",
        "title": "诗寄赠四明宝云通法师（二首） 二",
        "preface": "",
        "paragraphs": [
            "相望几千里，旷然违道情。",
            "自兹成乍别，疑是隔浮生。",
            "得旨探玄寂，无心竞利名。",
            "苑斋正秋夜，谁伴诵经声。",
            "（见《大正新修大藏经》第四六册南宋释宗晓编《宝云振祖集》。",
            "）（按：此诗题下署「吴越国王钱俶」，末附嘉泰壬戌宗晓跋，叙得诗始末，文长不具录。",
            "通法师卒于宋太宗端拱改元之年，年六十三。",
            "俶作此诗时已降宋否，尚难考详。",
            "）。"
        ],
        "notes": "",
        "id": "ea1a28f503c9b172bf532e5bf5bcd7a1"
    }
]