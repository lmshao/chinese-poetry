[
    {
        "author": "丘为",
        "dynasty": "唐",
        "type": "诗",
        "rhythmic": "",
        "title": "寻西山隐者不遇",
        "preface": "",
        "paragraphs": [
            "绝顶一茅茨，直[上]三十里。",
            "扣关无僮仆，窥室唯案几。",
            "若非巾柴车，应是钓秋水。",
            "差池不相见，黾勉空仰止。",
            "草色新雨中，松声晚牕里。",
            "及兹契幽绝，自足荡心耳。",
            "虽无宾主意，颇得清净理。",
            "兴尽方下山，何必待之子。"
        ],
        "notes": "",
        "id": "86989273797eeff4c224e306e314cbf1"
    },
    {
        "author": "丘为",
        "dynasty": "唐",
        "type": "诗",
        "rhythmic": "",
        "title": "题农父庐舍",
        "preface": "",
        "paragraphs": [
            "东风何时至，已绿湖上山。",
            "湖上春已早，田家日不闲。",
            "沟塍流水处，耒耜平芜间。",
            "薄暮饭牛罢，归来还闭关。"
        ],
        "notes": "",
        "id": "121db9edc466c6a819a89deee810026e"
    },
    {
        "author": "丘为",
        "dynasty": "唐",
        "type": "诗",
        "rhythmic": "",
        "title": "泛若耶谿",
        "preface": "",
        "paragraphs": [
            "结庐若耶里，左右若耶水。",
            "无日不钓鱼，有时向城市。",
            "溪中水流急，渡口水流宽。",
            "每得樵风便，往来殊不难。",
            "一川草长绿，四时那得辨。",
            "短褐衣妻儿，余粮及鸡犬。",
            "日暮鸟雀稀，稚子呼牛归。",
            "住处无邻里，柴门独掩扉。"
        ],
        "notes": "",
        "id": "478a6237e2a11cfd78f5c8d02c37b19f"
    },
    {
        "author": "丘为",
        "dynasty": "唐",
        "type": "诗",
        "rhythmic": "",
        "title": "湖中寄王侍御",
        "preface": "",
        "paragraphs": [
            "日日湖水上，好登湖上楼。",
            "终年不向郭，过午始梳头。",
            "尝自爱桮酒，得无相献酬。",
            "小僮能脍鲤，少妾事莲舟。",
            "每有南浦信，仍期后月游。",
            "方春转摇荡，孤兴时淹留。",
            "骢马真傲吏，翛然无所求。",
            "晨趋玉阶下，心许沧江流。",
            "少别如昨日，何言经数秋。",
            "应知方外事，独往非悠悠。"
        ],
        "notes": "",
        "id": "22d1e8f1767d7e52aa5c18b86edb2f1b"
    },
    {
        "author": "丘为",
        "dynasty": "唐",
        "type": "诗",
        "rhythmic": "",
        "title": "登润州城",
        "preface": "",
        "paragraphs": [
            "天末江城晚，登临客望迷。",
            "春潮平岛屿，残雨隔虹蜺。",
            "鸟与孤帆远，烟和独树低。",
            "乡山何处是？目断广陵西。"
        ],
        "notes": "",
        "id": "9b8da54bf195aeb421c9cda9720b3469"
    },
    {
        "author": "丘为",
        "dynasty": "唐",
        "type": "诗",
        "rhythmic": "",
        "title": "寻庐山崔征君",
        "preface": "",
        "paragraphs": [
            "日高鸡犬静，门掩向寒塘。",
            "夜竹深茅宇，秋亭冷石床。",
            "住山年已远，服药寿偏长。",
            "虚弃浮生者，相逢益自伤。"
        ],
        "notes": "",
        "id": "bd9117181c4a423b90c14a82f6ca380d"
    },
    {
        "author": "丘为",
        "dynasty": "唐",
        "type": "诗",
        "rhythmic": "",
        "title": "留别王维",
        "preface": "",
        "paragraphs": [
            "归鞍白云外，缭绕出前山。",
            "今日又明日，自知心不闲。",
            "亲劳簪组送，欲趂莺花还。",
            "一步一回首，迟迟向近关。"
        ],
        "notes": "",
        "id": "e065482f32b4322a11230b9ad742e5a6"
    },
    {
        "author": "丘为",
        "dynasty": "唐",
        "type": "诗",
        "rhythmic": "",
        "title": "竹下残雪",
        "preface": "",
        "paragraphs": [
            "一点消未尽，孤月在竹阴。",
            "晴光夜转莹，寒气晓仍深。",
            "还对读书牖，且关乘兴心。",
            "已能依此地，终不傍瑶琴。"
        ],
        "notes": "",
        "id": "087017897ccffb4b66ec1228241d26c0"
    },
    {
        "author": "丘为",
        "dynasty": "唐",
        "type": "诗",
        "rhythmic": "",
        "title": "送阎校书之越",
        "preface": "",
        "paragraphs": [
            "南入剡中路，草云应转微。",
            "湖边好花照，山口细泉飞。",
            "此地饶古迹，世人多忘归。",
            "经年松雪在，永日世情稀。",
            "芸阁应相望，芳时不可违。"
        ],
        "notes": "",
        "id": "59014b1bda39256e76167fb49fd9e64d"
    },
    {
        "author": "丘为",
        "dynasty": "唐",
        "type": "诗",
        "rhythmic": "",
        "title": "省试夏日可畏",
        "preface": "",
        "paragraphs": [
            "赫赫温风扇，炎炎夏日徂。",
            "火威驰迥野，畏景烁遥途。",
            "势矫翔阳翰，功分造化炉。",
            "禁城千品烛，黄道一轮孤。",
            "落照频空簟，余晖卷夕梧。",
            "如何倦游子，中路独踟蹰。"
        ],
        "notes": "",
        "id": "43eb019b038c8b700affe581b9d59826"
    },
    {
        "author": "丘为",
        "dynasty": "唐",
        "type": "诗",
        "rhythmic": "",
        "title": "左掖梨花",
        "preface": "",
        "paragraphs": [
            "冷艳全欺雪，余香乍入衣。",
            "春风且莫定，吹向玉阶飞。"
        ],
        "notes": "",
        "id": "9b671dc27ef53809bb3922cad2083be9"
    },
    {
        "author": "丘为",
        "dynasty": "唐",
        "type": "诗",
        "rhythmic": "",
        "title": "渡汉江",
        "preface": "",
        "paragraphs": [
            "漾舟汉江上，挂席候风生。",
            "临泛何容与，爱此江水清。",
            "芦洲隐遥嶂，露日隐孤城。",
            "自顾疎野性，难忘鸥鸟情。",
            "聊复与时顾，暂欲解尘缨。",
            "跋涉非吾愿，虚怀浩已盈。"
        ],
        "notes": "",
        "id": "5c7bdecc412e699c53f95fca76bbfe25"
    },
    {
        "author": "丘为",
        "dynasty": "唐",
        "type": "诗",
        "rhythmic": "",
        "title": "冬至下寄舍弟时应赴入京",
        "preface": "",
        "paragraphs": [
            "去去知未远，依依甚初别。",
            "他乡至下心，昨夜堦前雪。",
            "终日读书仍少孤，家贫兄弟未当途。",
            "适远才过宿舂料，相随惟一平头奴。",
            "男儿出门事四海，立身世业文章在。",
            "莫漫忆柴扉，驷马高车朝紫微。",
            "江南驿使不曾断，迎前为尔非春衣。"
        ],
        "notes": "",
        "id": "6522fad6a293ca435db4362b6367f430"
    },
    {
        "author": "丘为",
        "dynasty": "唐",
        "type": "诗",
        "rhythmic": "",
        "title": "答韩丈[一]（「韩丈」，原卷作「韩大」。疑非韩滉。）（伯二五六七下同）",
        "preface": "",
        "paragraphs": [
            "行人辈，莫相催，相看日暮何徘徊。",
            "登孤舟，望远水，殷勤留语劝求仕。",
            "畴昔主司曾见知，琳琅丛中拔一枝。",
            "且得免轮天子课，何能屈腰乡里儿。",
            "长安落叶酒[二]，（「落叶」，原卷作「桒落」，「桒」为「桑」的别写。",
            "）或可此时望携手；官班眼（服）[三]色不相当，拂衣还作捕鱼郎。",
            "（[一]《唐诗纪事》卷十七说丘为八十多岁的时候丁了母忧，「观察使韩滉以致仕官给禄」，韩滉大概就是这里的韩丈。",
            "[二]刘云：「当是落桑酒。",
            "」[三]依刘校。",
            "）。"
        ],
        "notes": "",
        "id": "4ca1fe89a3c0e57e5f247d6d6da656a2"
    },
    {
        "author": "丘为",
        "dynasty": "唐",
        "type": "诗",
        "rhythmic": "",
        "title": "辛四卧病舟中群公招登慈和寺",
        "preface": "",
        "paragraphs": [
            "柳色扁舟带水阴，闻君卧疾引登临。",
            "凭高始见三吴势，望远因知四海心。",
            "山僧午后清禅洽，群木晴初绿霭深。",
            "云外翩翩飞鸟尽，令人宛自动归吟。"
        ],
        "notes": "",
        "id": "f97a56277a08cf678ca04fd485692d05"
    },
    {
        "author": "丘为",
        "dynasty": "唐",
        "type": "诗",
        "rhythmic": "",
        "title": "对雨闻鸎",
        "preface": "",
        "paragraphs": [
            "垂柳街头百丈丝，杏花林处度黄鹂。",
            "间关正在秦筝里，历乱偏伤楚客时。",
            "风传一一声来尽，雨湿双双飞去迟；羡尔能将户客意，何如栖得上林枝。"
        ],
        "notes": "",
        "id": "456230dbac81c5d78155fce16ca0bc09"
    },
    {
        "author": "丘为",
        "dynasty": "唐",
        "type": "诗",
        "rhythmic": "",
        "title": "幽渚云",
        "preface": "",
        "paragraphs": [
            "漠漠云在渚，无心去何从。",
            "（「何」下原卷衍「疑」字。",
            "）青连晚湖色，澹起秋烟客（容）[一]。",
            "（「客」，原卷作「容」，与王校合。",
            "）渡水上下白，归山深浅重，来为巫峡女，去逐葛川龙。",
            "勿为长幽滞，当飞第一峰。",
            "（[一]依王仲闻先生校。",
            "）。"
        ],
        "notes": "",
        "id": "0f10280266170d1a21a3f1be7dc3c901"
    },
    {
        "author": "丘为",
        "dynasty": "唐",
        "type": "诗",
        "rhythmic": "",
        "title": "伤河龛老人[一]",
        "preface": "",
        "paragraphs": [
            "老人甲子难计论，耳中白毛三十根。",
            "钓鱼几年如一日，船舷数寸青苔痕。",
            "人生性命必归正（止）[二]，（「正」，原卷作「止」。",
            "）精魂伤夫[三]向流水。",
            "（「魂」，伯二五六七卷作「魄」。",
            "）月如钩在轮影中，风似人来𥭳（荻）声里。",
            "蒲叶高低没钓矶，破舟仍系绿杨枝。",
            "水流不为人流去，鱼乐宁知人乐时。",
            "土龛门前一行柳，独引青丝织鱼笱。",
            "柳花漠漠飞复飞，鱼笱如今落谁手。",
            "余嗟老人多悲辛，老人昔日伤几人；人情相掩且相叹，不喜河头秋与春。",
            "（[一]此诗亦见伯二五四四卷，题作《老人篇》，但差白字太多。",
            "[二]依刘校。",
            "[三]「精魂伤夫」伯二五四四卷作「精丑香风」，俞云：「精魂伤夫」当从伯二五四四卷作「精魄」〖「丑」是「魄」误〗，因此四字正和下文相应。",
            "精魄指月，下文「月如钩在轮影中，风似人来荻声里」，足证「香风」二字不误。",
            "刘校「『夫』当为『失』字之误」。",
            "）。"
        ],
        "notes": "",
        "id": "fed254c5a56e4ecea6890e41df3e5ab2"
    }
]