[
    {
        "author": "乔行简",
        "dynasty": "宋",
        "type": "诗",
        "rhythmic": "",
        "title": "池荷",
        "preface": "",
        "paragraphs": [
            "萱草轩窗处处幽，酒中不著客中愁。",
            "芭蕉叶上无多雨，分与池荷一半秋。"
        ],
        "notes": "",
        "id": "c1933b4a24d429401ec776ddcbb5a882"
    },
    {
        "author": "乔行简",
        "dynasty": "宋",
        "type": "诗",
        "rhythmic": "",
        "title": "游三丘山",
        "preface": "",
        "paragraphs": [
            "疑是乘风到九天，不知身在此山巅。",
            "万家攒簇炊烟底，一水萦纡去鸟边。",
            "便觉尘缘轻似羽，何妨诗意涌如泉。",
            "停杯更待林梢月，归去家僮想未眠。"
        ],
        "notes": "",
        "id": "641f6329223981d86227b2efe3c25d62"
    }
]