[
    {
        "author": "栖一",
        "dynasty": "唐",
        "type": "诗",
        "rhythmic": "",
        "title": "垓下怀古",
        "preface": "",
        "paragraphs": [
            "缅想咸阳事可嗟，楚歌哀怨思无涯。",
            "八千子弟归何处，万里鸿沟属汉家。",
            "弓指阵前争日月，血流垓下定龙蛇。",
            "拔山力尽乌江水，今古悠悠空浪花。"
        ],
        "notes": "",
        "id": "9c8f55dc63ea159fb1fc38c3c79641c5"
    },
    {
        "author": "栖一",
        "dynasty": "唐",
        "type": "诗",
        "rhythmic": "",
        "title": "武昌怀古",
        "preface": "",
        "paragraphs": [
            "战国城池尽悄然，昔人遗迹遍山川。",
            "笙歌罢吹几多日，台榭荒凉七百年。",
            "蝉响夕阳风满树，雁横秋岛雨漫天。",
            "堪嗟世事如流水，空见芦花一钓船。"
        ],
        "notes": "",
        "id": "39d9a485e2eb44483c1900ea67839401"
    }
]