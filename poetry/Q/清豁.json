[
    {
        "author": "清豁",
        "dynasty": "唐",
        "type": "诗",
        "rhythmic": "",
        "title": "归山吟",
        "preface": "",
        "paragraphs": [
            "聚如浮沫散如云，聚不相将散不分。",
            "入郭当时君是我，归山今日我非君。"
        ],
        "notes": "",
        "id": "fc97156aa4e99a8e45b40192a764090d"
    },
    {
        "author": "清豁",
        "dynasty": "唐",
        "type": "诗",
        "rhythmic": "",
        "title": "过三岭苎溪",
        "preface": "",
        "paragraphs": [
            "世人休说行路难，鸟道羊肠咫尺间。",
            "珍重苎溪溪[畔]（上）水，汝归[沧]（苍）海我归山。",
            "（《古今图书集成·职方典》一○五二《泉州府部》〖2〗）（〖1〗《全唐诗》卷八八八收清豁诗一首，无传，兹据《景德传灯录》卷二二、《宋诗纪事》卷九一补其事迹：清豁，福州永泰人，俗姓张。",
            "嗣睡龙道溥禅师，住漳州保福院。",
            "刺史陈洪进表奏，赐号性空禅师。",
            "太平兴国年卒。",
            "原收入时）（代未详僧，今移此。",
            "〖2〗《景德传灯录》卷二二以此诗为清豁「遗偈」，今据以校改。",
            "）。"
        ],
        "notes": "",
        "id": "71a34dd4dde5595bc87b81197f19dd40"
    },
    {
        "author": "清豁",
        "dynasty": "唐",
        "type": "诗",
        "rhythmic": "",
        "title": "夜覩豺虎奔至契如庵前自然驯遶因有诗（题拟）",
        "preface": "",
        "paragraphs": [
            "行不等闲行，谁知去住情。",
            "一餐犹未饱，万户勿聊生。",
            "非道应难伏，空拳莫与争。",
            "龙吟云起处，闲啸两三声。",
            "（见《五灯会元》卷八。",
            "）。"
        ],
        "notes": "",
        "id": "0cb39a3e04683119005f9c58137828a9"
    }
]