[
    {
        "author": "钱颖",
        "dynasty": "宋",
        "type": "诗",
        "rhythmic": "",
        "title": "以久字韵赋翁仲",
        "preface": "",
        "paragraphs": [
            "武皇骑龙朝帝后，露湿铜仙古苔绣。",
            "景初命名翁与仲，无复衣冠仍汉旧。",
            "桓圭大剑高嵯峨，不动如山严镇守。",
            "岂知屹立司马门，九鼎暗移司马手。",
            "变迁陵谷亦何易，洛阳尘埃一回首。",
            "因嗟宠辱非可常，世间何者为长久。",
            "君不见后来荆棘埋铜驼，坐想失身横陇亩。"
        ],
        "notes": "",
        "id": "aebec44db37052097f60e35cf7c2ca8d"
    },
    {
        "author": "钱颖",
        "dynasty": "宋",
        "type": "诗",
        "rhythmic": "",
        "title": "再入台",
        "preface": "",
        "paragraphs": [
            "紫纶飞下会稽山，衣绣归来冠豸冠。",
            "骢马长鸣天路熟，栖鸟重认禁枝寒。",
            "人忧时世方多事，我喜朝廷看谏官。",
            "尧舜君民身稷契，不为容易不为难。"
        ],
        "notes": "",
        "id": "6a60722fb83a67998b09e92f9ea8c4c5"
    },
    {
        "author": "钱颖",
        "dynasty": "宋",
        "type": "诗",
        "rhythmic": "",
        "title": "秋胡子",
        "preface": "",
        "paragraphs": [
            "郎恩叶薄妾冰清，郎说黄金妾不应。",
            "若使偶然通一笑，半生谁信守孤灯。"
        ],
        "notes": "",
        "id": "d942630fc957341b1bbff5e847dd3824"
    }
]