[
    {
        "author": "求仲弓",
        "dynasty": "宋",
        "type": "诗",
        "rhythmic": "",
        "title": "蛇首岩",
        "preface": "",
        "paragraphs": [
            "石如蛇首隠林端，未得风雷且蛰蟠。",
            "俗眼莫嫌无变化，待生头角始堪观。"
        ],
        "notes": "",
        "id": "daf82ec598085f82d62bf7ca0e329c41"
    },
    {
        "author": "求仲弓",
        "dynasty": "宋",
        "type": "诗",
        "rhythmic": "",
        "title": "灵龟潭",
        "preface": "",
        "paragraphs": [
            "江湖虽阔多罾网，幽涧清虚且勉旃。",
            "待我功成买双鹤，归来伴汝一千年。"
        ],
        "notes": "",
        "id": "f2e3eb733b0b1c7efd9e4110529aba72"
    }
]