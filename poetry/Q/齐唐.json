[
    {
        "author": "齐唐",
        "dynasty": "宋",
        "type": "诗",
        "rhythmic": "",
        "title": "石伞峰书堂",
        "preface": "",
        "paragraphs": [
            "伞峰一片崎危石，枕在青冥绝壁间。",
            "人作盐梅资世济，迹留岩岫与云闲。",
            "露盘高出长年殿，羽盖斜临宛委山。",
            "藐矣诸孙愧前躅，但开三径掩柴关。"
        ],
        "notes": "",
        "id": "a6b35074d8b6283556a248ca5f38155e"
    },
    {
        "author": "齐唐",
        "dynasty": "宋",
        "type": "诗",
        "rhythmic": "",
        "title": "题禹庙",
        "preface": "",
        "paragraphs": [
            "削断龙门剑力闲，遗祠终古鉴湖边。",
            "昆墟到海曾穷地，石穴藏书不记年。",
            "春色门墙花滴雨，晓光台殿水浮烟。",
            "涂山万国梯航集，告禅灵坛岂偶然。"
        ],
        "notes": "",
        "id": "e7c647b516433fd4b91bbd3b8f3a7902"
    },
    {
        "author": "齐唐",
        "dynasty": "宋",
        "type": "诗",
        "rhythmic": "",
        "title": "送张尊师监龙瑞宫",
        "preface": "",
        "paragraphs": [
            "阳明洞天三月春，桃花艳艳迎笑人。",
            "仙官瑶裾翠羽裾，直上非烟骖紫麟。",
            "手把赤书秘玉文，朝谒太素三元君。",
            "琳房窈窕出青云，众真啸语林际闻。",
            "山精木魅知有主，敛戢鬼火摧飚轮。",
            "崇岩绝壑足清放，抗迹万里无埃尘。",
            "物不疵疠年谷熟，绰约曾潜姑射神。",
            "祈师努力学此道，下济泽国穷鳏民。"
        ],
        "notes": "",
        "id": "552a04e87fe70892517a94b94993d2f7"
    },
    {
        "author": "齐唐",
        "dynasty": "宋",
        "type": "诗",
        "rhythmic": "",
        "title": "仙茅",
        "preface": "",
        "paragraphs": [
            "仙方上品夸灵种，忽怪灵芝拆紫苞。",
            "玉泽返婴看验术，少微山是小三茅。"
        ],
        "notes": "",
        "id": "4493c92ddd3496375106c167623e39b2"
    },
    {
        "author": "齐唐",
        "dynasty": "宋",
        "type": "诗",
        "rhythmic": "",
        "title": "玉洞",
        "preface": "",
        "paragraphs": [
            "白石洞间路，吾家在其中。",
            "琴窗与书阁，一半是云封。"
        ],
        "notes": "",
        "id": "818d5770ccac0f9f7b869d41de70ae3d"
    },
    {
        "author": "齐唐",
        "dynasty": "宋",
        "type": "诗",
        "rhythmic": "",
        "title": "披云楼",
        "preface": "",
        "paragraphs": [
            "元和文物盛群贤，曾借蓬莱住列仙。",
            "画入帘栊烟外寺，鉴摇台榭水中天。"
        ],
        "notes": "",
        "id": "55db102afe0a4d94d660b45a1a2d707d"
    },
    {
        "author": "齐唐",
        "dynasty": "宋",
        "type": "诗",
        "rhythmic": "",
        "title": "越州通判厅事后新凿方井",
        "preface": "",
        "paragraphs": [
            "卧龙山脚寒岩底，沮洳泥涂不记年。",
            "疏引一朝逢智匠，坐令咫尺变璇渊。",
            "待时藏用怀灵德，济物施功假世贤。",
            "留作越人歌咏事，召棠阴下酌贪泉。"
        ],
        "notes": "",
        "id": "1cb5d9f9821381513fabb01b8f1e3a46"
    },
    {
        "author": "齐唐",
        "dynasty": "宋",
        "type": "诗",
        "rhythmic": "",
        "title": "题上虞南塔院",
        "preface": "",
        "paragraphs": [
            "雁级指高冥，登瞻地域灵。",
            "路寻沧海断，山带沃洲青。"
        ],
        "notes": "",
        "id": "7b46a6f4fc7e0b8c9861e4fd956186a8"
    },
    {
        "author": "齐唐",
        "dynasty": "宋",
        "type": "诗",
        "rhythmic": "",
        "title": "长葺圣寿寺",
        "preface": "",
        "paragraphs": [
            "建中天子寄弥纶，筑隐商岩旧叶存。",
            "麟笑有文藏册府，驷车流庆属衡门。",
            "金绳宝构新空界，剑树真游接古原。",
            "藐矣诸孙愧前躅，脱身仍谢北山猿。"
        ],
        "notes": "",
        "id": "763bc1ae44e7736e55a85ec65d53edf3"
    },
    {
        "author": "齐唐",
        "dynasty": "宋",
        "type": "诗",
        "rhythmic": "",
        "title": "十咏  其一",
        "preface": "",
        "paragraphs": [
            "远适庐陵郡，经旬泛楚天。",
            "江山晴绕枕，星斗夜随船。"
        ],
        "notes": "",
        "id": "0f6b897b0187d05cd11dbeb763ce0c58"
    },
    {
        "author": "齐唐",
        "dynasty": "宋",
        "type": "诗",
        "rhythmic": "",
        "title": "十咏  其二",
        "preface": "",
        "paragraphs": [
            "远适庐陵郡，重江去不穷。",
            "全家片帆底，三月怒涛中。"
        ],
        "notes": "",
        "id": "24cdf94b0aeabc1d80faeb60dc4812f9"
    },
    {
        "author": "齐唐",
        "dynasty": "宋",
        "type": "诗",
        "rhythmic": "",
        "title": "登狼山阁",
        "preface": "",
        "paragraphs": [
            "海腹藏吴楚，天枢转斗牛。",
            "夜分惊日浴，潮落见鲸游。"
        ],
        "notes": "",
        "id": "2d914fc0fe1dfb44e33486fe2c7e8c83"
    },
    {
        "author": "齐唐",
        "dynasty": "宋",
        "type": "诗",
        "rhythmic": "",
        "title": "乌江庙",
        "preface": "",
        "paragraphs": [
            "天意降时雨，山川潜出云。",
            "锄秦将授汉，此力半因君。"
        ],
        "notes": "",
        "id": "34893aa620acf3e3c42265b7e7727abf"
    },
    {
        "author": "齐唐",
        "dynasty": "宋",
        "type": "诗",
        "rhythmic": "",
        "title": "南雄城楼",
        "preface": "",
        "paragraphs": [
            "汉初开郡出南夷，万壑千岩足崄巇。",
            "天上斗牛应共域，人间江岭自分岐。",
            "尉佗椎髻遗风俗，马援飞鸢堕水时。"
        ],
        "notes": "",
        "id": "c576c8e5fd3b5cb4be182e6073b4af0a"
    },
    {
        "author": "齐唐",
        "dynasty": "宋",
        "type": "诗",
        "rhythmic": "",
        "title": "观潮",
        "preface": "",
        "paragraphs": [
            "何意滔天苦作威，狂驱海若走冯夷。",
            "因看平地波翻起，知是沧浪鼎沸时。",
            "初似长平万瓦震，忽如圆峤六鼇移。",
            "直应待得澄如练，会有安流往济时。"
        ],
        "notes": "",
        "id": "f7f335c06013ebf4126d65f51dbb6fdf"
    },
    {
        "author": "齐唐",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "戴水寒流对轩槛，桃源深径入渔樵。"
        ],
        "notes": "",
        "id": "a75736930ce53508d09076cee384d9fe"
    },
    {
        "author": "齐唐",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "楩柟非给燎，𫚈鲂必施罛。"
        ],
        "notes": "",
        "id": "c5bef86eb37c0f03d4d78dac64674c8b"
    },
    {
        "author": "齐唐",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "纤纶鱼罗尾，鸣镞雉摧班。"
        ],
        "notes": "",
        "id": "f64ecbde2e271073b76fa19ae7ef0a20"
    },
    {
        "author": "齐唐",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "新筑隄成号杜塘，结茅深稳占湖光。"
        ],
        "notes": "",
        "id": "6a09a8c6589f7291b79bf629a1019d32"
    },
    {
        "author": "齐唐",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "扫拂渔蓬出泾来。"
        ],
        "notes": "",
        "id": "d716d4f521f0b6cb823d100fd1d68fba"
    },
    {
        "author": "齐唐",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "独坐涧边听水落，却来洞口看云生。"
        ],
        "notes": "",
        "id": "f59c9b7e76f3ef7d41a5db9ab32fe0ed"
    },
    {
        "author": "齐唐",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "飞栋新成蘸碧轩，会稽山脚照湖边。"
        ],
        "notes": "",
        "id": "216a2c73f826ecd884ae6f716bf85084"
    },
    {
        "author": "齐唐",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "偃藩唯觉讼铃虚。"
        ],
        "notes": "",
        "id": "97cc33f10946bca0884860e9dac71ea9"
    },
    {
        "author": "齐唐",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "唯有梅花报春早，雪中传信过江干。"
        ],
        "notes": "",
        "id": "af6fbc6c827c71ae0ba8931d8937d70a"
    },
    {
        "author": "齐唐",
        "dynasty": "宋",
        "type": "诗",
        "rhythmic": "",
        "title": "句  其一〇",
        "preface": "",
        "paragraphs": [
            "剑水清凉梦笔山，戟衣照日启重关。"
        ],
        "notes": "",
        "id": "b7ba90146faa808918df29147d7d68b3"
    },
    {
        "author": "齐唐",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "岁贵波然素，时珍蟹有箱。"
        ],
        "notes": "",
        "id": "4c72e219b59e696056299265742ffffa"
    },
    {
        "author": "齐唐",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "身闲婚嫁毕，秋老蟹螯肥。"
        ],
        "notes": "",
        "id": "aa6b25540e0d7b7c5878ce7c03f0db84"
    },
    {
        "author": "齐唐",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "春波池上搘琴荐，秋月桐阴把蟹螯。"
        ],
        "notes": "",
        "id": "8dc8b3980cd1523d0f2135c9d35b3a7e"
    }
]