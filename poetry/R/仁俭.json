[
    {
        "author": "仁俭",
        "dynasty": "唐",
        "type": "诗",
        "rhythmic": "",
        "title": "乐道歌（一作《了元歌》）",
        "preface": "",
        "paragraphs": [
            "[修]（问）（从《灯录》改）道道无可修，问法法无可问。",
            "违人不了性（一作「色」）空，智者本无违顺（一作「悟者无逆顺」）。",
            "八万四千法门，至理不离方寸。",
            "不要（一作「用」）广学多闻，不要辩才聪隽。",
            "识取自家城郭，莫谩游他州（一作「寻他乡」）郡。",
            "（《灯录》二句在「不用」二句前）烦恼即是菩提，净花（一作「华」）生于泥粪。",
            "若有人求问答（一作「人来问我若为」），谁（一作「不」）能共他讲（一作「伊谈」）论。",
            "不知月之大小，亦不知（一无「亦」字，「知」作「管」）岁之余闰。",
            "（《灯录》二句在「烦恼」二句前）辰时以（一作「寅期用」）粥充饥，仲（一作「斋」）时更飡（一作「飧」）一顿。",
            "今日任运腾腾，明日腾腾任运。",
            "心中了了总知，只没（一作「且作」）佯痴缚钝。",
            "（见影印日本花园大学藏南唐静、筠二僧撰《祖堂集》卷三。",
            "注「一作」者，为《四部丛刊三编》影宋本宋释道原撰《景德传灯录》卷三十之异文。",
            "）。"
        ],
        "notes": "",
        "id": "e3b4b1b4d8a6ab8a42744733db4c2e92"
    }
]