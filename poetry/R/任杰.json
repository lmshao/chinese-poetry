[
    {
        "author": "任杰",
        "dynasty": "宋",
        "type": "诗",
        "rhythmic": "",
        "title": "杰衰朽无取辱益之见招同诸友为四老会晦之承议有诗杰谨次元韵",
        "preface": "",
        "paragraphs": [
            "夫子关西出众儒，肯来寻我卜幽居。",
            "忘忧棋局真佳趣，投老诗篇是绪余。",
            "故旧已家吟伐木，太平只恐罩嘉鱼。",
            "主人醉指前溪路，松菊清凉月影疏。"
        ],
        "notes": "",
        "id": "55c6c7f82559f2e0d43d7bca0a23c0f0"
    },
    {
        "author": "任杰",
        "dynasty": "宋",
        "type": "诗",
        "rhythmic": "",
        "title": "杰伏蒙知府给事宠示佳章谨次元韵和呈",
        "preface": "",
        "paragraphs": [
            "险阻艰难自徧游，归来寻访老交俦。",
            "七年弦顷嗟分袂，二月莺花喜聚头。",
            "美酒十分须共醉，劳生一梦更何愁。",
            "况君富贵功名在，从此男儿志可酬。"
        ],
        "notes": "",
        "id": "39052aea912a1e113ec742b0ea188524"
    }
]