[
    {
        "author": "芮烨",
        "dynasty": "宋",
        "type": "诗",
        "rhythmic": "",
        "title": "从沈文伯乞娑罗树碑",
        "preface": "",
        "paragraphs": [
            "楚州淮阴娑罗树，霜露荣悴今何如。",
            "能令草木死不朽，当时为有北海书。",
            "荒碑雨侵涩苔藓，尚想墨本传东吴。"
        ],
        "notes": "",
        "id": "cbae6c5876c420e122f8d430905c8580"
    },
    {
        "author": "芮烨",
        "dynasty": "宋",
        "type": "诗",
        "rhythmic": "",
        "title": "题莺花亭",
        "preface": "",
        "paragraphs": [
            "人言多技亦多穷，随意文章要底工。",
            "淮海秦郎天下士，一生怀抱百忧中。"
        ],
        "notes": "",
        "id": "ed3515497cc5b2941e89fb249c964287"
    },
    {
        "author": "芮烨",
        "dynasty": "宋",
        "type": "诗",
        "rhythmic": "",
        "title": "罗浮宝积寺",
        "preface": "",
        "paragraphs": [
            "木落天寒山气沈，年华客意共萧森。",
            "偶于佳处发深省，其实宦游非本心。",
            "红日坐移钟阁影，白云闲度石楼阴。",
            "还家莫话神仙事，老不宽人雪满簪。"
        ],
        "notes": "",
        "id": "c116828c557dcc6518af521b758de511"
    },
    {
        "author": "芮烨",
        "dynasty": "宋",
        "type": "诗",
        "rhythmic": "",
        "title": "赠陈少微",
        "preface": "",
        "paragraphs": [
            "原思非病贫何患，回也虽贫乐有加。",
            "岁晚与谁同此味，梅花深处是君家。"
        ],
        "notes": "",
        "id": "a1849292b93255aff934949d673be84a"
    },
    {
        "author": "芮烨",
        "dynasty": "宋",
        "type": "诗",
        "rhythmic": "",
        "title": "东林寺",
        "preface": "",
        "paragraphs": [
            "修竹长林罗水车，梵王家近葛僊宫。",
            "耳闻清磬是非静，心领菩提名利空。",
            "啖枣尚知前世事，拈花还遇上机翁。",
            "抽簪若得烧丹诀，莫负扶桑半夜红。"
        ],
        "notes": "",
        "id": "067b67a8c58ebf4fef125ccf570762f5"
    },
    {
        "author": "芮烨",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "今作尘埃奔走人。"
        ],
        "notes": "",
        "id": "14b2927832a149b1ff1203bd37a213c1"
    },
    {
        "author": "芮烨",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "今日桐城王刺史，异时遗爱在吾州。"
        ],
        "notes": "",
        "id": "70e3dcc7c6b401cdbabc05754d02fce6"
    },
    {
        "author": "芮烨",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "宁令汉社稷，变作莽乾坤。"
        ],
        "notes": "",
        "id": "a749a333b1f3e3837be81062b43c996c"
    },
    {
        "author": "芮烨",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "化工着意，向柳稍梅萼，偷回春色。",
            "蓂叶双飞政天上，一点文星初谪。",
            "发藻儒林，当年荣耀，四海声名白。",
            "谪仙飞貌，澹然物外踪迹。",
            "且与笑傲瀛洲，风流词翰，自是西垣客。",
            "异日功成辞富贵，却与赤松游剧。",
            "一曲清歌，三千珠履，不愧非潘璧。",
            "满斟芳醑，仰称遐寿千百。"
        ],
        "notes": "",
        "id": "fc0658bf442fea5a9f56d1afed01e1ff"
    }
]