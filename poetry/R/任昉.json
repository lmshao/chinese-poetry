[
    {
        "author": "任昉",
        "dynasty": "宋",
        "type": "词",
        "rhythmic": "雨中花慢",
        "title": "",
        "preface": "",
        "paragraphs": [
            "事往人离，还似暮峡归云，陇上流泉。",
            "奈向分罗带，已断么弦。",
            "长记歌时酒畔，难忘月夕花前。",
            "相携手处，琼楼珠户，触目依然。",
            "从来惯共，锦衾屏枕，长效比翼文鸳。",
            "谁念我、而今清夜，常是孤眠。",
            "入户不如飞絮，傍怀争及炉烟。",
            "这回休也，一生心性，为你萦牵。"
        ],
        "notes": "",
        "id": "f208f03373e9fd0d4a469f0717e83156"
    }
]