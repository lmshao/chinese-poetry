[
    {
        "author": "任大中",
        "dynasty": "宋",
        "type": "诗",
        "rhythmic": "",
        "title": "和祖无择题袁州东湖卢肇石",
        "preface": "",
        "paragraphs": [
            "宜阳刺史才，祖择之维杰。",
            "大旱雨一方，尽使焦枯活。",
            "公退趣尚深，水石探其绝。",
            "长江北岸林，唐有卢子发。",
            "曾居此林下，高把簪组脱。",
            "岁远成荒墟，佳名讵泯没。",
            "有石数尺长，犹是旧时物。",
            "况辱泥涂久，实有坚重节。",
            "择之渡水见，力为心惨切。",
            "万夫一呼聚，挠动雷声揭。",
            "地险若驱来，岩谷俱震裂。",
            "幽辅郡东河，脱得太华骨。",
            "白玉漏纤纹，雨频为澡刷。",
            "草蔓渐盘遶，柳绿密挥拂。",
            "润恐欲迸泉，怪亦有奥穴。",
            "安知无蛰龙，时见微云出。",
            "几因牵夜吟，帘晓卷残月。",
            "气暗逼人寒，蒙笼未若别。",
            "烟重风扫开，独立势突兀。",
            "苏武见单于，傲睨腰不折。",
            "人皆画将归，予笔恨麤拙。",
            "择之岂不贤，天涯避谗舌。",
            "对此忧足忘，我观未甚悦。",
            "不得见娲皇，愿天无破缺。"
        ],
        "notes": "",
        "id": "3c366b0cfff7391e253d8d175292be4b"
    },
    {
        "author": "任大中",
        "dynasty": "宋",
        "type": "诗",
        "rhythmic": "",
        "title": "从清逸老人游西山夜宿翠岩联句",
        "preface": "",
        "paragraphs": [
            "苍龙夭矫西北来，凿破明珠成碧岫。",
            "何人驾空起楼阁，地灵不敢藏余秀。",
            "镇窗云重衣巾润，梳木风清肌骨透。",
            "任客来一夜与僧谈，气觉浩然充宇宙。"
        ],
        "notes": "",
        "id": "979ba626e1d5c1e12dfdfcbc4f04628c"
    },
    {
        "author": "任大中",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "莫管流年一掷梭，花前对酒且高歌。",
            "命中若有终须有，到底无时不奈何。"
        ],
        "notes": "",
        "id": "3537bf6afbd640d00afc90751a3ad667"
    },
    {
        "author": "任大中",
        "dynasty": "宋",
        "type": "诗",
        "rhythmic": "",
        "title": "送永倅周茂叔还濂溪",
        "preface": "",
        "paragraphs": [
            "君去何人最泪流，老翁身独宿南州。",
            "随君不及秋来雁，直到潇湘水尽头。"
        ],
        "notes": "",
        "id": "1b5d0f2861e4151115965fb938da3ad0"
    }
]