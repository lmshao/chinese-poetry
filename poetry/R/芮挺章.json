[
    {
        "author": "芮挺章",
        "dynasty": "唐",
        "type": "诗",
        "rhythmic": "",
        "title": "江南弄",
        "preface": "",
        "paragraphs": [
            "春江可怜事，最在美人家。",
            "鹦鹉能言鸟，芙蓉巧笑花。",
            "地衔金作埒，水抱玉为沙。",
            "薄晚青丝骑，长鞭赴狭斜。"
        ],
        "notes": "",
        "id": "77f85e65344403116a36df266f2369b8"
    },
    {
        "author": "芮挺章",
        "dynasty": "唐",
        "type": "诗",
        "rhythmic": "",
        "title": "少年行",
        "preface": "",
        "paragraphs": [
            "任气称张放，衔恩在少年。",
            "玉阶朝就日，金屋夜升天。",
            "轩骑青云际，笙歌绿水边。",
            "建章明月好，留醉伴风烟。"
        ],
        "notes": "",
        "id": "f4fee65869592786d2ac97ae81856d1d"
    }
]