[
    {
        "author": "如满",
        "dynasty": "唐",
        "type": "诗",
        "rhythmic": "",
        "title": "答顺宗皇帝问 一",
        "preface": "",
        "paragraphs": [
            "佛从无为来，灭向无为去。",
            "法身等虚空，常住无心处。",
            "有念归无念，有住归无住。",
            "来为众生来，去为众生去。",
            "清净真如海，湛然体常住。",
            "智者善思惟，更勿生疑虑。"
        ],
        "notes": "",
        "id": "856776cc40897e018fae3797141ed86d"
    },
    {
        "author": "如满",
        "dynasty": "唐",
        "type": "诗",
        "rhythmic": "",
        "title": "答顺宗皇帝问 二",
        "preface": "",
        "paragraphs": [
            "佛体本无为，迷情妄分别。",
            "法身等虚空，未曾有生灭。",
            "有缘佛出世，无缘佛入灭。",
            "处处化众生，犹如水中月。",
            "非常亦非灭。",
            "生亦未曾生，灭亦未曾灭。",
            "了见无心处，自然无法说。",
            "（同前）。"
        ],
        "notes": "",
        "id": "98d2c2203f320ffc81de8139859262bd"
    }
]