[
    {
        "author": "任翻",
        "dynasty": "唐",
        "type": "诗",
        "rhythmic": "",
        "title": "洛阳道",
        "preface": "",
        "paragraphs": [
            "憧憧洛阳道，尘下生青草。",
            "行者岂无家，无人在家老。",
            "鸡鸣前结束，争去恐不早。",
            "百年路傍尽，白日车中晓。",
            "求富江海狭，取贵山岳小。",
            "二端立在途，奔走无由了。"
        ],
        "notes": "",
        "id": "8a27c16abfa22053db0e3e2499b12210"
    },
    {
        "author": "任翻",
        "dynasty": "唐",
        "type": "诗",
        "rhythmic": "",
        "title": "春晴",
        "preface": "",
        "paragraphs": [
            "楚国多春雨，柴门喜晚晴。",
            "幽人临水坐，好鸟隔花鸣。",
            "野色临空阔，江流接海平。",
            "门前到溪路，今夜月分明。"
        ],
        "notes": "",
        "id": "8547d10b37fb50439eaf9a4c9d13bc69"
    },
    {
        "author": "任翻",
        "dynasty": "唐",
        "type": "诗",
        "rhythmic": "",
        "title": "秋晚郊居",
        "preface": "",
        "paragraphs": [
            "远声霜后树，秋色水边村。",
            "野径无来客，寒风自动门。",
            "海山藏日影，江月落潮痕。",
            "惆怅高飞晚，年年别故园。"
        ],
        "notes": "",
        "id": "d5f24aa0a56e6b31f5d590d935aa2fba"
    },
    {
        "author": "任翻",
        "dynasty": "唐",
        "type": "诗",
        "rhythmic": "",
        "title": "秋晚途次",
        "preface": "",
        "paragraphs": [
            "秋色满行路，此时心不闲。",
            "孤贫游上国，少壮有衰颜。",
            "众鸟已归树，旅人犹过山。",
            "萧条远林外，风急水潺潺。"
        ],
        "notes": "",
        "id": "93eaf32fc4b06763a0ce4851b49c433a"
    },
    {
        "author": "任翻",
        "dynasty": "唐",
        "type": "诗",
        "rhythmic": "",
        "title": "葛仙井",
        "preface": "",
        "paragraphs": [
            "古井碧沈沈，分明见百寻。",
            "味甘传邑内，脉冷应山心。",
            "圆入月轮净，直涵峰影深。",
            "自从仙去后，汲引到如今。"
        ],
        "notes": "",
        "id": "79f78ffd3ff34b10cadbf983f4aeb96d"
    },
    {
        "author": "任翻",
        "dynasty": "唐",
        "type": "诗",
        "rhythmic": "",
        "title": "桐柏观",
        "preface": "",
        "paragraphs": [
            "飘飘云外者，𫏐宿聚仙堂。",
            "半夜人无语，中宵月送凉。",
            "鹤归高树静，萤过小池光。",
            "不得多时住，门开是事忙。"
        ],
        "notes": "",
        "id": "0bfe3bd5162583302abe03cedeec7c9c"
    },
    {
        "author": "任翻",
        "dynasty": "唐",
        "type": "诗",
        "rhythmic": "",
        "title": "冬暮野寺",
        "preface": "",
        "paragraphs": [
            "江东寒近腊，野寺水天昏。",
            "无酒可销夜，随僧早闭门。",
            "照墙灯影短，著瓦雪声繁。",
            "飘泊仍千里，清吟欲断魂。"
        ],
        "notes": "",
        "id": "95730cc98da73a149cfe3888c23b94af"
    },
    {
        "author": "任翻",
        "dynasty": "唐",
        "type": "诗",
        "rhythmic": "",
        "title": "赠济禅师",
        "preface": "",
        "paragraphs": [
            "碧峰秋寺内，禅客已无情。",
            "半顶发根白，一生心地清。",
            "竹房侵月静，石径到门平。",
            "山下尘嚣路，终年誓不行。"
        ],
        "notes": "",
        "id": "71831c1ef899cf7fc8a730b5a4e55100"
    },
    {
        "author": "任翻",
        "dynasty": "唐",
        "type": "诗",
        "rhythmic": "",
        "title": "经堕泪碑",
        "preface": "",
        "paragraphs": [
            "羊公传化地，千古事空存。",
            "碑已无文字，人犹敬子孙。",
            "岘山长闭恨，汉水自流恩。",
            "数处烟岚色，分明是泪痕。"
        ],
        "notes": "",
        "id": "44da401ef6d876d740427776236cc24f"
    },
    {
        "author": "任翻",
        "dynasty": "唐",
        "type": "诗",
        "rhythmic": "",
        "title": "长安冬夜书事",
        "preface": "",
        "paragraphs": [
            "忧来长不寐，往事重思量。",
            "清渭几年客，故衣今夜霜。",
            "春风谁识面，水国但牵肠。",
            "十二门车马，昏明各自忙。"
        ],
        "notes": "",
        "id": "4321e4eedc3958f03e75a40fe39d4bc0"
    },
    {
        "author": "任翻",
        "dynasty": "唐",
        "type": "诗",
        "rhythmic": "",
        "title": "越江渔父",
        "preface": "",
        "paragraphs": [
            "借问钓鱼者，持竿多少年。",
            "眼明汀岛畔，头白子孙前。",
            "櫂入花时浪，灯留雨夜船。",
            "越江深见底，谁识此心坚。"
        ],
        "notes": "",
        "id": "6d60920b6934fdb57e85d99fd02bba1a"
    },
    {
        "author": "任翻",
        "dynasty": "唐",
        "type": "诗",
        "rhythmic": "",
        "title": "哭友人",
        "preface": "",
        "paragraphs": [
            "逢著南州史，江边哭问君。",
            "送终时有雪，归葬处无云。",
            "官库惟留劒，隣僧共结坟。",
            "儿孙未成立，谁与集遗文。"
        ],
        "notes": "",
        "id": "66a1e460089af5565db56c52b2ab39a1"
    },
    {
        "author": "任翻",
        "dynasty": "唐",
        "type": "诗",
        "rhythmic": "",
        "title": "送李衡",
        "preface": "",
        "paragraphs": [
            "羁栖亲故少，远别惜清才。",
            "天畔出相送，路长知未回。",
            "欲销今日恨，强把异乡杯。",
            "君去南堂后，应无客到来。"
        ],
        "notes": "",
        "id": "44977a3f6e6eb9474f84523077e5e2a2"
    },
    {
        "author": "任翻",
        "dynasty": "唐",
        "type": "诗",
        "rhythmic": "",
        "title": "宫怨",
        "preface": "",
        "paragraphs": [
            "泪乾红落脸，心尽白垂头。",
            "自此方知怨，从来岂信愁。"
        ],
        "notes": "",
        "id": "6ccb5caed0496057ebd467ebf75105ac"
    },
    {
        "author": "任翻",
        "dynasty": "唐",
        "type": "诗",
        "rhythmic": "",
        "title": "惜花",
        "preface": "",
        "paragraphs": [
            "无语与花别，细看枝上红。",
            "明年又相见，还恐是愁中。"
        ],
        "notes": "",
        "id": "fc003d9d078e701c20179c52700582de"
    },
    {
        "author": "任翻",
        "dynasty": "唐",
        "type": "诗",
        "rhythmic": "",
        "title": "宿巾子山禅寺",
        "preface": "",
        "paragraphs": [
            "绝顶新秋生夜凉，鹤翻松露滴衣裳。",
            "前峰月映半江水，僧在翠微开竹房。"
        ],
        "notes": "",
        "id": "bb74d0873a03f7803ce7cb61f5f41768"
    },
    {
        "author": "任翻",
        "dynasty": "唐",
        "type": "诗",
        "rhythmic": "",
        "title": "再游巾子山寺",
        "preface": "",
        "paragraphs": [
            "灵江江上帻峰寺，三十年来两度登。",
            "野鹤尚巢松树徧，竹房不见旧时僧。"
        ],
        "notes": "",
        "id": "0cb8bad0587ed4be97de5b89dbb1feba"
    },
    {
        "author": "任翻",
        "dynasty": "唐",
        "type": "诗",
        "rhythmic": "",
        "title": "三游巾子山寺感述",
        "preface": "",
        "paragraphs": [
            "清秋绝顶竹房开，松鹤何年去不回。",
            "惟有前峰明月在，夜深犹过半江来。"
        ],
        "notes": "",
        "id": "d157dd8efe3b7ff4c6249305c528b6dd"
    },
    {
        "author": "任翻",
        "dynasty": "唐",
        "type": "诗",
        "rhythmic": "",
        "title": "赋台州早春（句）",
        "preface": "",
        "paragraphs": [
            "岂堪沧海畔，为客十年来。",
            "（《舆地纪胜》十二《台州》）（〖1〗《天台前集》存此诗全篇，详《全唐诗续拾》卷三十五。",
            "）。"
        ],
        "notes": "",
        "id": "e049cad17c39f9eeca380bfbe145c116"
    },
    {
        "author": "任翻",
        "dynasty": "唐",
        "type": "诗",
        "rhythmic": "",
        "title": "台州早春",
        "preface": "",
        "paragraphs": [
            "微雨夜来歇，江南春色回。",
            "已惊时不住，还恐老相催。",
            "人好千场醉，花无百日开。",
            "岂堪沧海畔，为客十年来。",
            "（见《四库珍本初集》本《天台前集》卷下）（按：《全唐诗续补遗》卷十六据《舆地纪胜》收此诗末二句。",
            "《全唐诗》卷一四八收作刘长卿诗，题作《早春》，但诗中海畔为客十年之意，与刘生平不合。",
            "任翻在台州生活时间较长，应为其所作。",
            "）。"
        ],
        "notes": "",
        "id": "7c58a47f8925f32ae309da33717c650a"
    }
]