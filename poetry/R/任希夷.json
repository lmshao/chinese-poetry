[
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "小亭",
        "preface": "",
        "paragraphs": [
            "幅巾清晓入西园，春动园林物物鲜。",
            "却想小亭才日出，海棠花发麝香眠。"
        ],
        "notes": "",
        "id": "43ba6c1d1003dcecd7178537f97202cb"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "花",
        "preface": "",
        "paragraphs": [
            "今年轻作东风客，愁紫愁红满故园。",
            "邂逅妖娆成一笑，待归端有几枝存。"
        ],
        "notes": "",
        "id": "4337897987473ad17890e5c04ea69a3d"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "沉香亭北露华春，曾识霓裳第一人。",
            "千载不归罗袜梦，绿枝红艳只如新。"
        ],
        "notes": "",
        "id": "c63cd08ba48d4bae9159f6331cbe6584"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "海棠花上问春归，岂料春风雪满枝。",
            "应为红粧太妖艳，故施微粉著胭脂。"
        ],
        "notes": "",
        "id": "4d30839ee4e14fcf8b98bb8651ef11c7"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "垂丝海棠",
        "preface": "",
        "paragraphs": [
            "宛转风前不自持，妖娆微傅淡胭脂。",
            "花如剪彩层层见，枝似轻丝袅袅垂。"
        ],
        "notes": "",
        "id": "22663b32c91e2dc43cd3aafdb7c62612"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "海棠二首  其一",
        "preface": "",
        "paragraphs": [
            "山碧花尤好，径长人自闲。",
            "锦围春照耀，红雨暮阑斑。"
        ],
        "notes": "",
        "id": "04cb4df78599067ece337aeaa10ba1cb"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "海棠二首  其二",
        "preface": "",
        "paragraphs": [
            "红粧翠袖一番新，又向园林作好春。",
            "却笑华清夸睡足，只今罗袜久无尘。"
        ],
        "notes": "",
        "id": "df1f3560a4ac3d749fc6d2594f9d82e2"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "莲",
        "preface": "",
        "paragraphs": [
            "五月荷池未见花，但擎余盖碧参差。",
            "何人唤起凌波步，要见晨粧出晓霞。"
        ],
        "notes": "",
        "id": "66523eb16f6cfcf127a5d02a84041df3"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "赏桂  其一",
        "preface": "",
        "paragraphs": [
            "人间植物月中根，碧树分敷散宝熏。",
            "自是庄严等金粟，不将妖艳比红裙。"
        ],
        "notes": "",
        "id": "798ac08b87d7c4a8d97a17a6da5c52f4"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "赏桂  其二",
        "preface": "",
        "paragraphs": [
            "金英翠叶庇灵根，吹作清秋宝篆熏。",
            "四客对花飞玉斚，八眉和叶舞红裙。"
        ],
        "notes": "",
        "id": "1e70fef4c9404e4897bd74b677b09610"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "竹  其一",
        "preface": "",
        "paragraphs": [
            "数十琅玕足辟尘，何须千亩比封君。",
            "一从清士心相许，眼看浮花薄似云。"
        ],
        "notes": "",
        "id": "4474d091792770a73ebeebc367823dd7"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "竹  其二",
        "preface": "",
        "paragraphs": [
            "挺挺霜中节，沉沉日下阴。",
            "试裁苍玉管，吹作紫鸾音。"
        ],
        "notes": "",
        "id": "f1a48f08405e47de165d745818c66d7e"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "杨柳",
        "preface": "",
        "paragraphs": [
            "袅袅吴兴柳满城，春光浓处白苹亭。",
            "来时金缕黄尤浅，看得枝枝叶叶青。"
        ],
        "notes": "",
        "id": "6ffa7b337d358bd4e63cca3539abc5bb"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "乌衣巷",
        "preface": "",
        "paragraphs": [
            "羊车暇日劳挥麈，玉树春风自满庭。",
            "欲问乌衣旧时事，静无秋燕有秋萤。"
        ],
        "notes": "",
        "id": "488c72dfc511ae1677e71cee15120bd7"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "青溪  其一",
        "preface": "",
        "paragraphs": [
            "蛾眉流落碧流中，走马来时事已空。",
            "此日不能留妲己，他年谁敢忆高公。"
        ],
        "notes": "",
        "id": "2d2af09d35276fe11bcdcdd7b904e239"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "青溪  其二",
        "preface": "",
        "paragraphs": [
            "青溪不见丽华留，遗恨空余故国羞。",
            "璧月只应明结绮，春风吹不上迷楼。"
        ],
        "notes": "",
        "id": "bab0d5c6b98266e9bccf7a3364ff7cd4"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "青溪  其三",
        "preface": "",
        "paragraphs": [
            "闭门忽忆东风面，步向青溪绕碧湾。",
            "淡白深红了无迹，绿杨烟外一钟山。"
        ],
        "notes": "",
        "id": "638ccbfce453970dcfaaeac0bcb25556"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "白鹭亭",
        "preface": "",
        "paragraphs": [
            "江水悠悠淮水流，台城寂寂石城留。",
            "凄凉白鹭洲头月，曾照前朝玉树秋。"
        ],
        "notes": "",
        "id": "0479d2ea308276b6e22bd466874359a8"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "白下亭",
        "preface": "",
        "paragraphs": [
            "金銮殿下脱靴去，白下门东索酒尝。",
            "一自青山冥漠后，何人来道柳花香。"
        ],
        "notes": "",
        "id": "9592e29ffad7cf4146f95110dcef1060"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "凤凰台",
        "preface": "",
        "paragraphs": [
            "只为羊车恋靓粧，仓皇合殿烛无光。",
            "宫中不解嫁鹦鹉，台上安能来凤凰。"
        ],
        "notes": "",
        "id": "796ada69b7c393b1e99c51999e660a48"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "南朝故迹惟天禧凤凰台鹿苑寺郗氏窟为最久",
        "preface": "",
        "paragraphs": [
            "有泉何取台仪凤，事佛空教后作蛇。",
            "狐穴蚁巢零落尽，却能留此梵王家。"
        ],
        "notes": "",
        "id": "098924a38e2e94f792469a9ba69e502b"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "行宫口号二首  其一",
        "preface": "",
        "paragraphs": [
            "绛阙前头天阙横，春烟收尽两峰青。",
            "中流淮水成河汉，旁列钟山作御屏。"
        ],
        "notes": "",
        "id": "bac05ce81a5a47f51bf491de12d3291a"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "行宫口号二首  其二",
        "preface": "",
        "paragraphs": [
            "新青染徧金堤柳，废绿羞开玉树花。",
            "今代离宫呈气象，六朝荒址满桑麻。"
        ],
        "notes": "",
        "id": "a61a384cfe25e64135741f7b13e6092d"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "石头城",
        "preface": "",
        "paragraphs": [
            "石城只解著王苏，漫说夷吾计亦疏。",
            "尽使西风能举扇，可堪重见伯仁书。"
        ],
        "notes": "",
        "id": "851dbb694295887757bbd8d3fb357503"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "城东怀古",
        "preface": "",
        "paragraphs": [
            "谢安游处犹留墅，李白吟边亦有亭。",
            "两地东山春寂寂，至今白下柳青青。"
        ],
        "notes": "",
        "id": "2774c0fcd818664a2d250f90d5d5bd8c"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "钟山",
        "preface": "",
        "paragraphs": [
            "城如虎踞来擒虎，山号盘龙属卧龙。",
            "天险不能回运去，地灵元自要人雄。"
        ],
        "notes": "",
        "id": "6b127f6b5afe31671305abe835f721f4"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "同刘武子孙季和游钟山和刘武子韵",
        "preface": "",
        "paragraphs": [
            "有客新从蜀道还，共招北隠步松间。",
            "何人写出秋风句，付与淮南大小山。"
        ],
        "notes": "",
        "id": "42915d124346958fc2c37bedd0bad921"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "台城",
        "preface": "",
        "paragraphs": [
            "隋家耕垄徧陈宫，留得钟山蒋郡东。",
            "只怕东南分王气，那知零落锦帆风。"
        ],
        "notes": "",
        "id": "c21f2bb14e46cc7aa13780a06be62641"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "题谢氏山居",
        "preface": "",
        "paragraphs": [
            "风流谁自谢家安，不爱苍生只爱闲。",
            "今日云孙仍不恶，一间茅屋尚东山。"
        ],
        "notes": "",
        "id": "3fe9d60447386ea0a80da0744abe8ae9"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "钟山春游  其一",
        "preface": "",
        "paragraphs": [
            "青楼醽醁客中圣，碧苑秋千人半仙。",
            "春满江南佳丽地，绿杨芳草思娟娟。"
        ],
        "notes": "",
        "id": "01f055ed603b75d94aa3fc3ecb85cc1b"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "钟山春游  其二",
        "preface": "",
        "paragraphs": [
            "柳边淮水一般绿，花底钟山分外青。",
            "闲趁游丝不知远，夕阳才过已疏星。"
        ],
        "notes": "",
        "id": "dd4ad3dc3b8eaef9da14ef2d7820480f"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "请御明堂斋殿",
        "preface": "",
        "paragraphs": [
            "肇举明禋预戒期，请临斋殿御帘帷。",
            "廊头万旅皆花帽，殿下千官尽绛衣。",
            "玉辂时严三岁礼，庆霄遥望五云飞。",
            "小臣头白供笾豆，亲见虞廷览德辉。"
        ],
        "notes": "",
        "id": "2124d6361c9459bba547ebb014eef00d"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "元日班贺",
        "preface": "",
        "paragraphs": [
            "百华照晓岁更初，黼座当中列辟趋。",
            "舞蹈三回严赞唱，虔恭百拜听传呼。",
            "麾旗簇仗朝仪肃，韎韐班庭远意孚。",
            "元会五逢叨侍从，欲陈嘉颂愧才粗。"
        ],
        "notes": "",
        "id": "494f9d1102eff7cec7f1de9541577a5d"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "上寿大宴二首  其一",
        "preface": "",
        "paragraphs": [
            "昔年玉瑞下层霄，今日瑶池预祝尧。",
            "负扆当阳天子坐，称觞颛面宰臣朝。",
            "九重陛下听鸣跸，万岁山前看舞韶。",
            "持橐五人沾镐饮，独怜蒲柳望秋凋。"
        ],
        "notes": "",
        "id": "4751c824868241d09d387ed56a0e393b"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "上寿大宴二首  其二",
        "preface": "",
        "paragraphs": [
            "霜晴宝殿转春风，潋滟金卮酒色浓。",
            "百戏丛中呈雾豹，万花深处仰云龙。",
            "笙簧对御呈三弄，鼓吹成行叠几重。",
            "衰落谬令陪翰苑，小臣何以寓形容。"
        ],
        "notes": "",
        "id": "38faa35a7d0c471001b9c2697feeee06"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "赴御宴",
        "preface": "",
        "paragraphs": [
            "新元六日三陪宴，黼扆前头御榻横。",
            "紫袖旁阑宣乐节，金貂当殿赐杯行。",
            "四夷来致三呼祝，万舞驩同九奏声。",
            "谬忝词臣无补报，丰年惟愿稼如京。"
        ],
        "notes": "",
        "id": "ac6678dd01fe0cdbd13e0d3c50f8ec5d"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "左史待班二首  其一",
        "preface": "",
        "paragraphs": [
            "虎旅分行铁作檛，殿前拜舞一声哗。",
            "辅臣对罢无公事，日照金铺扇影斜。"
        ],
        "notes": "",
        "id": "5eccd54215c50479113a4b7a5ab73418"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "左史待班二首  其二",
        "preface": "",
        "paragraphs": [
            "阊阖新开露气清，举鞭联骑入承明。",
            "丝絇同傍瑶墀立，广殿前瞻御榻横。"
        ],
        "notes": "",
        "id": "6f6890fbb96be5fe73562975cc3f1719"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "德寿宫即事六首  其一",
        "preface": "",
        "paragraphs": [
            "金爵觚棱晓色开，三朝喜气一时囘。",
            "圣人先御红鸾扇，天子龙舆万骑来。"
        ],
        "notes": "",
        "id": "64f96599e71cce0b8da9a1d00a7c2eec"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "德寿宫即事六首  其二",
        "preface": "",
        "paragraphs": [
            "霜晓君王出问安，宝香随辇护朝寒。",
            "五云深处三宫宴，九奏声中二圣懽。"
        ],
        "notes": "",
        "id": "9cfdf78cb5d88d7bea667040e22a5d69"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "德寿宫即事六首  其三",
        "preface": "",
        "paragraphs": [
            "宴归还驾七香车，一夕天开六出花。",
            "瑞色先凝紫宸殿，春光重到玉皇家。"
        ],
        "notes": "",
        "id": "4de965d53c7eadbba1746c98b0869ce6"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "德寿宫即事六首  其四",
        "preface": "",
        "paragraphs": [
            "慈福修龄八十春，微阳才动宝书新。",
            "天家庆事古无有，奕叶重光似显仁。"
        ],
        "notes": "",
        "id": "36a35b55c575f8cc0ccaab6bd40d37db"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "德寿宫即事六首  其五",
        "preface": "",
        "paragraphs": [
            "万年觞举庆重华，百辟需云始拜嘉。",
            "寿宴开时先雪宴，天花舞罢带宫花。"
        ],
        "notes": "",
        "id": "3a8bea9f4c68291ffe9919a7249c0333"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "德寿宫即事六首  其六",
        "preface": "",
        "paragraphs": [
            "直前论奏极精神，柱下霜髯侍从臣。",
            "归美意中规谏切，华封人是颍封人。"
        ],
        "notes": "",
        "id": "3091dfd6cd1a390c8d5e671068b38901"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "宿直",
        "preface": "",
        "paragraphs": [
            "金门攒点鼓初停，禁柝犹传第四声。",
            "不省人闲一回夜，如何天上两般更。",
            "书生持被苦无寐，圣主求衣率未明。",
            "惭媿论思真忝窃，何时边徼尽销兵。"
        ],
        "notes": "",
        "id": "dc27d774fc7c1519946190675f47209b"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "赋梅下小池",
        "preface": "",
        "paragraphs": [
            "眼见梅花照玉堂，只今浓绿覆宫墙。",
            "樛枝偃盖云千叠，下荫清池玉一方。"
        ],
        "notes": "",
        "id": "4c68a5e16ac106f98035ae1f1f90721b"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "郊祀庆成三首  其一",
        "preface": "",
        "paragraphs": [
            "紫坛熙事乐高张，天胙皇家福简穰。",
            "六奏声中来象物，万灯明处望龙章。",
            "星珠月璧清宵丽，风马云车碧落翔。",
            "屡有诏书崇简约，只将诚意动苍苍。"
        ],
        "notes": "",
        "id": "83314684b6515c02a1e3de4ed80f3445"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "郊祀庆成三首  其二",
        "preface": "",
        "paragraphs": [
            "温温和气袭龙斿，薄晚轻云忽便收。",
            "穆若清躬升午陛，烂然华月满圆丘。",
            "烛光不动风前影，星彩交辉冕上旒。",
            "拜贶益恭形圣语，卜年增永禄增遒。"
        ],
        "notes": "",
        "id": "17e8fd2e4d15850752783478e214738c"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "郊祀庆成三首  其三",
        "preface": "",
        "paragraphs": [
            "广乐锵鸣列炬燃，礼成犹想吉初蠲。",
            "鸳班夜贺天颜喜，宝仗朝囘物采鲜。",
            "万姓竦瞻双凤阙，一封飞下九重天。",
            "乾坤清晏欢声满，今次郊禋尽胜前。"
        ],
        "notes": "",
        "id": "b827544155bed0faa02e77bbba548f82"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "郊坛斋宫七首  其一",
        "preface": "",
        "paragraphs": [
            "郊禋从昔重升中，八陛崇尊典礼隆。",
            "圣主寅恭先事举，云阳新筑望祠宫。"
        ],
        "notes": "",
        "id": "865d8f0a74e6e6903d83a9ae3a7f9095"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "郊坛斋宫七首  其二",
        "preface": "",
        "paragraphs": [
            "上林日射苍龙阙，九陌风清野马尘。",
            "恰似楼台临渭水，未饶桃李满天津。"
        ],
        "notes": "",
        "id": "073bd1348a40a254ca20419faaa19095"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "郊坛斋宫七首  其三",
        "preface": "",
        "paragraphs": [
            "玉津宏建中兴初，禁籞风光胜两都。",
            "惭愧逢辰瞻蠖濩，却思归老卧廜𢋈。"
        ],
        "notes": "",
        "id": "5c4d0002ef84fc3936e02a26d9da4f6b"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "郊坛斋宫七首  其四",
        "preface": "",
        "paragraphs": [
            "荣路辉辉日月依，云霄奕奕孔鸾飞。",
            "辅臣对罢升金殿，日日丝絇侍衮衣。"
        ],
        "notes": "",
        "id": "a98166bdadded87cc54b11d3db45c041"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "郊坛斋宫七首  其五",
        "preface": "",
        "paragraphs": [
            "当日金阶白玉堂，不知春事到垂杨。",
            "休惊冉冉花飞片，正爱青青麦耀芒。"
        ],
        "notes": "",
        "id": "50c5442354c206805b7ecb57f660876d"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "郊坛斋宫七首  其六",
        "preface": "",
        "paragraphs": [
            "帝籍傍连茧馆桑，禁林乔木昼阴凉。",
            "却从射殿临江阁，中有通衢夹苑墙。"
        ],
        "notes": "",
        "id": "b6223147f0692b73e3038d01c909206a"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "郊坛斋宫七首  其七",
        "preface": "",
        "paragraphs": [
            "汉苑空传承露盘，不闻临幸又春残。",
            "吾君恭俭前无比，只向郊祠响玉銮。"
        ],
        "notes": "",
        "id": "c11f58c6772694db6d78bb07e53daa8c"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "明堂庆成五首  其一",
        "preface": "",
        "paragraphs": [
            "国重明禋预戒期，九筵宏敞肃宗祈。",
            "阶前万旅皆花帽，庭下千官尽绛衣。",
            "三日斋心严殿宿，一声清跸响帘帏。",
            "圣躬靡恃皇天眷，夙夜寅恭但畏威。"
        ],
        "notes": "",
        "id": "f04d729ead092304e57602d8357110b9"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "明堂庆成五首  其二",
        "preface": "",
        "paragraphs": [
            "芝房羽驾备通宵，昧爽天兴辇路遥。",
            "原庙出游卑汉祀，太清先献踵唐朝。",
            "冕旒穆穆升前殿，钟石锵锵达九霄。",
            "谬忝侍臣分奏告，嘉觞肃荐徧宗祧。"
        ],
        "notes": "",
        "id": "e1de70324576e8a10cf99ca03f9190af"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "明堂庆成五首  其三",
        "preface": "",
        "paragraphs": [
            "合宫三岁缛仪收，太室先期肇自周。",
            "玉瓒黄流躬祼鬯，大圭玄冕荐嘉羞。",
            "灵台毕举三千礼，銮路安行十二斿。",
            "导从却归斋殿去，诘朝牡璧对天休。"
        ],
        "notes": "",
        "id": "a2c2fd3da92e7e749ffd2678c4f72650"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "明堂庆成五首  其四",
        "preface": "",
        "paragraphs": [
            "仲辛肆事展明堂，磬管锵鸣更令芳。",
            "苍璧肃陈勤圣主，二觞嘉荐属储皇。",
            "云车天上纷纷下，月鉴庭中穆穆光。",
            "八举亲祠俱响答，吾皇诚意感穹苍。"
        ],
        "notes": "",
        "id": "22247dbe654a3a45ed9d869c9f825855"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "明堂庆成五首  其五",
        "preface": "",
        "paragraphs": [
            "紫宸朝罢御端门，天宇澄清景气温。",
            "丹凤楼中黄繖立，金鸡竿上彩旗翻。",
            "万人耸听风雷号，四海均沾雨露恩。",
            "须信卑宫勤肆祀，君王本意在元元。"
        ],
        "notes": "",
        "id": "c0cccd9cbe8ae49b781a65976bd46508"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "扈从朝献四首  其一",
        "preface": "",
        "paragraphs": [
            "齐宿连宵凤掖西，才交五鼓著朝衣。",
            "明当接盏天兴殿，免从金舆入殿帏。"
        ],
        "notes": "",
        "id": "140a2bbc86ea8224ffa231b67fe946f2"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "扈从朝献四首  其二",
        "preface": "",
        "paragraphs": [
            "夕郎同列升金殿，分立虚皇宝座前。",
            "天子参神来缛位，侍臣夹跪御炉边。"
        ],
        "notes": "",
        "id": "0028c4f235a814d2f7d8ff075ec99a7d"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "扈从朝献四首  其三",
        "preface": "",
        "paragraphs": [
            "扈从齐宫每赐茶，玉瓯常瀹建溪芽。",
            "今朝值雨传宣免，只向阶前侍翠华。"
        ],
        "notes": "",
        "id": "361649c9d353c2457c9ab88b954c17f4"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "扈从朝献四首  其四",
        "preface": "",
        "paragraphs": [
            "礼官前导赭黄袍，陟降灵宫九陛高。",
            "二十七筵俱再拜，精虔不惮圣躬劳。"
        ],
        "notes": "",
        "id": "a3e45d4c373f4579947f6e1a800717d3"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "接盏天兴殿",
        "preface": "",
        "paragraphs": [
            "遥望黄袍赭色鲜，微臣先已立钧天。",
            "褥旁跪接金杯酒，衣上浓熏宝篆烟。",
            "阊阖才囘红曲盖，琐扉亟骤锦鞍鞯。",
            "今晨特为君王霁，羽仗方停又沛然。"
        ],
        "notes": "",
        "id": "3c65cd52d055227d28782d1356fc541d"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "后省紫薇花",
        "preface": "",
        "paragraphs": [
            "清晓开轩俯凤池，小山经雨石增辉。",
            "琉璃叶底珊瑚干，立出池边是紫薇。"
        ],
        "notes": "",
        "id": "699d178f299eddf4f399b671aabac940"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "检院即事",
        "preface": "",
        "paragraphs": [
            "禁路风清飞蚤鸦，官卑难望紫宸衙。",
            "了无公事钩帘坐，一本冬青落细花。"
        ],
        "notes": "",
        "id": "addd8216c1f2fc8298ee5a7539fa9674"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "摄鼓院",
        "preface": "",
        "paragraphs": [
            "分曹正在壁门东，兼假犹惭两院通。",
            "谏鼓无声谁讼枉，匦函有疏为平戎。",
            "柳分御路晓烟碧，花遶宫墙初日红。",
            "退食心闲了无补，西风吹影鬓如蓬。"
        ],
        "notes": "",
        "id": "4007959ecad0451a6400590b879623ab"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "礼闱奏号毕呈天官侍郎",
        "preface": "",
        "paragraphs": [
            "奉诏程文阅四旬，纷来万卷日横陈。",
            "怜渠灯火勤三岁，恼我帘帷度一春。",
            "胜日鶑花辜乐事，它年桃李识何人。",
            "遥知吏部寻春徧，红紫芳菲得句新。"
        ],
        "notes": "",
        "id": "3fc647e69ffd45eb415fa2bdaaa7b0ba"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "太乙宫迎驾",
        "preface": "",
        "paragraphs": [
            "侵夕犹烦雨洒尘，銮舆才御霁光分。",
            "龙颜喜动双黄繖，花帽装成五采云。",
            "清跸一声天下喜，箫韶九奏世闲闻。",
            "侍臣扈从沾天宴，亲举尧觞更一欣。"
        ],
        "notes": "",
        "id": "b243762a0083e3392078814577fbf51f"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "聚景园宴集",
        "preface": "",
        "paragraphs": [
            "晚排阊阖披云雾，身蹑仙修游禁宇。",
            "始知天上自清凉，不信人闲有炎暑。",
            "庭前青松笙竽声，望处红蕖锦绣云。",
            "月卿领客意缱绻，冰盘照坐光缤纷。",
            "薰堂尽却蒲葵扇，瑶阶细展桃枝簟。",
            "加笾新采波上菱，如珠更剥盘中芡。",
            "老罢惭无翰墨功，臭味喜入芝兰丛。",
            "二妙不偕阿凤至，四老但许商山同。",
            "明当入直须随仗，夕阳未下催归桨。",
            "重城街鼓已冬冬，举头桂魄层霄上。"
        ],
        "notes": "",
        "id": "12073889cc190326bc1925cbb1f171c6"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "宴玉津园江楼七首  其一",
        "preface": "",
        "paragraphs": [
            "风静潮痕减，江空夕照多。",
            "星星波上艇，隠隠岸边莎。"
        ],
        "notes": "",
        "id": "122a8c3210757d034784bb4993de766e"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "宴玉津园江楼七首  其二",
        "preface": "",
        "paragraphs": [
            "风光连北阙，景物傍西湖。",
            "禁籞涛江上，兹楼天下无。"
        ],
        "notes": "",
        "id": "43f5198618564025e1552e6e2a9c0253"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "宴玉津园江楼七首  其三",
        "preface": "",
        "paragraphs": [
            "虚斋留御榻，小径近层崖。",
            "再拜观奎画，浑疑侍玉阶。"
        ],
        "notes": "",
        "id": "9aaaf343fbb25ea84aae0ce6711cdbfd"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "宴玉津园江楼七首  其四",
        "preface": "",
        "paragraphs": [
            "参天宫柏翠，布地禁花红。",
            "台沼如文囿，规摹有汴风。"
        ],
        "notes": "",
        "id": "61f00a8c9160e7781af9e412f8b43391"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "宴玉津园江楼七首  其五",
        "preface": "",
        "paragraphs": [
            "浙江天阙下，波恶祖龙知。",
            "在汉如西渭，于周比右伊。"
        ],
        "notes": "",
        "id": "e32e96b8797b45b5509e183a1928f322"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "宴玉津园江楼七首  其六",
        "preface": "",
        "paragraphs": [
            "翼翼瞻斋殿，深严步苑廊。",
            "三人俱汉杰，一老玷周行。"
        ],
        "notes": "",
        "id": "106427355e2ea952baa917c86214a305"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "宴玉津园江楼七首  其七",
        "preface": "",
        "paragraphs": [
            "柳花驰道雪，樱子上林红。",
            "留得青春住，从教白发翁。"
        ],
        "notes": "",
        "id": "5c45e32459c086d0e8cdd631ccda7b65"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "游水乐洞诗",
        "preface": "",
        "paragraphs": [
            "万舞列帝所，九韶奏虞庭。",
            "群公日拱北，星斗光荧荧。",
            "兹辰适休沐，联骑来郊坰。",
            "爱此一泓玉，中有太古声。",
            "细响叶宫祉，大音希咸茎。",
            "自然天籁鸣，独许幽耳听。",
            "镇以潜虬灵，卫以石兽狞。",
            "佳哉乐兹游，驩言举彼觥。",
            "谁欤昔经始，今已归明廷。",
            "巨丽所未覩，幻眇真难名。",
            "健笔哦五字，当代推善鸣。",
            "清幽极模写，细读令人醒。"
        ],
        "notes": "",
        "id": "63bd8b01e15344a1d5b93c13b1c92385"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "赠卜者丁生",
        "preface": "",
        "paragraphs": [
            "谁识辽东丁令威，眼看世事熟兴衰。",
            "百年判我天休问，一笑相逢酒共持。"
        ],
        "notes": "",
        "id": "d1d0f7bc9d141a34f12de4a447d835d5"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "植芙蓉有怀",
        "preface": "",
        "paragraphs": [
            "为爱秋花霜后红，故栽千树待西风。",
            "却思少日拊头语，泪落花前鬓影髼。"
        ],
        "notes": "",
        "id": "eb3e36c8e7db7475b7d591c3bf1caeb1"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "读壬子以前诗",
        "preface": "",
        "paragraphs": [
            "一览欲销忧，万感纷如昨。",
            "兰萱新去丛，棠□无留萼。",
            "哀哉谁与言，泪雨九河落。"
        ],
        "notes": "",
        "id": "52931a0542449855f821611f2317dc03"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "谢和崇阳旧诗",
        "preface": "",
        "paragraphs": [
            "若效飞凫客，多惭击剑仙。",
            "闲吟五字句，近得故人编。",
            "方愧雷门鼓，俄挥草圣烟。",
            "侍郎诗思敏，百斛似泉渊。"
        ],
        "notes": "",
        "id": "79a024647a4cd6160ab359508de5d86e"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "游陶仙观林公辨诗  其一",
        "preface": "",
        "paragraphs": [
            "偶来殊恨酒尊空，只有青山对秃翁。",
            "细把故人诗卷读，却疑谈笑在闽中。"
        ],
        "notes": "",
        "id": "366867e23e44eefb7bbd3684aa05bfd3"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "游陶仙观林公辨诗  其二",
        "preface": "",
        "paragraphs": [
            "木落风高八月天，山荒屋老意萧然。",
            "道人香火但灰冷，何处如今更有仙。"
        ],
        "notes": "",
        "id": "a5d3d66fe6df36ccb685d0a6c1305b23"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "毛诗",
        "preface": "",
        "paragraphs": [
            "三百诗删麟笔前，周家积累瓞绵绵。",
            "须知正始基王化，只在关雎第一篇。"
        ],
        "notes": "",
        "id": "5f682922155de8510b07a284c1032539"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "观连江林宰诗卷有怀赵紫芝",
        "preface": "",
        "paragraphs": [
            "小小吟哦不足云，更怜蛙蚓漫纷纷。",
            "紫芝一去斋房后，谁忆青山空白云。"
        ],
        "notes": "",
        "id": "14f37992fd1d6169a7b23ce1449ac97c"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "与毛茶干赵司法游东湖四首  其一",
        "preface": "",
        "paragraphs": [
            "野迥尘襟豁，湖平望眼宽。",
            "山蹊新雪润，木叶半霜干。",
            "岁晚成三友，清游集四难。",
            "乐哉忘尔汝，臭味本芝兰。"
        ],
        "notes": "",
        "id": "2fa5df4abc763aec524d6171e1717716"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "与毛茶干赵司法游东湖四首  其二",
        "preface": "",
        "paragraphs": [
            "湖晓冰澌结，江寒烟霭收。",
            "喜陪谢公屐，疑共李膺舟。",
            "醉袖翩翩举，词源衮衮流。",
            "兴酣思夜猎，不用设罝罘。"
        ],
        "notes": "",
        "id": "33912d5e3a2f0b76e858537a322740b1"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "与毛茶干赵司法游东湖四首  其三",
        "preface": "",
        "paragraphs": [
            "才隽真龙种，官闲似马曹。",
            "班扬趋后胜，李杜漫残膏。",
            "阿阁宜巢凤，词林合跨鼇。",
            "未应久留滞，湖海只诗豪。"
        ],
        "notes": "",
        "id": "5dbe0a330f929dffea90369d6746fb89"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "与毛茶干赵司法游东湖四首  其四",
        "preface": "",
        "paragraphs": [
            "颖出三十客，今趋万里程。",
            "才高官未称，词与笔俱精。",
            "珠玉忘形秽，江山共眼明。",
            "莫嫌巴蜀远，扬马各文鸣。"
        ],
        "notes": "",
        "id": "0b0b07884774b2a62894468411ce36b6"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "中澣西湖之集斯远有诗辄奉同游一笑",
        "preface": "",
        "paragraphs": [
            "志士不厌朝市喧，幽人终爱山林静。",
            "一生遑遑为斗食，匪石有怀徒烱烱。",
            "今朝结客来西湖，翛然会心尘虑屏。",
            "珠宫贝阙同天游，阆风玄圃非人境。",
            "留连山色即传觞，眷恋柳阴还系艇。",
            "诸公湖海气不除，万里昂昂羽毛整。",
            "岂但笑语同娱嬉，正须乐石相箴警。",
            "东坡仙去今几时，寥落风烟谁与领。",
            "浪言夏日如许长，乐哉未央等俄顷。",
            "不堪归骑催入关，清梦犹应在云岭。"
        ],
        "notes": "",
        "id": "8da7af1aad7af833deb819c5dbe58cdb"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "湖口县斋即事",
        "preface": "",
        "paragraphs": [
            "门直九江水，人闲五柳家。",
            "晓看沙上雾，暮对淮南霞。",
            "几席堕山影，轩窗临浪花。",
            "悠悠寄食客，坐愁霜鬓华。"
        ],
        "notes": "",
        "id": "e93c082cb52946c542eca2fc071b337b"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "仲一弟梅花一绝并简丘玉父",
        "preface": "",
        "paragraphs": [
            "粲粲霜林白玉围，谁将红糁乱青枝。",
            "天怜粉面太孤绝，故遣施朱出一奇。"
        ],
        "notes": "",
        "id": "0c29097fb58519c14152bfe4fb4ede59"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "绿萼梅二首  其一",
        "preface": "",
        "paragraphs": [
            "绿趺黄蕊衬瑶华，霜雪林中自一家。",
            "最好月寒迷粉素，翠钿依约独横斜。"
        ],
        "notes": "",
        "id": "93009438c62ea5ce43f684a5de1eb5ba"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "绿萼梅二首  其二",
        "preface": "",
        "paragraphs": [
            "萼绿华堂艮岳东，梅花万数绕离宫。",
            "宣和旧事无人记，粉面含凄向朔风。"
        ],
        "notes": "",
        "id": "06d95db61d25bad192c08005013c3a47"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "题蓝道人画梅诗轴  其一",
        "preface": "",
        "paragraphs": [
            "湖海知君岁月多，欲寻笙鹤问烟萝。",
            "相逢一笑江南陌，听彻丝桐听踏歌。"
        ],
        "notes": "",
        "id": "56f72cbea206e1797bb521c8af5c8081"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "题蓝道人画梅诗轴  其二",
        "preface": "",
        "paragraphs": [
            "我家樵水东边住，手种寒梢一万栽。",
            "客路十年清梦断，谁将疏影巷中来。"
        ],
        "notes": "",
        "id": "7155bc045c407d318347a1f098678813"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "人间",
        "preface": "",
        "paragraphs": [
            "人间无处著东风，万紫千红扫地空。",
            "寂寞园林晴日永，柳花零落绿荫中。"
        ],
        "notes": "",
        "id": "4cff5ed0a37b17a27902a0e98643c90f"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "重五日出都门诗",
        "preface": "",
        "paragraphs": [
            "客路逢重五，吾年已半百。",
            "颜羞彩缕红，鬓与香蒲白。",
            "功名来何时，岁月等虚掷。",
            "常于沐芳辰，每念怀沙客。",
            "今年拜天恩，列邸缀朝迹。",
            "趋班犹须时，俶载且行役。",
            "徊徨金闺辞，咫尺青门隔。",
            "短棹泛涛江，清觞懽祖席。",
            "后期邈岁年，宾言在朝夕。",
            "将扶鹤发来，须徐幸毋迫。"
        ],
        "notes": "",
        "id": "4b2e8f4f928ae10413de92f1d417c813"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "重五出都门后一日效乐府作",
        "preface": "",
        "paragraphs": [
            "沧江丽晴晖，扬铃出王畿。",
            "双阙望中远，片帆波上飞。",
            "殷雷车马隔，遏云歌吹希。",
            "归东水浩浩，拱北心依依。",
            "难云周行寘，犹恨天颜违。",
            "年华易婉晚，何日当旋归。"
        ],
        "notes": "",
        "id": "903b9e09a4e34b371e8902c57765cbe3"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "盘沙行",
        "preface": "",
        "paragraphs": [
            "钱塘江狭沙成路，潮水来时人欲渡。",
            "沙随浪没未容知，人恐潮回且争去。",
            "仓皇竞同蜂螘奔，只尺直恐蛟鼍怒。",
            "狂风一作浪如屋，可怜有时迫昏暮。",
            "长江渺渺前无航，平沙茫茫绝归处。",
            "几人到此不复反，海水西来更东注。",
            "君不见祖龙英雄吞九州，临此江波尚怀惧。",
            "济川舟楫果何人，莫说稻穰与芒履。",
            "庞公今为鹿门行，将归更作盘沙赋。",
            "我衰绝望钓连鼇，三复君诗返予步。"
        ],
        "notes": "",
        "id": "a24fa23683b2ba2e8b34f7711d3223f9"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "野花",
        "preface": "",
        "paragraphs": [
            "野径风来阵阵香，名花未省植何方。",
            "却思一卉何能尔，应是春原集众芳。"
        ],
        "notes": "",
        "id": "38d3d32a9ae1d0c8fb9faf43dbf1f6f4"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "宝钟院",
        "preface": "",
        "paragraphs": [
            "九江渊轮彭蠡东，江𣸣上下悬石钟。",
            "洪炉大冶见奇怪，千仞硉矹云涛冲。",
            "旁罗簨虡万石从，侧立跂行势飞动。",
            "螭蟠蛇结增层崖，神剜鬼划森幽洞。",
            "有如万钧陈未央，猛兽怒翅将腾骧。",
            "岂同九耳丰山上，欲鸣犹待天雨霜。",
            "南音函胡北清越，未许人人尽幽绝。",
            "小声镗鞳大噌𠴈，留与坡仙泛明月。",
            "长风巨浪相吐吞，金镛自奏天然声。",
            "非雷非霆中清浊，龙渊蛟窟惊铿鍧。",
            "献子歌钟景无射，千载寥寥声寂寂。",
            "此石长留天地间，海若冯夷能拊击。"
        ],
        "notes": "",
        "id": "b9be50d0d287c93c3a8cf66c2ba72d48"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "遗安堂",
        "preface": "",
        "paragraphs": [
            "苴茅动龚胜，屠昼恐王蠋。",
            "二君夭天年，千载叹莫赎。",
            "今代史伯存，危行光往躅。",
            "繄昔开禧年，狂童叛吾蜀。",
            "非招讵肯往，全身不受辱。",
            "平林萃群鸮，高飞独黄鹄。",
            "屹如中流柱，烱若昆山玉。",
            "元气頼以存，余风厉颓俗。",
            "平生慕庞公，以安贻嗣续。",
            "岂为万锺加，居然一丘足。",
            "晚山云自归，春风草还绿。",
            "代谢纷吾前，灵台独无欲。",
            "一从身落南，先庐蜀江曲。",
            "中间乱离瘼，几人惠文触。",
            "烂额皆论功，考槃终不告。",
            "临风一长谣，白驹在空谷。"
        ],
        "notes": "",
        "id": "5e9a977ba655553dc17a456508dc6e04"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "付二郎",
        "preface": "",
        "paragraphs": [
            "望前一日正芳春，我祖当年庆诞辰。",
            "奕叶有孙同此日，吾门他日宠光新。"
        ],
        "notes": "",
        "id": "49b1fc54d5831576dfdd0870ea61081b"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "闻橹声",
        "preface": "",
        "paragraphs": [
            "屡督篙师趁月明，忽忽灯火过临平。",
            "兼程不敢稽王事，坐听邻舟伊轧声。"
        ],
        "notes": "",
        "id": "7b1d2ae4dde13f166ef4fba570210087"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "五日东宫赐酒肴",
        "preface": "",
        "paragraphs": [
            "重来六泛菖蒲酒，储禁黄封岁岁攽。",
            "遥想三宫天上宴，肯分余沥到人间。"
        ],
        "notes": "",
        "id": "47183aecd6c8450b3b9adb6f5190a17e"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "题义亭铺",
        "preface": "",
        "paragraphs": [
            "昨侍吾翁一再经，眼中历历短长亭。",
            "五年人事随陵谷，今夕重来泪雨零。"
        ],
        "notes": "",
        "id": "d091ff010b4432fd2506b834f34612ed"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "假面铺",
        "preface": "",
        "paragraphs": [
            "圣朝久变文身俗，四海谁非革面人。",
            "此地胡为名未改，犹胜酬伪必言真。"
        ],
        "notes": "",
        "id": "e7d29d9d636097e0c76a8345a5bab38b"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "寿丞相  其一",
        "preface": "",
        "paragraphs": [
            "春到三旬物物鲜，桃花如锦柳如绵。",
            "千春乐事生中旦，长占中和一日前。"
        ],
        "notes": "",
        "id": "e6c98c7b8022817e92f15a3296ad8d14"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "寿丞相  其二",
        "preface": "",
        "paragraphs": [
            "何许生贤踵世官，十洲风物四明山。",
            "股肱光辅唐虞际，衮绣亲传父子间。"
        ],
        "notes": "",
        "id": "b1ed25f3009f7a2804b8d1148598d8bb"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "寿丞相  其三",
        "preface": "",
        "paragraphs": [
            "秉轴持衡岁五周，从今千载国同休。",
            "汾阳谩校中书考，安得如公尚黑头。"
        ],
        "notes": "",
        "id": "a16c83092f23f72bfbc7fd4e69c50b9d"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "书故三司副使陈公诗轴后",
        "preface": "",
        "paragraphs": [
            "如彼泉流必有源，陈家诗律自专门。",
            "后山得法因盐铁，不减唐朝杜审言。"
        ],
        "notes": "",
        "id": "82a0b43e8729567fb504b056d11ae779"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "绿柳阴中狮子巷，白苹亭畔骆驼桥。"
        ],
        "notes": "",
        "id": "655ca756fcd17be9ebabebeec06dcafc"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "二三疏竹夏无暑，一两残僧昼掩门。"
        ],
        "notes": "",
        "id": "940fefbcc40974746f70a6c3dfc69165"
    }
]