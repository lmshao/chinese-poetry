[
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "小亭",
        "preface": "",
        "paragraphs": [
            "幅巾清晓入西园，春动园林物物鲜。",
            "却想小亭才日出，海棠花发麝香眠。"
        ],
        "notes": "",
        "id": "d9b8fd7be371dd4cba99d15e32ef3b7f"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "花",
        "preface": "",
        "paragraphs": [
            "今年轻作东风客，愁紫愁红满故园。",
            "邂逅妖娆成一笑，待归端有几枝存。"
        ],
        "notes": "",
        "id": "f2a491ec64ec1bf4c9c6483790e5056e"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "沉香亭北露华春，曾识霓裳第一人。",
            "千载不归罗袜梦，绿枝红艳只如新。"
        ],
        "notes": "",
        "id": "d02f4ba81b9d4fddd586a993a151c63a"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "海棠花上问春归，岂料春风雪满枝。",
            "应为红粧太妖艳，故施微粉著胭脂。"
        ],
        "notes": "",
        "id": "6a979932062ffc4c8b2f7c55fc612c9b"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "垂丝海棠",
        "preface": "",
        "paragraphs": [
            "宛转风前不自持，妖娆微傅淡胭脂。",
            "花如剪彩层层见，枝似轻丝袅袅垂。"
        ],
        "notes": "",
        "id": "3a4034851528b27a7e40f6be13e0d3b9"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "海棠二首  其一",
        "preface": "",
        "paragraphs": [
            "山碧花尤好，径长人自闲。",
            "锦围春照耀，红雨暮阑斑。"
        ],
        "notes": "",
        "id": "d3e975ff44f61130e707868f584bf60e"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "海棠二首  其二",
        "preface": "",
        "paragraphs": [
            "红粧翠袖一番新，又向园林作好春。",
            "却笑华清夸睡足，只今罗袜久无尘。"
        ],
        "notes": "",
        "id": "1f3bae72b3099b66f5fba5ba2d96d0d2"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "莲",
        "preface": "",
        "paragraphs": [
            "五月荷池未见花，但擎余盖碧参差。",
            "何人唤起凌波步，要见晨粧出晓霞。"
        ],
        "notes": "",
        "id": "b3536ad12eea61a52e99d95d5d4a373a"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "赏桂  其一",
        "preface": "",
        "paragraphs": [
            "人间植物月中根，碧树分敷散宝熏。",
            "自是庄严等金粟，不将妖艳比红裙。"
        ],
        "notes": "",
        "id": "81f28b2c768cbd608b1bf836d9ac2f6b"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "赏桂  其二",
        "preface": "",
        "paragraphs": [
            "金英翠叶庇灵根，吹作清秋宝篆熏。",
            "四客对花飞玉斚，八眉和叶舞红裙。"
        ],
        "notes": "",
        "id": "ec66d5b8693416d303b83f9ed37ff316"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "竹  其一",
        "preface": "",
        "paragraphs": [
            "数十琅玕足辟尘，何须千亩比封君。",
            "一从清士心相许，眼看浮花薄似云。"
        ],
        "notes": "",
        "id": "96059375b3aed1127bd1124891c023b6"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "竹  其二",
        "preface": "",
        "paragraphs": [
            "挺挺霜中节，沉沉日下阴。",
            "试裁苍玉管，吹作紫鸾音。"
        ],
        "notes": "",
        "id": "7a0bef1a78cffcb448d3ae1865dd32de"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "荷花",
        "preface": "",
        "paragraphs": [
            "无正文。"
        ],
        "notes": "",
        "id": "6de9bb7078834068a3660d26bea9e03b"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "杨柳",
        "preface": "",
        "paragraphs": [
            "袅袅吴兴柳满城，春光浓处白苹亭。",
            "来时金缕黄尤浅，看得枝枝叶叶青。"
        ],
        "notes": "",
        "id": "4ead45f6775aa29e737e8ec6a5fd2378"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "乌衣巷",
        "preface": "",
        "paragraphs": [
            "羊车暇日劳挥麈，玉树春风自满庭。",
            "欲问乌衣旧时事，静无秋燕有秋萤。"
        ],
        "notes": "",
        "id": "792a4ba123563a142cd0b7daf7ebd95d"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "青溪  其一",
        "preface": "",
        "paragraphs": [
            "蛾眉流落碧流中，走马来时事已空。",
            "此日不能留妲己，他年谁敢忆高公。"
        ],
        "notes": "",
        "id": "5059e73ca262228eaca84f6ed661da70"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "青溪  其二",
        "preface": "",
        "paragraphs": [
            "青溪不见丽华留，遗恨空余故国羞。",
            "璧月只应明结绮，春风吹不上迷楼。"
        ],
        "notes": "",
        "id": "2cb0fe9b1373c2e381a767a9d9f2d3a1"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "青溪  其三",
        "preface": "",
        "paragraphs": [
            "闭门忽忆东风面，步向青溪绕碧湾。",
            "淡白深红了无迹，绿杨烟外一钟山。"
        ],
        "notes": "",
        "id": "80c3bb0b71283c538d253ce360983a87"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "白鹭亭",
        "preface": "",
        "paragraphs": [
            "江水悠悠淮水流，台城寂寂石城留。",
            "凄凉白鹭洲头月，曾照前朝玉树秋。"
        ],
        "notes": "",
        "id": "b550bb3b198d5ec051536828972a06ae"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "白下亭",
        "preface": "",
        "paragraphs": [
            "金銮殿下脱靴去，白下门东索酒尝。",
            "一自青山冥漠后，何人来道柳花香。"
        ],
        "notes": "",
        "id": "432b70e66f0b82074262d948b949ed98"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "凤凰台",
        "preface": "",
        "paragraphs": [
            "只为羊车恋靓粧，仓皇合殿烛无光。",
            "宫中不解嫁鹦鹉，台上安能来凤凰。"
        ],
        "notes": "",
        "id": "9020011de99b81d2147c598aba26e03f"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "南朝故迹惟天禧凤凰台鹿苑寺郗氏窟为最久",
        "preface": "",
        "paragraphs": [
            "有泉何取台仪凤，事佛空教后作蛇。",
            "狐穴蚁巢零落尽，却能留此梵王家。"
        ],
        "notes": "",
        "id": "5e7d2e4e0efd99187251cfc1041f6a76"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "行宫口号二首  其一",
        "preface": "",
        "paragraphs": [
            "绛阙前头天阙横，春烟收尽两峰青。",
            "中流淮水成河汉，旁列钟山作御屏。"
        ],
        "notes": "",
        "id": "2cb29269a94b33c68ea48f8488838c1d"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "行宫口号二首  其二",
        "preface": "",
        "paragraphs": [
            "新青染徧金堤柳，废绿羞开玉树花。",
            "今代离宫呈气象，六朝荒址满桑麻。"
        ],
        "notes": "",
        "id": "6c6db191d163f710a9b46d832d271585"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "石头城",
        "preface": "",
        "paragraphs": [
            "石城只解著王苏，漫说夷吾计亦疏。",
            "尽使西风能举扇，可堪重见伯仁书。"
        ],
        "notes": "",
        "id": "a33e284955fb28f7bef91eacee09c99b"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "城东怀古",
        "preface": "",
        "paragraphs": [
            "谢安游处犹留墅，李白吟边亦有亭。",
            "两地东山春寂寂，至今白下柳青青。"
        ],
        "notes": "",
        "id": "106e98eb32f1a0f9ec6d72a71b506fb6"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "钟山",
        "preface": "",
        "paragraphs": [
            "城如虎踞来擒虎，山号盘龙属卧龙。",
            "天险不能回运去，地灵元自要人雄。"
        ],
        "notes": "",
        "id": "3a855c630df1c1e94715942e9c654f18"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "同刘武子孙季和游钟山和刘武子韵",
        "preface": "",
        "paragraphs": [
            "有客新从蜀道还，共招北隠步松间。",
            "何人写出秋风句，付与淮南大小山。"
        ],
        "notes": "",
        "id": "0f33977f74daa8f4384ab56170a080df"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "台城",
        "preface": "",
        "paragraphs": [
            "隋家耕垄徧陈宫，留得钟山蒋郡东。",
            "只怕东南分王气，那知零落锦帆风。"
        ],
        "notes": "",
        "id": "3727c8cfa9ccbdf344ded47dd30f8df3"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "题谢氏山居",
        "preface": "",
        "paragraphs": [
            "风流谁自谢家安，不爱苍生只爱闲。",
            "今日云孙仍不恶，一间茅屋尚东山。"
        ],
        "notes": "",
        "id": "eb062d789998e8655312eb0e45c03d8a"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "钟山春游  其一",
        "preface": "",
        "paragraphs": [
            "青楼醽醁客中圣，碧苑秋千人半仙。",
            "春满江南佳丽地，绿杨芳草思娟娟。"
        ],
        "notes": "",
        "id": "b460c280c3c352cd340a9d74df41a073"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "钟山春游  其二",
        "preface": "",
        "paragraphs": [
            "柳边淮水一般绿，花底钟山分外青。",
            "闲趁游丝不知远，夕阳才过已疏星。"
        ],
        "notes": "",
        "id": "eb817a20732c537ad56d8cb0a3db2d1d"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "请御明堂斋殿",
        "preface": "",
        "paragraphs": [
            "肇举明禋预戒期，请临斋殿御帘帷。",
            "廊头万旅皆花帽，殿下千官尽绛衣。",
            "玉辂时严三岁礼，庆霄遥望五云飞。",
            "小臣头白供笾豆，亲见虞廷览德辉。"
        ],
        "notes": "",
        "id": "b7bc2805ac55a5f6118ab20e77e86905"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "元日班贺",
        "preface": "",
        "paragraphs": [
            "百华照晓岁更初，黼座当中列辟趋。",
            "舞蹈三回严赞唱，虔恭百拜听传呼。",
            "麾旗簇仗朝仪肃，韎韐班庭远意孚。",
            "元会五逢叨侍从，欲陈嘉颂愧才粗。"
        ],
        "notes": "",
        "id": "37819d5160b1f02059b86962d6c01410"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "上寿大宴二首  其一",
        "preface": "",
        "paragraphs": [
            "昔年玉瑞下层霄，今日瑶池预祝尧。",
            "负扆当阳天子坐，称觞颛面宰臣朝。",
            "九重陛下听鸣跸，万岁山前看舞韶。",
            "持橐五人沾镐饮，独怜蒲柳望秋凋。"
        ],
        "notes": "",
        "id": "ff8b4e01e16fcd1c4046a5278e3f40fa"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "上寿大宴二首  其二",
        "preface": "",
        "paragraphs": [
            "霜晴宝殿转春风，潋滟金卮酒色浓。",
            "百戏丛中呈雾豹，万花深处仰云龙。",
            "笙簧对御呈三弄，鼓吹成行叠几重。",
            "衰落谬令陪翰苑，小臣何以寓形容。"
        ],
        "notes": "",
        "id": "5018b0295c8a3f69b4a47d95053d1850"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "赴御宴",
        "preface": "",
        "paragraphs": [
            "新元六日三陪宴，黼扆前头御榻横。",
            "紫袖旁阑宣乐节，金貂当殿赐杯行。",
            "四夷来致三呼祝，万舞驩同九奏声。",
            "谬忝词臣无补报，丰年惟愿稼如京。"
        ],
        "notes": "",
        "id": "c3304f9a2975316cdc4e7e888a1d016f"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "左史待班二首  其一",
        "preface": "",
        "paragraphs": [
            "虎旅分行铁作檛，殿前拜舞一声哗。",
            "辅臣对罢无公事，日照金铺扇影斜。"
        ],
        "notes": "",
        "id": "05ca6a759cfec95cc4908c0c28270fde"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "左史待班二首  其二",
        "preface": "",
        "paragraphs": [
            "阊阖新开露气清，举鞭联骑入承明。",
            "丝絇同傍瑶墀立，广殿前瞻御榻横。"
        ],
        "notes": "",
        "id": "a3d56141af038ff7b93fe4ccc84228cd"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "德寿宫即事六首  其一",
        "preface": "",
        "paragraphs": [
            "金爵觚棱晓色开，三朝喜气一时囘。",
            "圣人先御红鸾扇，天子龙舆万骑来。"
        ],
        "notes": "",
        "id": "0add01401e30de6c6c2a3c6701939b60"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "德寿宫即事六首  其二",
        "preface": "",
        "paragraphs": [
            "霜晓君王出问安，宝香随辇护朝寒。",
            "五云深处三宫宴，九奏声中二圣懽。"
        ],
        "notes": "",
        "id": "69a170a15746b4ea71abddbbf9863aaa"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "德寿宫即事六首  其三",
        "preface": "",
        "paragraphs": [
            "宴归还驾七香车，一夕天开六出花。",
            "瑞色先凝紫宸殿，春光重到玉皇家。"
        ],
        "notes": "",
        "id": "029d8b2b0eb36bda257b1b216fb02b8e"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "德寿宫即事六首  其四",
        "preface": "",
        "paragraphs": [
            "慈福修龄八十春，微阳才动宝书新。",
            "天家庆事古无有，奕叶重光似显仁。"
        ],
        "notes": "",
        "id": "4b367bd8f01c56f0196c70d9fbb42751"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "德寿宫即事六首  其五",
        "preface": "",
        "paragraphs": [
            "万年觞举庆重华，百辟需云始拜嘉。",
            "寿宴开时先雪宴，天花舞罢带宫花。"
        ],
        "notes": "",
        "id": "f1a1b890e482ab769b8d025e6c8d7b05"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "德寿宫即事六首  其六",
        "preface": "",
        "paragraphs": [
            "直前论奏极精神，柱下霜髯侍从臣。",
            "归美意中规谏切，华封人是颍封人。"
        ],
        "notes": "",
        "id": "a49fac8fc440f78947cf0817394a07d7"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "宿直",
        "preface": "",
        "paragraphs": [
            "金门攒点鼓初停，禁柝犹传第四声。",
            "不省人闲一回夜，如何天上两般更。",
            "书生持被苦无寐，圣主求衣率未明。",
            "惭媿论思真忝窃，何时边徼尽销兵。"
        ],
        "notes": "",
        "id": "d840b7fcd42dd0ef547de610f7a2d664"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "赋梅下小池",
        "preface": "",
        "paragraphs": [
            "眼见梅花照玉堂，只今浓绿覆宫墙。",
            "樛枝偃盖云千叠，下荫清池玉一方。"
        ],
        "notes": "",
        "id": "7dd93cd17c6088c2cd7a3a3bb25d57ec"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "郊祀庆成三首  其一",
        "preface": "",
        "paragraphs": [
            "紫坛熙事乐高张，天胙皇家福简穰。",
            "六奏声中来象物，万灯明处望龙章。",
            "星珠月璧清宵丽，风马云车碧落翔。",
            "屡有诏书崇简约，只将诚意动苍苍。"
        ],
        "notes": "",
        "id": "20b854d742b31dd0dcf982f9eaef968f"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "郊祀庆成三首  其二",
        "preface": "",
        "paragraphs": [
            "温温和气袭龙斿，薄晚轻云忽便收。",
            "穆若清躬升午陛，烂然华月满圆丘。",
            "烛光不动风前影，星彩交辉冕上旒。",
            "拜贶益恭形圣语，卜年增永禄增遒。"
        ],
        "notes": "",
        "id": "6e3659b7c6245b105473bf2438f6ba89"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "郊祀庆成三首  其三",
        "preface": "",
        "paragraphs": [
            "广乐锵鸣列炬燃，礼成犹想吉初蠲。",
            "鸳班夜贺天颜喜，宝仗朝囘物采鲜。",
            "万姓竦瞻双凤阙，一封飞下九重天。",
            "乾坤清晏欢声满，今次郊禋尽胜前。"
        ],
        "notes": "",
        "id": "ad2a09121b4f28079fbbf1ca3efc9171"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "郊坛斋宫七首  其一",
        "preface": "",
        "paragraphs": [
            "郊禋从昔重升中，八陛崇尊典礼隆。",
            "圣主寅恭先事举，云阳新筑望祠宫。"
        ],
        "notes": "",
        "id": "cb73472429f049da75c08f8f5594aa5f"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "郊坛斋宫七首  其二",
        "preface": "",
        "paragraphs": [
            "上林日射苍龙阙，九陌风清野马尘。",
            "恰似楼台临渭水，未饶桃李满天津。"
        ],
        "notes": "",
        "id": "504a818876dbcc59897927a6269df8e4"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "郊坛斋宫七首  其三",
        "preface": "",
        "paragraphs": [
            "玉津宏建中兴初，禁籞风光胜两都。",
            "惭愧逢辰瞻蠖濩，却思归老卧廜𢋈。"
        ],
        "notes": "",
        "id": "7978e8984e4b98f88014cddb063399a8"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "郊坛斋宫七首  其四",
        "preface": "",
        "paragraphs": [
            "荣路辉辉日月依，云霄奕奕孔鸾飞。",
            "辅臣对罢升金殿，日日丝絇侍衮衣。"
        ],
        "notes": "",
        "id": "cf0a7e5d542af1d791a1a22ec75900c0"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "郊坛斋宫七首  其五",
        "preface": "",
        "paragraphs": [
            "当日金阶白玉堂，不知春事到垂杨。",
            "休惊冉冉花飞片，正爱青青麦耀芒。"
        ],
        "notes": "",
        "id": "05a3b3996829e4cd23a404ef62acc998"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "郊坛斋宫七首  其六",
        "preface": "",
        "paragraphs": [
            "帝籍傍连茧馆桑，禁林乔木昼阴凉。",
            "却从射殿临江阁，中有通衢夹苑墙。"
        ],
        "notes": "",
        "id": "733d93f255237ea585d432215e1147a2"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "郊坛斋宫七首  其七",
        "preface": "",
        "paragraphs": [
            "汉苑空传承露盘，不闻临幸又春残。",
            "吾君恭俭前无比，只向郊祠响玉銮。"
        ],
        "notes": "",
        "id": "4479bee2bb4e2b9242359fd3258d0824"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "明堂庆成五首  其一",
        "preface": "",
        "paragraphs": [
            "国重明禋预戒期，九筵宏敞肃宗祈。",
            "阶前万旅皆花帽，庭下千官尽绛衣。",
            "三日斋心严殿宿，一声清跸响帘帏。",
            "圣躬靡恃皇天眷，夙夜寅恭但畏威。"
        ],
        "notes": "",
        "id": "500f4c623af1b4f1815a5b69a773b320"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "明堂庆成五首  其二",
        "preface": "",
        "paragraphs": [
            "芝房羽驾备通宵，昧爽天兴辇路遥。",
            "原庙出游卑汉祀，太清先献踵唐朝。",
            "冕旒穆穆升前殿，钟石锵锵达九霄。",
            "谬忝侍臣分奏告，嘉觞肃荐徧宗祧。"
        ],
        "notes": "",
        "id": "4781d158598be5826835476e5c8f48fb"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "明堂庆成五首  其三",
        "preface": "",
        "paragraphs": [
            "合宫三岁缛仪收，太室先期肇自周。",
            "玉瓒黄流躬祼鬯，大圭玄冕荐嘉羞。",
            "灵台毕举三千礼，銮路安行十二斿。",
            "导从却归斋殿去，诘朝牡璧对天休。"
        ],
        "notes": "",
        "id": "bf5bdafa2f0cbc009f32fea01e3bd50c"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "明堂庆成五首  其四",
        "preface": "",
        "paragraphs": [
            "仲辛肆事展明堂，磬管锵鸣更令芳。",
            "苍璧肃陈勤圣主，二觞嘉荐属储皇。",
            "云车天上纷纷下，月鉴庭中穆穆光。",
            "八举亲祠俱响答，吾皇诚意感穹苍。"
        ],
        "notes": "",
        "id": "76d971535d30aacfa6bf269ff3954d3c"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "明堂庆成五首  其五",
        "preface": "",
        "paragraphs": [
            "紫宸朝罢御端门，天宇澄清景气温。",
            "丹凤楼中黄繖立，金鸡竿上彩旗翻。",
            "万人耸听风雷号，四海均沾雨露恩。",
            "须信卑宫勤肆祀，君王本意在元元。"
        ],
        "notes": "",
        "id": "ef27e091c5086f08a9ad070f8b1f0873"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "扈从朝献四首  其一",
        "preface": "",
        "paragraphs": [
            "齐宿连宵凤掖西，才交五鼓著朝衣。",
            "明当接盏天兴殿，免从金舆入殿帏。"
        ],
        "notes": "",
        "id": "a3f07774c47a4c896eae038fcf20dd77"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "扈从朝献四首  其二",
        "preface": "",
        "paragraphs": [
            "夕郎同列升金殿，分立虚皇宝座前。",
            "天子参神来缛位，侍臣夹跪御炉边。"
        ],
        "notes": "",
        "id": "757a1180894cb978f34c6ea8510cb530"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "扈从朝献四首  其三",
        "preface": "",
        "paragraphs": [
            "扈从齐宫每赐茶，玉瓯常瀹建溪芽。",
            "今朝值雨传宣免，只向阶前侍翠华。"
        ],
        "notes": "",
        "id": "68257baddcd67a9e27cd5e7e495cf177"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "扈从朝献四首  其四",
        "preface": "",
        "paragraphs": [
            "礼官前导赭黄袍，陟降灵宫九陛高。",
            "二十七筵俱再拜，精虔不惮圣躬劳。"
        ],
        "notes": "",
        "id": "5a3e64480bb1b731d9234c1cbfbd7ef1"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "接盏天兴殿",
        "preface": "",
        "paragraphs": [
            "遥望黄袍赭色鲜，微臣先已立钧天。",
            "褥旁跪接金杯酒，衣上浓熏宝篆烟。",
            "阊阖才囘红曲盖，琐扉亟骤锦鞍鞯。",
            "今晨特为君王霁，羽仗方停又沛然。"
        ],
        "notes": "",
        "id": "dcc0cd8aa8570f655276440a290df69f"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "后省紫薇花",
        "preface": "",
        "paragraphs": [
            "清晓开轩俯凤池，小山经雨石增辉。",
            "琉璃叶底珊瑚干，立出池边是紫薇。"
        ],
        "notes": "",
        "id": "86dab20d128e80e23eb3d877627fb1a9"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "检院即事",
        "preface": "",
        "paragraphs": [
            "禁路风清飞蚤鸦，官卑难望紫宸衙。",
            "了无公事钩帘坐，一本冬青落细花。"
        ],
        "notes": "",
        "id": "6ddb5ea9f8ef9b7ac0c10b746eb07fd5"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "摄鼓院",
        "preface": "",
        "paragraphs": [
            "分曹正在壁门东，兼假犹惭两院通。",
            "谏鼓无声谁讼枉，匦函有疏为平戎。",
            "柳分御路晓烟碧，花遶宫墙初日红。",
            "退食心闲了无补，西风吹影鬓如蓬。"
        ],
        "notes": "",
        "id": "bf5021e7ae60679ee9a524e46f6a25fa"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "礼闱奏号毕呈天官侍郎",
        "preface": "",
        "paragraphs": [
            "奉诏程文阅四旬，纷来万卷日横陈。",
            "怜渠灯火勤三岁，恼我帘帷度一春。",
            "胜日鶑花辜乐事，它年桃李识何人。",
            "遥知吏部寻春徧，红紫芳菲得句新。"
        ],
        "notes": "",
        "id": "c6c74b99ba94b176ccbb2190f1723a06"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "太乙宫迎驾",
        "preface": "",
        "paragraphs": [
            "侵夕犹烦雨洒尘，銮舆才御霁光分。",
            "龙颜喜动双黄繖，花帽装成五采云。",
            "清跸一声天下喜，箫韶九奏世闲闻。",
            "侍臣扈从沾天宴，亲举尧觞更一欣。"
        ],
        "notes": "",
        "id": "35913d2882291e73953423f37fec052d"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "聚景园宴集",
        "preface": "",
        "paragraphs": [
            "晚排阊阖披云雾，身蹑仙修游禁宇。",
            "始知天上自清凉，不信人闲有炎暑。",
            "庭前青松笙竽声，望处红蕖锦绣云。",
            "月卿领客意缱绻，冰盘照坐光缤纷。",
            "薰堂尽却蒲葵扇，瑶阶细展桃枝簟。",
            "加笾新采波上菱，如珠更剥盘中芡。",
            "老罢惭无翰墨功，臭味喜入芝兰丛。",
            "二妙不偕阿凤至，四老但许商山同。",
            "明当入直须随仗，夕阳未下催归桨。",
            "重城街鼓已冬冬，举头桂魄层霄上。"
        ],
        "notes": "",
        "id": "6720d7cd3524dec839746adeaf64d0dd"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "宴玉津园江楼七首  其一",
        "preface": "",
        "paragraphs": [
            "风静潮痕减，江空夕照多。",
            "星星波上艇，隠隠岸边莎。"
        ],
        "notes": "",
        "id": "92c9072d1ef0a9b551333524966c40c3"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "宴玉津园江楼七首  其二",
        "preface": "",
        "paragraphs": [
            "风光连北阙，景物傍西湖。",
            "禁籞涛江上，兹楼天下无。"
        ],
        "notes": "",
        "id": "aa5fe474c27df34cbce358e8795770dc"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "宴玉津园江楼七首  其三",
        "preface": "",
        "paragraphs": [
            "虚斋留御榻，小径近层崖。",
            "再拜观奎画，浑疑侍玉阶。"
        ],
        "notes": "",
        "id": "e13a5e882d6a4bb953b8a9f6b73c3998"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "宴玉津园江楼七首  其四",
        "preface": "",
        "paragraphs": [
            "参天宫柏翠，布地禁花红。",
            "台沼如文囿，规摹有汴风。"
        ],
        "notes": "",
        "id": "3e438fa2315fd926ca82d1de8641de4a"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "宴玉津园江楼七首  其五",
        "preface": "",
        "paragraphs": [
            "浙江天阙下，波恶祖龙知。",
            "在汉如西渭，于周比右伊。"
        ],
        "notes": "",
        "id": "d5c7ef5d55473a6491f8cf1406756251"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "宴玉津园江楼七首  其六",
        "preface": "",
        "paragraphs": [
            "翼翼瞻斋殿，深严步苑廊。",
            "三人俱汉杰，一老玷周行。"
        ],
        "notes": "",
        "id": "55783746a2a31e5a023ac26183739fb9"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "宴玉津园江楼七首  其七",
        "preface": "",
        "paragraphs": [
            "柳花驰道雪，樱子上林红。",
            "留得青春住，从教白发翁。"
        ],
        "notes": "",
        "id": "d428af0b9a1944bea9f46ca728a23cab"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "游水乐洞诗",
        "preface": "",
        "paragraphs": [
            "万舞列帝所，九韶奏虞庭。",
            "群公日拱北，星斗光荧荧。",
            "兹辰适休沐，联骑来郊坰。",
            "爱此一泓玉，中有太古声。",
            "细响叶宫祉，大音希咸茎。",
            "自然天籁鸣，独许幽耳听。",
            "镇以潜虬灵，卫以石兽狞。",
            "佳哉乐兹游，驩言举彼觥。",
            "谁欤昔经始，今已归明廷。",
            "巨丽所未覩，幻眇真难名。",
            "健笔哦五字，当代推善鸣。",
            "清幽极模写，细读令人醒。"
        ],
        "notes": "",
        "id": "f22283757bbf3a263bab7d788a676907"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "赠卜者丁生",
        "preface": "",
        "paragraphs": [
            "谁识辽东丁令威，眼看世事熟兴衰。",
            "百年判我天休问，一笑相逢酒共持。"
        ],
        "notes": "",
        "id": "400c1c48185ed2cbc514278b233bd722"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "植芙蓉有怀",
        "preface": "",
        "paragraphs": [
            "为爱秋花霜后红，故栽千树待西风。",
            "却思少日拊头语，泪落花前鬓影髼。"
        ],
        "notes": "",
        "id": "a26ea6fee8dabe1964a09e7a763e4e1d"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "读壬子以前诗",
        "preface": "",
        "paragraphs": [
            "一览欲销忧，万感纷如昨。",
            "兰萱新去丛，棠□无留萼。",
            "哀哉谁与言，泪雨九河落。"
        ],
        "notes": "",
        "id": "c3cb9d1d9c03d5b5536e5f01a790caa9"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "谢和崇阳旧诗",
        "preface": "",
        "paragraphs": [
            "若效飞凫客，多惭击剑仙。",
            "闲吟五字句，近得故人编。",
            "方愧雷门鼓，俄挥草圣烟。",
            "侍郎诗思敏，百斛似泉渊。"
        ],
        "notes": "",
        "id": "270b216db4015a39f4cb9aa579c90572"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "游陶仙观林公辨诗  其一",
        "preface": "",
        "paragraphs": [
            "偶来殊恨酒尊空，只有青山对秃翁。",
            "细把故人诗卷读，却疑谈笑在闽中。"
        ],
        "notes": "",
        "id": "67c069d739c957b73d725e2595285c00"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "游陶仙观林公辨诗  其二",
        "preface": "",
        "paragraphs": [
            "木落风高八月天，山荒屋老意萧然。",
            "道人香火但灰冷，何处如今更有仙。"
        ],
        "notes": "",
        "id": "9ac5ec61091fa5169f9d2666f2037b94"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "毛诗",
        "preface": "",
        "paragraphs": [
            "三百诗删麟笔前，周家积累瓞绵绵。",
            "须知正始基王化，只在关雎第一篇。"
        ],
        "notes": "",
        "id": "375a28d44c62fcc11e855323f5c1cf13"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "观连江林宰诗卷有怀赵紫芝",
        "preface": "",
        "paragraphs": [
            "小小吟哦不足云，更怜蛙蚓漫纷纷。",
            "紫芝一去斋房后，谁忆青山空白云。"
        ],
        "notes": "",
        "id": "9788d53d4bdd2e9d7999b4719fcc5011"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "与毛茶干赵司法游东湖四首  其一",
        "preface": "",
        "paragraphs": [
            "野迥尘襟豁，湖平望眼宽。",
            "山蹊新雪润，木叶半霜干。",
            "岁晚成三友，清游集四难。",
            "乐哉忘尔汝，臭味本芝兰。"
        ],
        "notes": "",
        "id": "7320a5cf8934ee4a73b981a942b957a5"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "与毛茶干赵司法游东湖四首  其二",
        "preface": "",
        "paragraphs": [
            "湖晓冰澌结，江寒烟霭收。",
            "喜陪谢公屐，疑共李膺舟。",
            "醉袖翩翩举，词源衮衮流。",
            "兴酣思夜猎，不用设罝罘。"
        ],
        "notes": "",
        "id": "b6db0f763d7d109654c15132b08eee7b"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "与毛茶干赵司法游东湖四首  其三",
        "preface": "",
        "paragraphs": [
            "才隽真龙种，官闲似马曹。",
            "班扬趋后胜，李杜漫残膏。",
            "阿阁宜巢凤，词林合跨鼇。",
            "未应久留滞，湖海只诗豪。"
        ],
        "notes": "",
        "id": "8590312890ab05dc11b329acf896b477"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "与毛茶干赵司法游东湖四首  其四",
        "preface": "",
        "paragraphs": [
            "颖出三十客，今趋万里程。",
            "才高官未称，词与笔俱精。",
            "珠玉忘形秽，江山共眼明。",
            "莫嫌巴蜀远，扬马各文鸣。"
        ],
        "notes": "",
        "id": "a7d3386eb876efb0c69a6118875d0e19"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "中澣西湖之集斯远有诗辄奉同游一笑",
        "preface": "",
        "paragraphs": [
            "志士不厌朝市喧，幽人终爱山林静。",
            "一生遑遑为斗食，匪石有怀徒烱烱。",
            "今朝结客来西湖，翛然会心尘虑屏。",
            "珠宫贝阙同天游，阆风玄圃非人境。",
            "留连山色即传觞，眷恋柳阴还系艇。",
            "诸公湖海气不除，万里昂昂羽毛整。",
            "岂但笑语同娱嬉，正须乐石相箴警。",
            "东坡仙去今几时，寥落风烟谁与领。",
            "浪言夏日如许长，乐哉未央等俄顷。",
            "不堪归骑催入关，清梦犹应在云岭。"
        ],
        "notes": "",
        "id": "85a97d45a8381d1972620ec545afcdb9"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "湖口县斋即事",
        "preface": "",
        "paragraphs": [
            "门直九江水，人闲五柳家。",
            "晓看沙上雾，暮对淮南霞。",
            "几席堕山影，轩窗临浪花。",
            "悠悠寄食客，坐愁霜鬓华。"
        ],
        "notes": "",
        "id": "04b1f11a8f99f457a72f91675cc30579"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "仲一弟梅花一绝并简丘玉父",
        "preface": "",
        "paragraphs": [
            "粲粲霜林白玉围，谁将红糁乱青枝。",
            "天怜粉面太孤绝，故遣施朱出一奇。"
        ],
        "notes": "",
        "id": "036c4761257d3c7475ad44b733965c5e"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "绿萼梅二首  其一",
        "preface": "",
        "paragraphs": [
            "绿趺黄蕊衬瑶华，霜雪林中自一家。",
            "最好月寒迷粉素，翠钿依约独横斜。"
        ],
        "notes": "",
        "id": "0a83cf252a4df6a909e7dc51f1468e72"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "绿萼梅二首  其二",
        "preface": "",
        "paragraphs": [
            "萼绿华堂艮岳东，梅花万数绕离宫。",
            "宣和旧事无人记，粉面含凄向朔风。"
        ],
        "notes": "",
        "id": "203869e80fedbf48b7a3d120cbb1bdfa"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "题蓝道人画梅诗轴  其一",
        "preface": "",
        "paragraphs": [
            "湖海知君岁月多，欲寻笙鹤问烟萝。",
            "相逢一笑江南陌，听彻丝桐听踏歌。"
        ],
        "notes": "",
        "id": "18466d47523ac052f151e84271d984b5"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "题蓝道人画梅诗轴  其二",
        "preface": "",
        "paragraphs": [
            "我家樵水东边住，手种寒梢一万栽。",
            "客路十年清梦断，谁将疏影巷中来。"
        ],
        "notes": "",
        "id": "3d98bb45e00dc6d2c6af5be748171f5c"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "人间",
        "preface": "",
        "paragraphs": [
            "人间无处著东风，万紫千红扫地空。",
            "寂寞园林晴日永，柳花零落绿荫中。"
        ],
        "notes": "",
        "id": "26f5e9dfaee0e9ab584d4c943aeb54b4"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "重五日出都门诗",
        "preface": "",
        "paragraphs": [
            "客路逢重五，吾年已半百。",
            "颜羞彩缕红，鬓与香蒲白。",
            "功名来何时，岁月等虚掷。",
            "常于沐芳辰，每念怀沙客。",
            "今年拜天恩，列邸缀朝迹。",
            "趋班犹须时，俶载且行役。",
            "徊徨金闺辞，咫尺青门隔。",
            "短棹泛涛江，清觞懽祖席。",
            "后期邈岁年，宾言在朝夕。",
            "将扶鹤发来，须徐幸毋迫。"
        ],
        "notes": "",
        "id": "fb961825da584451b236ba9aea7a1626"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "重五出都门后一日效乐府作",
        "preface": "",
        "paragraphs": [
            "沧江丽晴晖，扬铃出王畿。",
            "双阙望中远，片帆波上飞。",
            "殷雷车马隔，遏云歌吹希。",
            "归东水浩浩，拱北心依依。",
            "难云周行寘，犹恨天颜违。",
            "年华易婉晚，何日当旋归。"
        ],
        "notes": "",
        "id": "40c8d4ddd216361c0fe030c7edf51634"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "盘沙行",
        "preface": "",
        "paragraphs": [
            "钱塘江狭沙成路，潮水来时人欲渡。",
            "沙随浪没未容知，人恐潮回且争去。",
            "仓皇竞同蜂螘奔，只尺直恐蛟鼍怒。",
            "狂风一作浪如屋，可怜有时迫昏暮。",
            "长江渺渺前无航，平沙茫茫绝归处。",
            "几人到此不复反，海水西来更东注。",
            "君不见祖龙英雄吞九州，临此江波尚怀惧。",
            "济川舟楫果何人，莫说稻穰与芒履。",
            "庞公今为鹿门行，将归更作盘沙赋。",
            "我衰绝望钓连鼇，三复君诗返予步。"
        ],
        "notes": "",
        "id": "5905f5e08e539f296f2a2b0ba1f46552"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "野花",
        "preface": "",
        "paragraphs": [
            "野径风来阵阵香，名花未省植何方。",
            "却思一卉何能尔，应是春原集众芳。"
        ],
        "notes": "",
        "id": "7879fdf75398c256bf96c181fb57f60d"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "宝钟院",
        "preface": "",
        "paragraphs": [
            "九江渊轮彭蠡东，江𣸣上下悬石钟。",
            "洪炉大冶见奇怪，千仞硉矹云涛冲。",
            "旁罗簨虡万石从，侧立跂行势飞动。",
            "螭蟠蛇结增层崖，神剜鬼划森幽洞。",
            "有如万钧陈未央，猛兽怒翅将腾骧。",
            "岂同九耳丰山上，欲鸣犹待天雨霜。",
            "南音函胡北清越，未许人人尽幽绝。",
            "小声镗鞳大噌𠴈，留与坡仙泛明月。",
            "长风巨浪相吐吞，金镛自奏天然声。",
            "非雷非霆中清浊，龙渊蛟窟惊铿鍧。",
            "献子歌钟景无射，千载寥寥声寂寂。",
            "此石长留天地间，海若冯夷能拊击。"
        ],
        "notes": "",
        "id": "223761633213fc53ba38a228b54eb6c4"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "遗安堂",
        "preface": "",
        "paragraphs": [
            "苴茅动龚胜，屠昼恐王蠋。",
            "二君夭天年，千载叹莫赎。",
            "今代史伯存，危行光往躅。",
            "繄昔开禧年，狂童叛吾蜀。",
            "非招讵肯往，全身不受辱。",
            "平林萃群鸮，高飞独黄鹄。",
            "屹如中流柱，烱若昆山玉。",
            "元气頼以存，余风厉颓俗。",
            "平生慕庞公，以安贻嗣续。",
            "岂为万锺加，居然一丘足。",
            "晚山云自归，春风草还绿。",
            "代谢纷吾前，灵台独无欲。",
            "一从身落南，先庐蜀江曲。",
            "中间乱离瘼，几人惠文触。",
            "烂额皆论功，考槃终不告。",
            "临风一长谣，白驹在空谷。"
        ],
        "notes": "",
        "id": "171c3b628fd5cb640a2cb3f2d1d66acc"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "付二郎",
        "preface": "",
        "paragraphs": [
            "望前一日正芳春，我祖当年庆诞辰。",
            "奕叶有孙同此日，吾门他日宠光新。"
        ],
        "notes": "",
        "id": "d1da5e5c3a76778882983ce06f494cb6"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "闻橹声",
        "preface": "",
        "paragraphs": [
            "屡督篙师趁月明，忽忽灯火过临平。",
            "兼程不敢稽王事，坐听邻舟伊轧声。"
        ],
        "notes": "",
        "id": "daf776f87785daa908981908d4ca055a"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "五日东宫赐酒肴",
        "preface": "",
        "paragraphs": [
            "重来六泛菖蒲酒，储禁黄封岁岁攽。",
            "遥想三宫天上宴，肯分余沥到人间。"
        ],
        "notes": "",
        "id": "18cec72e579d88b172e6946a6e08c703"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "题义亭铺",
        "preface": "",
        "paragraphs": [
            "昨侍吾翁一再经，眼中历历短长亭。",
            "五年人事随陵谷，今夕重来泪雨零。"
        ],
        "notes": "",
        "id": "b46bd5faac81d1fa0964099b9767c305"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "假面铺",
        "preface": "",
        "paragraphs": [
            "圣朝久变文身俗，四海谁非革面人。",
            "此地胡为名未改，犹胜酬伪必言真。"
        ],
        "notes": "",
        "id": "4704282da0bd88096d8b40e8310d7809"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "寿丞相  其一",
        "preface": "",
        "paragraphs": [
            "春到三旬物物鲜，桃花如锦柳如绵。",
            "千春乐事生中旦，长占中和一日前。"
        ],
        "notes": "",
        "id": "ab1485406d08d6e4c5d9e4ada55afdda"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "寿丞相  其二",
        "preface": "",
        "paragraphs": [
            "何许生贤踵世官，十洲风物四明山。",
            "股肱光辅唐虞际，衮绣亲传父子间。"
        ],
        "notes": "",
        "id": "c1d8a3d8eca0c6a72cc7c946d262662b"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "寿丞相  其三",
        "preface": "",
        "paragraphs": [
            "秉轴持衡岁五周，从今千载国同休。",
            "汾阳谩校中书考，安得如公尚黑头。"
        ],
        "notes": "",
        "id": "b24a0906e2282bf4800cbb462d3c4c5e"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "书故三司副使陈公诗轴后",
        "preface": "",
        "paragraphs": [
            "如彼泉流必有源，陈家诗律自专门。",
            "后山得法因盐铁，不减唐朝杜审言。"
        ],
        "notes": "",
        "id": "5ace0daaea03b1696130dbdd65ecfdf2"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "绿柳阴中狮子巷，白苹亭畔骆驼桥。"
        ],
        "notes": "",
        "id": "d853c46737085c0ce9a5c4525841d5b2"
    },
    {
        "author": "任希夷",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "二三疏竹夏无暑，一两残僧昼掩门。"
        ],
        "notes": "",
        "id": "7d354055b4ba21f059393c245457a1b4"
    }
]