[
    {
        "author": "任随",
        "dynasty": "宋",
        "type": "诗",
        "rhythmic": "",
        "title": "汉武",
        "preface": "",
        "paragraphs": [
            "殊庭深恨隔仙曹，桂馆蜚廉事转劳。",
            "银阙尚沈沧海阔，井干空拂绛河高。",
            "萯阳弋猎侵多稼，朔塞旌旗照不毛。",
            "苦信凴虚王母说，东方三度窃蟠桃。"
        ],
        "notes": "",
        "id": "9d41ed94f85ee8ee793f3491a281f381"
    },
    {
        "author": "任随",
        "dynasty": "宋",
        "type": "诗",
        "rhythmic": "",
        "title": "鹤",
        "preface": "",
        "paragraphs": [
            "何年玉羽别昆丘，飞舞长亲十二楼。",
            "警露夜窥瑶圃月，翔云高忆海天秋。",
            "肯教渠略知遐寿，会向神区更远游。",
            "正是溶溪烟水碧，好陪青凤饮澄流。"
        ],
        "notes": "",
        "id": "8c6014a0f94215223d1856e0625ff597"
    },
    {
        "author": "任随",
        "dynasty": "宋",
        "type": "诗",
        "rhythmic": "",
        "title": "旧将",
        "preface": "",
        "paragraphs": [
            "几年尘虏复征蛮，分阃功成两鬓斑。",
            "新画仪形当汉阁，旧铭勋业在燕山。",
            "龙泉照步文犀澁，马埒堆金骏足闲。",
            "时泰无因问充国，晓窗风雪梦阳关。"
        ],
        "notes": "",
        "id": "a0dd82c0d7dd44fbe47fad99eb4866a0"
    }
]