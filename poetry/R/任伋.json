[
    {
        "author": "任伋",
        "dynasty": "宋",
        "type": "诗",
        "rhythmic": "",
        "title": "赋新繁周表权如诏亭",
        "preface": "",
        "paragraphs": [
            "尽道君家教育深，义方高作霭儒林。",
            "彩衣已是真郎贵，紫诏方旌昔日心。",
            "鲤每趋庭惟独立，鹤常和子自鸣阴。",
            "此之能事人方信，胜积籝中十万金。"
        ],
        "notes": "",
        "id": "755723849896858e733db7c15910671d"
    },
    {
        "author": "任伋",
        "dynasty": "宋",
        "type": "诗",
        "rhythmic": "",
        "title": "游安乐山",
        "preface": "",
        "paragraphs": [
            "安乐溪上峰，万木森翠羽。",
            "孤撑切天心，横拓压坤股。",
            "气势西吞夷，光芒南定楚。",
            "云泉出石窦，淋漓洒玉宇。",
            "烟萝缠林梢，摇拽垂翠组。"
        ],
        "notes": "",
        "id": "72239aa86f6c131dfb6bedf83281c146"
    },
    {
        "author": "任伋",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "榆钱莫买城南春，柳丝莫系城中人。",
            "何修别墅。"
        ],
        "notes": "",
        "id": "421ad184a5e84bb23b434fd80dce9487"
    }
]