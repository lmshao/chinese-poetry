[
    {
        "author": "阮之武",
        "dynasty": "宋",
        "type": "诗",
        "rhythmic": "",
        "title": "九仙岩",
        "preface": "",
        "paragraphs": [
            "野老相传有九仙，尝游此地忽升天。",
            "霓旌鹤驭今何在，千古空岩锁暮烟。"
        ],
        "notes": "",
        "id": "de5a24115da1148b7bde82538dba6892"
    },
    {
        "author": "阮之武",
        "dynasty": "宋",
        "type": "诗",
        "rhythmic": "",
        "title": "汉遗爱庙碑",
        "preface": "",
        "paragraphs": [
            "楚续光辉存简策，汉碑突兀锁期思。",
            "风云会合当年事，箫鼓喧阗此日祠。",
            "弱嗣负薪廉节著，怪蛇膏剑德名垂。",
            "庙封又见标遗爱，子产英灵想已知。"
        ],
        "notes": "",
        "id": "a8e621319523db2ea26a1e3c860f04d3"
    },
    {
        "author": "阮之武",
        "dynasty": "宋",
        "type": "诗",
        "rhythmic": "",
        "title": "愚溪",
        "preface": "",
        "paragraphs": [
            "亭溪山号悉从吾，占得声光万古无。",
            "不似零陵柳司马，贬他好景乱名愚。"
        ],
        "notes": "",
        "id": "af9cd9c35d72afd880364d7805a5fdeb"
    },
    {
        "author": "阮之武",
        "dynasty": "宋",
        "type": "诗",
        "rhythmic": "",
        "title": "夕阳岩",
        "preface": "",
        "paragraphs": [
            "晋人僊去莫知春，依旧空岩锁暮云。",
            "西照满前无限景，有谁能此忆瞿君。"
        ],
        "notes": "",
        "id": "90efe8e88ed5faa40943c63675a2ba81"
    },
    {
        "author": "阮之武",
        "dynasty": "宋",
        "type": "诗",
        "rhythmic": "",
        "title": "紫云岩",
        "preface": "",
        "paragraphs": [
            "石磴萝梯隠翠微，坐间时有紫云飞。",
            "纷纷郁郁来还去，难问瞿仙几日归。"
        ],
        "notes": "",
        "id": "9f27715ffa801f7b448507d4a4506399"
    },
    {
        "author": "阮之武",
        "dynasty": "宋",
        "type": "诗",
        "rhythmic": "",
        "title": "石塘寺",
        "preface": "",
        "paragraphs": [
            "洗开无用木，放出自然屏。",
            "一簇冈峦势，多般人物形。",
            "金坚性难坏，玉润色常青。",
            "得地生禅刹，休嗟在大坰。"
        ],
        "notes": "",
        "id": "d96c8ea93e1c2972052ebea58db1da27"
    }
]