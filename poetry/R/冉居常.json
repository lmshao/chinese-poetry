[
    {
        "author": "冉居常",
        "dynasty": "宋",
        "type": "诗",
        "rhythmic": "",
        "title": "到夔州",
        "preface": "",
        "paragraphs": [
            "缥缈飞楼压旧城，年年来听峡猿吟。",
            "衣裳惯见秋风冷，梦寐常愁塞日阴。",
            "霜露园林千古事，波涛鸥鹭一生心。",
            "祗应庾信频飘泊，正坐江关缘分深。"
        ],
        "notes": "",
        "id": "f18b4d88e34d8e19f47c30182eeadab2"
    },
    {
        "author": "冉居常",
        "dynasty": "宋",
        "type": "诗",
        "rhythmic": "",
        "title": "夔州试院呈诸公  其一",
        "preface": "",
        "paragraphs": [
            "他年虫篆老书生，谬向文闱预领衡。",
            "敢道灵鼇嗟赑屭，祗愁洼马赋峥嵘。",
            "旧传锦样心虽愧，新拣沙金眼自明。",
            "收拾美庄逃谤去，升沈脚迹任诸英。"
        ],
        "notes": "",
        "id": "8b8323de651369f46c03a0bcd2dc2acb"
    },
    {
        "author": "冉居常",
        "dynasty": "宋",
        "type": "诗",
        "rhythmic": "",
        "title": "夔州试院呈诸公  其二",
        "preface": "",
        "paragraphs": [
            "粉袍切勿笑冬烘，且踏烧残鼠尾踪。",
            "总是炎蒸同造榜，不妨衣钵继登庸。",
            "云移白帝鹏霄近，月入清秋桂子浓。",
            "愿得词锋倚天剑，借君雷雨化蛟龙。"
        ],
        "notes": "",
        "id": "1faceb2ca8d5cd74621beb1f442dc59d"
    },
    {
        "author": "冉居常",
        "dynasty": "宋",
        "type": "诗",
        "rhythmic": "",
        "title": "白帝庙",
        "preface": "",
        "paragraphs": [
            "西南割据几何年，长托威灵滟滪前。",
            "霸气不随天数尽，神祠犹压地形偏。",
            "舟航岁晚方孤客，关塞山寒更莫烟。",
            "欲论兴亡愁意绪，持杯寂寞酹山川。"
        ],
        "notes": "",
        "id": "04e44e4748bdad66f128885853b9851e"
    },
    {
        "author": "冉居常",
        "dynasty": "宋",
        "type": "诗",
        "rhythmic": "",
        "title": "上元竹枝歌和曾大卿  其一",
        "preface": "",
        "paragraphs": [
            "青春恼人思跰跹，女郎市酒趣数钱。",
            "不道翁家久留客，红裆幔结赛秋千。"
        ],
        "notes": "",
        "id": "8f2d2b5adcacf90acdd06d324ac45864"
    },
    {
        "author": "冉居常",
        "dynasty": "宋",
        "type": "诗",
        "rhythmic": "",
        "title": "上元竹枝歌和曾大卿  其二",
        "preface": "",
        "paragraphs": [
            "学箫学鼓少年群，准拟春来奉使君。",
            "自向雕笼作行队，安排好曲写殷勤。"
        ],
        "notes": "",
        "id": "751757c05b3c98761b8f48b181b8d3b8"
    },
    {
        "author": "冉居常",
        "dynasty": "宋",
        "type": "诗",
        "rhythmic": "",
        "title": "上元竹枝歌和曾大卿  其三",
        "preface": "",
        "paragraphs": [
            "珍珠络结绣衣裳，家住江南山后乡。",
            "闻道使君重行乐，争携腰鼓趁年光。"
        ],
        "notes": "",
        "id": "c173197dad380d9c25c7b20b6eea1dae"
    }
]