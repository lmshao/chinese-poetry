[
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 东楼",
        "preface": "",
        "paragraphs": [
            "危城雉堞对东山，谁创高楼十二栏。",
            "独鹤不来松已老，春风动处日三竿。"
        ],
        "notes": "",
        "id": "844aef15c2249cebd9a176446d647521"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 上仙阁",
        "preface": "",
        "paragraphs": [
            "曲槛危梯紫翠中，苏仙宅畔古城东。",
            "不须更著登山屐，万岫千峰一日穷。"
        ],
        "notes": "",
        "id": "d9910be824f06cb912834d44b7223a41"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 俯春亭",
        "preface": "",
        "paragraphs": [
            "城上危亭可摘云，四边山色翠为邻。",
            "下窥城郭无余蕴，草色花光尽是春。"
        ],
        "notes": "",
        "id": "9d290e5f9e693ac7c206b927d831ee4c"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 山阴堂",
        "preface": "",
        "paragraphs": [
            "修竹苍苍似剡川，浮觞可继永和年。",
            "不知谁有羲之笔，欲写兰亭第二篇。"
        ],
        "notes": "",
        "id": "98f271ab902ed0a9abe2bc80faab5520"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 藏春亭",
        "preface": "",
        "paragraphs": [
            "百紫千红一径深，臙脂为地粉为林。",
            "有人来问春何在，向道花间无处寻。"
        ],
        "notes": "",
        "id": "ce33b61f7c83dd2ac5fbe4d539008d59"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 灵寿庵",
        "preface": "",
        "paragraphs": [
            "结茅编竹对高丛，不种修篁不植松。",
            "但得数枝花似雪，何须裁截伴枯筇。"
        ],
        "notes": "",
        "id": "54fc9ba721de0a3de555d62f250bc4fe"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 清淑堂",
        "preface": "",
        "paragraphs": [
            "三仙一相有遗风，清淑谁言到此穷。",
            "寄与郴阳忠信士，得名端合谢韩公。"
        ],
        "notes": "",
        "id": "f14317c2efa7e75ca55070e4d6d08ac1"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 筼筜亭",
        "preface": "",
        "paragraphs": [
            "娟娟细细两三丛，却厌桃花相近红。",
            "已有数枝湘浦月，不消千亩渭川风。"
        ],
        "notes": "",
        "id": "c88e6333259a7befb42ebf70f5d487eb"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 三怀堂",
        "preface": "",
        "paragraphs": [
            "东京吏治孰称循，范晔才书十二人。",
            "前日桂阳三太守，许谁来此继芳尘。"
        ],
        "notes": "",
        "id": "b80be3480ca90fb714c91c160ec22d9f"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 射圃亭",
        "preface": "",
        "paragraphs": [
            "不似投壶谩雅歌，纵贤无奈罚觥何。",
            "若知蓬矢桑弧意，不用穿杨中鹄多。"
        ],
        "notes": "",
        "id": "61a51acd61486c211e05b9c789f42b8d"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 紫芝亭",
        "preface": "",
        "paragraphs": [
            "和气薰蒸庶草灵，昔年闻有紫芝生。",
            "史官不绝书祥瑞，几欲图形献此名。"
        ],
        "notes": "",
        "id": "c6876239638d6156f7edc1c12b267221"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 撷芳园",
        "preface": "",
        "paragraphs": [
            "万萼千枝二月春，只愁风雨便成尘。",
            "不知谁撷香英去，自有寻芳拾翠人。"
        ],
        "notes": "",
        "id": "f36d7c75fa4dbb1a3168162bf92c537d"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 砌台",
        "preface": "",
        "paragraphs": [
            "翠珉斜倚若危梯，上出高城下枕池。",
            "不但绮罗为戏事，又将台使补庐儿。"
        ],
        "notes": "",
        "id": "82ab912eb0da885809254e9756e33fea"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 西楼",
        "preface": "",
        "paragraphs": [
            "危楼百尺对东山，帘幙秋风卷暮寒。",
            "每向残阳新月看，几人曾此凭栏干。"
        ],
        "notes": "",
        "id": "3f8065b7526e21b86d1128fa540cbf51"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 真仙亭",
        "preface": "",
        "paragraphs": [
            "雕甍画栋对群山，远目增明尽日看。",
            "无奈人心多险伪，须求拳石作峰峦。"
        ],
        "notes": "",
        "id": "378fe5c8802008fc8f68476f018a9fa9"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 碧虚亭",
        "preface": "",
        "paragraphs": [
            "筇竹枝弯屐齿摇，登临身觉在烟霄。",
            "千峰险似三川峡，一水深如八月潮。"
        ],
        "notes": "",
        "id": "278402f4c20f4decd749602cf8466516"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 北湖亭",
        "preface": "",
        "paragraphs": [
            "簷楹山影水光中，携酒来时伴钓翁。",
            "四岸烟云芳草绿，一栏风雨落花红。"
        ],
        "notes": "",
        "id": "c877681034f43a27b65298b82fe15af4"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 绿净堂",
        "preface": "",
        "paragraphs": [
            "绿如青草净如渊，远近山光上下天。",
            "有客凭栏若相问，为言此处似蒸川。"
        ],
        "notes": "",
        "id": "c6c1272ecb39e99ec05fbf856857ee62"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 湖亭",
        "preface": "",
        "paragraphs": [
            "城外高堂俯碧湾，山如螺黛水如环。",
            "有时鼓棹来寻胜，直到斜阳未欲还。"
        ],
        "notes": "",
        "id": "475c3d16ddf74f610b6643734982dc76"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 北园",
        "preface": "",
        "paragraphs": [
            "一坞春风北苑芽，满川流水武陵花。",
            "溪东旧观仙人宅，城内高楼刺史家。"
        ],
        "notes": "",
        "id": "c46b69855be39a2a6e1af64ef95c40f9"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 辉松台",
        "preface": "",
        "paragraphs": [
            "灵寿峰前路有苔，松门依旧对山开。",
            "幽人野叟寻僧至，时有辉辉大旆来。"
        ],
        "notes": "",
        "id": "2d60b50d92f299e84fbeccd147d694e2"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 燕堂",
        "preface": "",
        "paragraphs": [
            "山有香炉水有瓶，斋无尘榻阁无铃。",
            "胡床尘拂枯藜杖，门对江山日夜扃。"
        ],
        "notes": "",
        "id": "f2453d2fd16356f36f5b4772e4e97735"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 竹轩",
        "preface": "",
        "paragraphs": [
            "轩户萧条对北垣，谁来此地种檀栾。",
            "无人会得青青意，雨洗风吹叶叶寒。"
        ],
        "notes": "",
        "id": "1a62d5d00b3fb12a015b3b01853a4ae8"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 白莲亭",
        "preface": "",
        "paragraphs": [
            "石甃方池种白莲，庵僧欲绍远公禅。",
            "文皮麈尾来游处，谁似庐山十八贤。"
        ],
        "notes": "",
        "id": "6b267a9a9936bf6c999d1d3e6ed0f378"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 南楼",
        "preface": "",
        "paragraphs": [
            "雉堞谯楼紫翠环，红尘扰扰白云闲。",
            "蛮烟瘴雨千峰外，邑屋人家十里间。"
        ],
        "notes": "",
        "id": "93275761c4afe3ee2b6d52ae2ff845a2"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 东园",
        "preface": "",
        "paragraphs": [
            "芳春合外茂林中，池上新桥路径通。",
            "谁种松篁藏古意，我栽桃李引春风。"
        ],
        "notes": "",
        "id": "f5f00b4c40fcbf5ca04e4e6887493368"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 苏仙观",
        "preface": "",
        "paragraphs": [
            "寂寂星坛长绿苔，井边橘老又重栽。",
            "城头依旧东楼在，未见当时鹤再来。"
        ],
        "notes": "",
        "id": "317ed0b87d795b819a3977344242958e"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 成仙观",
        "preface": "",
        "paragraphs": [
            "仙去寥寥几百春，隠居依旧在湖濒。",
            "枝头禽语人难会，石上骡踪事已陈。"
        ],
        "notes": "",
        "id": "9065109b88e6c63571a362425c8282ea"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 露仙观",
        "preface": "",
        "paragraphs": [
            "寂寞荒坛枕水边，长沙施药已千年。",
            "松间风露如前日，何事无人更得仙。"
        ],
        "notes": "",
        "id": "50e5d0f3e7c54a58f1c67539ed9de6b8"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 骡穴观",
        "preface": "",
        "paragraphs": [
            "朝辞湘楚暮山东，今在蓬莱第几峰。",
            "可笑时人空扰扰，武昌山下问骡踪。"
        ],
        "notes": "",
        "id": "80172af6c655949080afd235cfeb6da1"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 景星观",
        "preface": "",
        "paragraphs": [
            "圣世休祥见景星，曾闻瑞日庆云生。",
            "羽人中夜来朝斗，透过松梢一点明。"
        ],
        "notes": "",
        "id": "596f6341cb2434134430cef97b8820b9"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 东山",
        "preface": "",
        "paragraphs": [
            "藜杖芒鞋过水东，红裙寂寞酒樽空。",
            "郡人见我应相笑，不似山公与谢公。"
        ],
        "notes": "",
        "id": "1e35c0be19f9ba1c799e7a93b8e3dab1"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 五盖山",
        "preface": "",
        "paragraphs": [
            "五峰如盖色苍苍，隔断蛮陬与瘴乡。",
            "才见山中冬有雪，郴人预说岁丰穰。"
        ],
        "notes": "",
        "id": "ae8f6f88e5f8c2224d24fb8332ce208e"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 黄相山",
        "preface": "",
        "paragraphs": [
            "东带连山接五羊，西分郴水下三湘。",
            "路人到此休南去，岭外千峰尽瘴乡。"
        ],
        "notes": "",
        "id": "3b9baf4896cc0c6f5936d4d506b914b5"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 百丈山",
        "preface": "",
        "paragraphs": [
            "萦迂鸟道少人通，只有豺狼夜过踪。",
            "自衒崚嶒逾百丈，安知七十二高峰。"
        ],
        "notes": "",
        "id": "2ab3634fde99710aaa1f347e75a9836a"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 孤山",
        "preface": "",
        "paragraphs": [
            "瘴山蛮岭鬭嵯峨，高可跻登不可磨。",
            "万岫千岩皆阘茸，一峰孤秀不如多。"
        ],
        "notes": "",
        "id": "163075767b930a2dfa21b8da44597f43"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 雕玉山",
        "preface": "",
        "paragraphs": [
            "培嵝崎岖面碧霄，何曾温润似琼瑶。",
            "一堆顽石郴江上，纵有昆刀不可雕。"
        ],
        "notes": "",
        "id": "cb2e8fd75ab9a5483f91094fcc4c3a6b"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 桄榔山",
        "preface": "",
        "paragraphs": [
            "休言鸟道与羊肠，鸟道羊肠不可方。",
            "却喜年年种麰麦，山中不用有桄榔。"
        ],
        "notes": "",
        "id": "c6c2092ce9672d96f8fa4c617d4ef1b1"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 马岭",
        "preface": "",
        "paragraphs": [
            "牛山日日夕阳红，鹿洞年年草色浓。",
            "更有当时马行处，郴人犹指旧骡踪。"
        ],
        "notes": "",
        "id": "2d381021e740215cabc5f569f7fa1d8b"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 话石",
        "preface": "",
        "paragraphs": [
            "人世哓哓已不根，更堪顽石亦纷纷。",
            "何如缄口藏长舌，道路如今已厌闻。"
        ],
        "notes": "",
        "id": "e8e6cec973c4ffb5526be4a0eb62d6ce"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 白鹿岩",
        "preface": "",
        "paragraphs": [
            "风驭云轩鹤羽轻，野麋常此望霓旌。",
            "当时岩下藏身处，依旧春来草自生。"
        ],
        "notes": "",
        "id": "1b273eeba250c52628880911adbd288d"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 坦山岩",
        "preface": "",
        "paragraphs": [
            "空山夜雨鬼神愁，怪石层崖虎豹忧。",
            "鸟道不通车马到，只供衲子羽人游。"
        ],
        "notes": "",
        "id": "defd0948ad4562c17cbbfae4de3c7145"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 兜率岩",
        "preface": "",
        "paragraphs": [
            "泉如铅汞流丹灶，石似珊瑚出海涛。",
            "不会当时融结意，区区虽巧亦何劳。"
        ],
        "notes": "",
        "id": "86fca898128f61c3f893de35ca23b6e5"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 王履岩",
        "preface": "",
        "paragraphs": [
            "勾践因何渡楚川，苍苍双石卧寒烟。",
            "当时纵使为淫巧，片石安能作履穿。"
        ],
        "notes": "",
        "id": "e0ae4571ed1acf35edc86cbddd9a801d"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 郴江口",
        "preface": "",
        "paragraphs": [
            "扁舟斗转急如飞，对此令人忆退之。",
            "不但郴江有佳句，叉鱼祷雨尽留诗。"
        ],
        "notes": "",
        "id": "fff48ccf529ef54e34248f4df0927fcd"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 灵湫",
        "preface": "",
        "paragraphs": [
            "老蛟力鬭死池中，山下流泉暗谷通。",
            "风雨年年常十五，休将涓滴强邀功。"
        ],
        "notes": "",
        "id": "a0be8d6c2b43589ef3a376548b2510cd"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 中洲",
        "preface": "",
        "paragraphs": [
            "卷地江流绕古城，参天乔木一洲横。",
            "年年秋雨无情甚，沙嘴才高又压平。"
        ],
        "notes": "",
        "id": "6f46d4f22e692e6afa656f075edd6a83"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 崇德河",
        "preface": "",
        "paragraphs": [
            "楚俗声音误最多，近来方证桂门讹。",
            "分明流向郴人道，此水今名崇德河。"
        ],
        "notes": "",
        "id": "66323a0f06e3f413d58b3497e6a19de3"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 怨溪",
        "preface": "",
        "paragraphs": [
            "溅溅溪水石磷磷，两岸山花野草春。",
            "流去前滩何处问，不知当日怨何人。"
        ],
        "notes": "",
        "id": "37f308aaf8bdc01795ca203f656027a9"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 千秋水",
        "preface": "",
        "paragraphs": [
            "不求至道不修真，一穴涓涓岂有神。",
            "王锡苏耽已仙去，未应皆是酌泉人。"
        ],
        "notes": "",
        "id": "6ed458d2ba7b672168696cfaa68d26f1"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 潮井",
        "preface": "",
        "paragraphs": [
            "朔月盈亏已可疑，随泉上下更难知。",
            "钱塘江在吴山外，谁见来时与落时。"
        ],
        "notes": "",
        "id": "a40eba2b7ceb87e14ffd5fbaac67f043"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 浪井",
        "preface": "",
        "paragraphs": [
            "可畏人情与世途，险如波浪起江湖。",
            "岂知荆楚山川地，坎井泓泉无处无。"
        ],
        "notes": "",
        "id": "58623c9fb798cf6a620736361fe06aa7"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 橘井",
        "preface": "",
        "paragraphs": [
            "苏仙旧隠已藤萝，橘井空来岁月多。",
            "摘叶汲泉皆朽骨，郡人犹说愈沉疴。"
        ],
        "notes": "",
        "id": "a8465a4e4eef773c9985fb9978bb2e09"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 愈泉",
        "preface": "",
        "paragraphs": [
            "未载人间肘后书，此名直恐是相诬。",
            "古人诗病知多少，试问从来疗得无。"
        ],
        "notes": "",
        "id": "cf8bda2249fe8b1159e0c845783102bd"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 圆泉",
        "preface": "",
        "paragraphs": [
            "清冽渊渊一窦圆，每来尝为试茶煎。",
            "又新水鉴全然误，第作人间十八泉。"
        ],
        "notes": "",
        "id": "88bd50dab223e30860fa85bd0a57737d"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 温泉",
        "preface": "",
        "paragraphs": [
            "谁将炎热换清凉，可使澄泓作沸扬。",
            "从赐骊山妃子沐，人间处处重温汤。"
        ],
        "notes": "",
        "id": "caf42477325d1dbea3123c6943bd6144"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 香泉",
        "preface": "",
        "paragraphs": [
            "僧舍灵源静不流，只供斋钵与茶瓯。",
            "直应老衲投薰陆，石罅云根久未收。"
        ],
        "notes": "",
        "id": "2df1f467d7b857e7cbb6ed253dccbe38"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 醽醁泉",
        "preface": "",
        "paragraphs": [
            "玉为曲糵石为垆，万榼千壶汲未枯。",
            "山下家家有醇酒，酿时皆用此泉无。"
        ],
        "notes": "",
        "id": "4bd603372455917bd003d55a399c53ce"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 蒙泉",
        "preface": "",
        "paragraphs": [
            "流出山根无尽时，潜深不似瀑泉飞。",
            "此时非净还非垢，欲洗须知是钝机。"
        ],
        "notes": "",
        "id": "ca5d5673fb1e9e63ec19f79c9f063cc0"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 剑泉",
        "preface": "",
        "paragraphs": [
            "太阿气在斗牛边，报惠论雠世有仙。",
            "黥贼东来携败铁，地灵安肯为生泉。"
        ],
        "notes": "",
        "id": "6498d35779cfb865e070710b7521bc4a"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 贪泉",
        "preface": "",
        "paragraphs": [
            "玉洁冰寒彻底清，不因汲引有亏盈。",
            "廉泉让水贪无异，空使时人恶此名。"
        ],
        "notes": "",
        "id": "66e5be6b795cbfec3659ec6b55373397"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 寒泉",
        "preface": "",
        "paragraphs": [
            "春欲为霜夏欲冰，一山寒气逼人清。",
            "应知炎冷难同处，甘与汤泉各自生。"
        ],
        "notes": "",
        "id": "491502b377879e264fc487eb931299db"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 郴江",
        "preface": "",
        "paragraphs": [
            "不分涓滴溉田畴，只有重滩碍巨舟。",
            "险似瞿塘并赣水，岂能如鉴泻清流。"
        ],
        "notes": "",
        "id": "cbbf46d6e44903cdd30f50614cf4c374"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 灵寿木",
        "preface": "",
        "paragraphs": [
            "聊依枯木伴寒藤，曾为当年孔傅生。",
            "寂寞空山穷谷里，如今文杏又争名。"
        ],
        "notes": "",
        "id": "0ab3604d3501986b6f3f32d72f9936bb"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 茶山寺",
        "preface": "",
        "paragraphs": [
            "莽草寒芦事不经，八峰深在乱云层。",
            "只因一句鹅湖谶，直至于今有此称。"
        ],
        "notes": "",
        "id": "dea973f6b5efcb9c163db8ee9b3530bb"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 会胜寺",
        "preface": "",
        "paragraphs": [
            "灵寿山前古梵宫，粥鱼斋鼓白云中。",
            "衲僧若会蒙泉意，竟与曹溪一径通。"
        ],
        "notes": "",
        "id": "9b6b13791bcdaa5c1e763888f8ab4d81"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 香山寺",
        "preface": "",
        "paragraphs": [
            "十里城南古道场，一泓寒水翠微傍。",
            "幽人衲子时来汲，疑是山中草木香。"
        ],
        "notes": "",
        "id": "1b6e8f3efa95015ba4795858723b6b43"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 崇毅寺",
        "preface": "",
        "paragraphs": [
            "城外招提竹隠门，更无一点利名尘。",
            "蒲团纸帐松窗下，却有安禅藏卷人。"
        ],
        "notes": "",
        "id": "aea35b4fa66369c33fc5180f231ff09c"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 干明寺",
        "preface": "",
        "paragraphs": [
            "寺古僧残丈室空，我来试问老禅翁。",
            "直松曲棘都休道，庭下山茶为甚红。"
        ],
        "notes": "",
        "id": "d4c0dd713fc80f703d6ffe7982332f7f"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 开福寺",
        "preface": "",
        "paragraphs": [
            "郴江东畔小禅林，谁见当年地布金。",
            "夜磬一敲僧定出，水声东去月西沉。"
        ],
        "notes": "",
        "id": "2bf3a95f43e375bc4ab9b02663f98f0f"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 开利寺",
        "preface": "",
        "paragraphs": [
            "修篁乔木水西涯，古屋颓垣达磨家。",
            "持钵但闻僧乞供，杜门不为客烹茶。"
        ],
        "notes": "",
        "id": "459841748f4e0b4d2c8ae5c9ce9a0fc2"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 东山寺",
        "preface": "",
        "paragraphs": [
            "竹外长桥过水西，林中钟磬旧禅扉。",
            "筇迎残月僧包去，帆背斜阳客艇归。"
        ],
        "notes": "",
        "id": "d56bbe2bc3895a7ad885f4df88e37773"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 太平寺",
        "preface": "",
        "paragraphs": [
            "石虎城西郴水边，支提突兀祖灯传。",
            "有人认得双岩桂，何必庭前柏子禅。"
        ],
        "notes": "",
        "id": "8e545929d79d1bffb8f183cecccbb5f6"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 南塔寺",
        "preface": "",
        "paragraphs": [
            "江岸南峰对石城，僧房高在乱云层。",
            "台前天阔秋多月，塔上风微夜有灯。"
        ],
        "notes": "",
        "id": "c8cee7ad2bdc3790d074287546225c3a"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 妙胜寺",
        "preface": "",
        "paragraphs": [
            "谁营僧舍近西城，今与行人作短亭。",
            "庭下秋风花簌簌，门前春水竹青青。"
        ],
        "notes": "",
        "id": "81437c49e31d4e9ce7bc7297ca7099a4"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 永庆寺",
        "preface": "",
        "paragraphs": [
            "空庭生草路生苔，寂寂荆扉小径开。",
            "有客试泉方到此，须知不是为僧来。"
        ],
        "notes": "",
        "id": "307706d31c33fde3c70d371424b70f58"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 尊胜寺",
        "preface": "",
        "paragraphs": [
            "老僧不复识丛林，只说幽栖是息心。",
            "可惜一溪东去水，更无轩石称登临。"
        ],
        "notes": "",
        "id": "fdca467be46fb856840e67f26cf60838"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 白虎城",
        "preface": "",
        "paragraphs": [
            "楚人未筑上游城，千古冤声尚未平。",
            "雉堞已然无石虎，不知何用昔时名。"
        ],
        "notes": "",
        "id": "56508cf1ff8bb16a4d99d9be44ce475d"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 石城",
        "preface": "",
        "paragraphs": [
            "郴江淼淼接湘天，层壁重崖北水边。",
            "数日东风春浪恶，渔舟不是莫愁船。"
        ],
        "notes": "",
        "id": "8bc7beda06174227214be1533cadfca2"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 苏仙祠",
        "preface": "",
        "paragraphs": [
            "羽节云旌事已空，旧庵今在最高峰。",
            "拂坛不见当时竹，系马犹存旧日松。"
        ],
        "notes": "",
        "id": "8b0d46332a7983a3d63b0a8f05044c4a"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 孝妇冢",
        "preface": "",
        "paragraphs": [
            "国史班班有旧闻，欲将重说与郴人。",
            "教知蔡妇潸然意，可比神仙噀酒神。"
        ],
        "notes": "",
        "id": "8c6eb565a8562c9f5a0f433082b046b8"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 久留冈",
        "preface": "",
        "paragraphs": [
            "颍人间欲问郴人，卫飒如何似寇恂。",
            "只恐当时遮道者，不应皆是惜留人。"
        ],
        "notes": "",
        "id": "433a47c7a03653a3db482eaa661c5897"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 刘相国书堂",
        "preface": "",
        "paragraphs": [
            "疏林翠竹水沧沧，问是刘公旧隠堂。",
            "但得青编有完传，故居寂寞亦何伤。"
        ],
        "notes": "",
        "id": "585138b60c1ba7eaf659a34db8152413"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 窊樽",
        "preface": "",
        "paragraphs": [
            "山中闻有酒官泉，复有窊樽在水边。",
            "荆楚人皆喜群饮，见时应有口流涎。"
        ],
        "notes": "",
        "id": "b2a45eebc1bd5a01bb8d155d95b37897"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 迷桥",
        "preface": "",
        "paragraphs": [
            "林花岸柳草芊芊，山下长桥跨碧川。",
            "往事茫茫无问处，不知迷俗是迷仙。"
        ],
        "notes": "",
        "id": "b7fa7d49b5f7bd81948ce6847087cbad"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 桂门关",
        "preface": "",
        "paragraphs": [
            "恶名辨正可无疑，已有金华学士题。",
            "寄语往来荆广客，鬼门关在鬰林西。"
        ],
        "notes": "",
        "id": "174863d7fdfa5281c1304e2964ef767f"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 漏天",
        "preface": "",
        "paragraphs": [
            "从古常闻有漏天，此言恐是里人传。",
            "山深自合常多雨，不是娲皇补未全。"
        ],
        "notes": "",
        "id": "c42a19363bdeda3779a399b4de097e63"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 飞仙桥",
        "preface": "",
        "paragraphs": [
            "柜中飞出过辽天，楼上归来又几年。",
            "云物已闲松已老，芝田依旧在桥边。"
        ],
        "notes": "",
        "id": "03bc7ec809a457044ede8cc9f3390f2d"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 栖凤驿",
        "preface": "",
        "paragraphs": [
            "凤出明时欲览辉，栖桐食竹屡来仪。",
            "空山穷谷无丹穴，肯伴鸱鸮共一枝。"
        ],
        "notes": "",
        "id": "631f07cad0689aaed1889516f2199807"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 龟峰铺",
        "preface": "",
        "paragraphs": [
            "山似龟形古戍西，路人到此欲稽疑。",
            "刳肠钻灼犹难信，顽石何缘解有知。"
        ],
        "notes": "",
        "id": "f72717e8965004bec8ef58dcb7c1b876"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 蔡伦宅",
        "preface": "",
        "paragraphs": [
            "竹简韦编写六经，不知何用捣枯藤。",
            "自从杵臼深藏后，采楮舂桑事已更。"
        ],
        "notes": "",
        "id": "cff9c7025f300570c75d0398862a8ac9"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 西湖",
        "preface": "",
        "paragraphs": [
            "岸草江花对夕阳，满船新月夜鸣榔。",
            "秋清菡萏红千柄，风静琉璃碧一方。"
        ],
        "notes": "",
        "id": "1ca914559e2e3fbe1f416cc184dca790"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 宣风道上",
        "preface": "",
        "paragraphs": [
            "马蹄西去夕阳催，浓淡寒山翠作堆。",
            "北雁无情怕秋热，带将寒信过江来。"
        ],
        "notes": "",
        "id": "2f7b52a9e2e7afb92a1082562b303bac"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 题春波亭",
        "preface": "",
        "paragraphs": [
            "数叶荷衣一短藜，春波亭上倚斜晖。",
            "无人会得诗中画，凭尽阑干又独归。"
        ],
        "notes": "",
        "id": "160b25db207d1a7099284ebe7a63dee6"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "游紫微观",
        "preface": "",
        "paragraphs": [
            "春来犹未到金庭，桃杏离披柳已青。",
            "直待斜阳方兴尽，一筇独立紫微亭。"
        ],
        "notes": "",
        "id": "95b243116cedd0600346adb443f37b0d"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "佛惠寺",
        "preface": "",
        "paragraphs": [
            "细雨斜风入乱山，湿云堆里见东关。",
            "一筇来访林间寺，杜宇数声春又还。"
        ],
        "notes": "",
        "id": "0ede590326bdad42b7f57cab9cfaad22"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "濡须寺",
        "preface": "",
        "paragraphs": [
            "筇杖芒鞋上小蓬，半篙春水饱帆风。",
            "两关三寺山无数，藏在蒙蒙烟雨中。"
        ],
        "notes": "",
        "id": "1b5465bb41799998aa3fdf37e49d0201"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "苏仙山",
        "preface": "",
        "paragraphs": [
            "一溪清泚万峰环，人过重重紫翠间。",
            "绿竹乔松三十里，云中犹未见苏山。"
        ],
        "notes": "",
        "id": "13af3ee73a2cdbb7f994ab908ee707d0"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "谩成三首  其一",
        "preface": "",
        "paragraphs": [
            "蓬池旧草绿茸茸，爱酒清谈隠者风。",
            "纵似步兵成底事，啸台依旧夕阳中。"
        ],
        "notes": "",
        "id": "1ce09c56fdb78bbdd92ef18ab1df6c85"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "谩成三首  其二",
        "preface": "",
        "paragraphs": [
            "心若金兰过耳余，春来还共客东都。",
            "几时却泛清河水，已约荆谿共卜居。"
        ],
        "notes": "",
        "id": "8a32413c79263440948a4793226f8145"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "谩成三首  其三",
        "preface": "",
        "paragraphs": [
            "太白仙人白玉篇，逸才清思两难全。",
            "如今貂尾容相续，只恐巴吟不足传。"
        ],
        "notes": "",
        "id": "816f67fe1b394772518706ffc453168b"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "过算陂二首  其一",
        "preface": "",
        "paragraphs": [
            "湖上千山山外天，寒光翠色混轻烟。",
            "篮舆路转重回首，疑是松江在目前。"
        ],
        "notes": "",
        "id": "57feb7f319f12a08a08148b84b6393f1"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "过算陂二首  其二",
        "preface": "",
        "paragraphs": [
            "湖水随风洗岸沙，笋梢成竹荻生芽。",
            "不知谁唤春归去，留下子规啼晚花。"
        ],
        "notes": "",
        "id": "3dee80bbf4fc913eab38de5979333469"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "寄郑良佐",
        "preface": "",
        "paragraphs": [
            "书生著书贪日课，文士卖文救穷饿。",
            "青楼歌酒属富儿，不意此名君乃荷。",
            "风波平地自谁始，一倡从知百人和。",
            "东鲁男子旧修谨，南郡诸生底逋播。",
            "平安敢烦街吏报，洁白长赓楚人些。",
            "流言不计两曾参，机上慈亲枉惊堕。",
            "阮舍尤须办南北，杜冠可无分小大。",
            "宁知宋玉笑登徒，或指宣尼作阳货。",
            "璧亡误使张仪去，兵利徒为少卿祸。",
            "违从兄食祇厚诬，偿同舍金聊引过。",
            "无黥可息劓可补，未信白璧青蝇涴。",
            "君不见吾宗孟公士所倾，亦有俗子惊人坐。"
        ],
        "notes": "",
        "id": "3278e59397bbd68259048d6e50b7cefb"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "任元受耿时举有和篇谨用韵写寄",
        "preface": "",
        "paragraphs": [
            "射策明光最上游，干霄直气接云浮。",
            "平生所闻任定祖，十年坚卧岩壑幽。",
            "胸中经济几韬略，价高连城人不酬。",
            "急流勇退莫予武，旁观谁为君王留。",
            "归来万事了无愧，罪我知我惟春秋。",
            "海沂之康谈笑事，分毫未展帷幄筹。",
            "倒屣能延吾党士，此客标置高南州。",
            "翰墨从容千万字，韵高不作河西讴。",
            "各持吾素报吾主，为公不必须孙刘。",
            "嗟我已衰人不数，去来乘雁双凫鸥。"
        ],
        "notes": "",
        "id": "022a1447d3f8785ef56ec129effc3b27"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "寄徐季秉",
        "preface": "",
        "paragraphs": [
            "小窗杯酒恨匆匆，别后谁来旅梦中。",
            "寒食东风归去后，寻盟须过蒜山东。"
        ],
        "notes": "",
        "id": "08293bba951b9b5dd54919e0ff21ab4d"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "往知袁州道经末山",
        "preface": "",
        "paragraphs": [
            "斜阳骑马末山隈，淡碧晴空雁字回。",
            "一片愁怀似黄叶，晚风吹送九峰来。"
        ],
        "notes": "",
        "id": "ba03acfb3d9e0e1bee2860047afd13d6"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "无讼堂",
        "preface": "",
        "paragraphs": [
            "欲为袁人弭谤声，因将无讼榜堂名。",
            "他时茇舍棠休剪，近日环扉草已生。",
            "自是索瘢求大察，却疑束矢听难明。",
            "要知本乐农桑处，请看东郊垅上耕。"
        ],
        "notes": "",
        "id": "a2c8459445de7355a00dc908162e6f54"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "高亭山",
        "preface": "",
        "paragraphs": [
            "苍苍黄叶满闲亭，门对南山数点青。",
            "过客不知兴废事，犹言汉县是高亭。"
        ],
        "notes": "",
        "id": "db8049d778e4f6be2458d54f5c46ff52"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "游虎丘",
        "preface": "",
        "paragraphs": [
            "踏石青鞋滑，西风系小舟。",
            "浅塘疏荇水，高树老籐秋。",
            "行柳乱余兴，衰芜铺远愁。",
            "萧萧晚城角，排日下林头。"
        ],
        "notes": "",
        "id": "c82d21be79bc3a318aaf5776cdb1d417"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "便县怀古",
        "preface": "",
        "paragraphs": [
            "兔葵燕麦撼春风，废址颓垣古县封。",
            "聚落已迁江上去，隔林已旧雨三峰。"
        ],
        "notes": "",
        "id": "b9ca71cde82af97165e810b0a660b91c"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "黄花渡",
        "preface": "",
        "paragraphs": [
            "晓渡黄花溪水湍，鸣榔身在小沙滩。",
            "盘斜曲踏畬田去，露下星稀霜月寒。"
        ],
        "notes": "",
        "id": "a214582406cc3a63a879fdc9602b55e6"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "湘东驿至萍乡",
        "preface": "",
        "paragraphs": [
            "萍乡路与醴陵通，溪上长亭草木中。",
            "行尽江南有山处，门前隔水是湘东。"
        ],
        "notes": "",
        "id": "4a67dd4ffaf248562a5ed3cef3ab42af"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "萍乡绝句",
        "preface": "",
        "paragraphs": [
            "春尽江南归已迟，湘南风雨度花时。",
            "无因剪取湘江色，携看江屏画竹枝。"
        ],
        "notes": "",
        "id": "99d1eaac15c5128e84e6f0e23ecfa0b8"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "分宜绝句",
        "preface": "",
        "paragraphs": [
            "扶疏碧树想吾庐，近隔清江几舍余。",
            "少听光风吹剩水，未妨萧寺曝新书。"
        ],
        "notes": "",
        "id": "b43a1aeda4cfbd80c4f40241f30d6f07"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "万载县",
        "preface": "",
        "paragraphs": [
            "门横路断竹为篱，雪色漫漫瓦屋稀。",
            "黄领青腰墟市罢，尽沽红酒夕阳归。"
        ],
        "notes": "",
        "id": "91ac4436180713131f37aa66c508bfe0"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "至上高邑",
        "preface": "",
        "paragraphs": [
            "上蔡人归古县封，蜀江依旧水流东。",
            "末山云散庵犹在，敖岭丹成井已空。"
        ],
        "notes": "",
        "id": "959f7159055ffbd9f1369f17a9f6a905"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "晓发上高",
        "preface": "",
        "paragraphs": [
            "城外斜溪踏水过，不沿危磴却扪萝。",
            "明朝又入宜春去，想近湖湘山更多。"
        ],
        "notes": "",
        "id": "6d5299f34115d7bd50127b29d67fcf10"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "宿路口驿",
        "preface": "",
        "paragraphs": [
            "孤猿啼处宿山村，读尽离骚自掩门。",
            "寓意偶成长短句，半窗灯火月黄昏。"
        ],
        "notes": "",
        "id": "e43e67a42a7213fd08bb2f521499455a"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "禅慧寺",
        "preface": "",
        "paragraphs": [
            "老僧搘竹面如灰，门闭寒云冷不开。",
            "车马纷纷多少客，端知不是爱山来。"
        ],
        "notes": "",
        "id": "b679f407a49896b37defdb7557e3cb1e"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "九峰",
        "preface": "",
        "paragraphs": [
            "九峰深处是禅关，依旧居人说了然。",
            "一句本来男女话，当时应为灌溪传。"
        ],
        "notes": "",
        "id": "7805e6e5eb3937c9228e594673402e9f"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "过萍乡",
        "preface": "",
        "paragraphs": [
            "悠悠休问渡江萍，山人毛人丹已成。",
            "路入潇湘向西去，暮云寒日下孤城。"
        ],
        "notes": "",
        "id": "90974473b1f934f5883d5d1d2c5c5d83"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "题宣风驿",
        "preface": "",
        "paragraphs": [
            "浅浅泸潇水，粼粼碧玉光。",
            "马蹄飞电疾，突过板桥霜。"
        ],
        "notes": "",
        "id": "27cb7e1b8b7d32bbffb033bfcd72cb7a"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "无水不如三峡险，有山皆似七闽深。"
        ],
        "notes": "",
        "id": "da1202ae2140feced76abb3de5f705d6"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "万壑深连郴水出，千山高拥石门开。"
        ],
        "notes": "",
        "id": "163feda39d7e0b2fcd1b29d70b353c8b"
    },
    {
        "author": "阮阅",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "晓云舒瑞。",
            "寒影初回长日至。",
            "罗袜新成。",
            "更有何人继后尘。",
            "绮窗寒浅。",
            "尽道朝来添一线。",
            "秉烛须游。",
            "已减铜壶昨夜筹。"
        ],
        "notes": "",
        "id": "89176da12672eded3d184cf15b062e2b"
    },
    {
        "author": "阮阅",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "芝检下中天，春寒犹浅。",
            "馀闰银蟾许重看。",
            "满城灯火，又遍高楼深院。",
            "宝鞍催绣毂，香风软。",
            "憔悴慢翁，萧条古县。",
            "随分良辰试开宴。",
            "且倾芳酒，共听新声弦管。",
            "夜阑人未散，更筹转。"
        ],
        "notes": "",
        "id": "7f3b75c4fd305d096998bc933522ba5b"
    },
    {
        "author": "阮阅",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "赵家姊妹，合在昭阳殿。",
            "因甚人间有飞燕。",
            "见伊底，尽道独步江南，便江北、也何曾惯见。",
            "惜伊情性好，不解嗔人，长带桃花笑时脸。",
            "向尊前酒底，得见些时，似恁地、能得几回细看。",
            "待不眨眼儿、觑著伊，将眨眼底工夫，剩看几遍。"
        ],
        "notes": "",
        "id": "6be2a7ef3f2b40dd2a2d3e47750a4027"
    },
    {
        "author": "阮阅",
        "dynasty": "宋",
        "type": "词",
        "rhythmic": "眼儿媚",
        "title": "",
        "preface": "",
        "paragraphs": [
            "楼上黄昏杏花寒。",
            "斜月小栏干。",
            "一双燕子，两行征雁，画角声残。",
            "绮窗人在东风里，洒泪对春闲。",
            "也应似旧，盈盈秋水，淡淡春山。"
        ],
        "notes": "",
        "id": "2c2b40f93cb1de2f678d4e277ab060bb"
    },
    {
        "author": "阮阅",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "驿使初回，新阳才报。",
            "时和倍觉青春早。",
            "华灯和月拥朱轓，花间万点寒星小。",
            "团扇歌清，重裀舞妙。",
            "游人只恐归来悄。",
            "明年亲侍辇舆行，未应肯记濡须好。"
        ],
        "notes": "",
        "id": "4afbc7c2e5b3e31e72f6bd5c0fb0ce42"
    },
    {
        "author": "阮阅",
        "dynasty": "宋",
        "type": "词",
        "rhythmic": "锦堂春・锦堂春慢",
        "title": "",
        "preface": "",
        "paragraphs": [
            "江入重关，山围翠巘，湖边自古巢阳。",
            "正梅残林坞，冰泮池塘。",
            "闻道当年父老，记梅福、曾隐南昌。",
            "有长堤万柳，映□参差，尽是甘棠。",
            "共夸金斗。"
        ],
        "notes": "",
        "id": "80849e670f4c11eb567140924b45dd55"
    }
]