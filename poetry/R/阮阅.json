[
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 东楼",
        "preface": "",
        "paragraphs": [
            "危城雉堞对东山，谁创高楼十二栏。",
            "独鹤不来松已老，春风动处日三竿。"
        ],
        "notes": "",
        "id": "81c311f1dac563585da90f1271b6e8e6"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 上仙阁",
        "preface": "",
        "paragraphs": [
            "曲槛危梯紫翠中，苏仙宅畔古城东。",
            "不须更著登山屐，万岫千峰一日穷。"
        ],
        "notes": "",
        "id": "9eabcc6378d0a6806bea5e9357e132cb"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 俯春亭",
        "preface": "",
        "paragraphs": [
            "城上危亭可摘云，四边山色翠为邻。",
            "下窥城郭无余蕴，草色花光尽是春。"
        ],
        "notes": "",
        "id": "cf22a0ee216a13815281221f3185f840"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 山阴堂",
        "preface": "",
        "paragraphs": [
            "修竹苍苍似剡川，浮觞可继永和年。",
            "不知谁有羲之笔，欲写兰亭第二篇。"
        ],
        "notes": "",
        "id": "7661646064b4148a61cc34ae20f01f8f"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 藏春亭",
        "preface": "",
        "paragraphs": [
            "百紫千红一径深，臙脂为地粉为林。",
            "有人来问春何在，向道花间无处寻。"
        ],
        "notes": "",
        "id": "b5da9fedfcca99cacd136050c1dce1a7"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 灵寿庵",
        "preface": "",
        "paragraphs": [
            "结茅编竹对高丛，不种修篁不植松。",
            "但得数枝花似雪，何须裁截伴枯筇。"
        ],
        "notes": "",
        "id": "ea2135cfac0ab81406e611e3ff92675e"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 清淑堂",
        "preface": "",
        "paragraphs": [
            "三仙一相有遗风，清淑谁言到此穷。",
            "寄与郴阳忠信士，得名端合谢韩公。"
        ],
        "notes": "",
        "id": "f843b04a2b47140c28e59c2c0251d221"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 筼筜亭",
        "preface": "",
        "paragraphs": [
            "娟娟细细两三丛，却厌桃花相近红。",
            "已有数枝湘浦月，不消千亩渭川风。"
        ],
        "notes": "",
        "id": "0e3fd3effd3d000c7e6a60ab479dcc02"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 三怀堂",
        "preface": "",
        "paragraphs": [
            "东京吏治孰称循，范晔才书十二人。",
            "前日桂阳三太守，许谁来此继芳尘。"
        ],
        "notes": "",
        "id": "f4ac645b647d292d3d1192a7e106ec69"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 射圃亭",
        "preface": "",
        "paragraphs": [
            "不似投壶谩雅歌，纵贤无奈罚觥何。",
            "若知蓬矢桑弧意，不用穿杨中鹄多。"
        ],
        "notes": "",
        "id": "f16e76a0a33fa531edec67d11782fb33"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 紫芝亭",
        "preface": "",
        "paragraphs": [
            "和气薰蒸庶草灵，昔年闻有紫芝生。",
            "史官不绝书祥瑞，几欲图形献此名。"
        ],
        "notes": "",
        "id": "b9b852a5c8504fd885017569a991eb27"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 撷芳园",
        "preface": "",
        "paragraphs": [
            "万萼千枝二月春，只愁风雨便成尘。",
            "不知谁撷香英去，自有寻芳拾翠人。"
        ],
        "notes": "",
        "id": "76957047aa209035e2092dd0961eb020"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 砌台",
        "preface": "",
        "paragraphs": [
            "翠珉斜倚若危梯，上出高城下枕池。",
            "不但绮罗为戏事，又将台使补庐儿。"
        ],
        "notes": "",
        "id": "f7b47aec64a52d6b2b492d85b13595a1"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 西楼",
        "preface": "",
        "paragraphs": [
            "危楼百尺对东山，帘幙秋风卷暮寒。",
            "每向残阳新月看，几人曾此凭栏干。"
        ],
        "notes": "",
        "id": "6958a13938414a8dc4b41a51f2113ab4"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 真仙亭",
        "preface": "",
        "paragraphs": [
            "雕甍画栋对群山，远目增明尽日看。",
            "无奈人心多险伪，须求拳石作峰峦。"
        ],
        "notes": "",
        "id": "7d3de1c15b8243228945118330945b69"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 碧虚亭",
        "preface": "",
        "paragraphs": [
            "筇竹枝弯屐齿摇，登临身觉在烟霄。",
            "千峰险似三川峡，一水深如八月潮。"
        ],
        "notes": "",
        "id": "3cb460768ef3a0bc6445752b21b3e8ca"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 北湖亭",
        "preface": "",
        "paragraphs": [
            "簷楹山影水光中，携酒来时伴钓翁。",
            "四岸烟云芳草绿，一栏风雨落花红。"
        ],
        "notes": "",
        "id": "ad08be643f432165191268bc5bc081d6"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 绿净堂",
        "preface": "",
        "paragraphs": [
            "绿如青草净如渊，远近山光上下天。",
            "有客凭栏若相问，为言此处似蒸川。"
        ],
        "notes": "",
        "id": "34e3a21fd7d8c20d1113ca2be90bf2a2"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 湖亭",
        "preface": "",
        "paragraphs": [
            "城外高堂俯碧湾，山如螺黛水如环。",
            "有时鼓棹来寻胜，直到斜阳未欲还。"
        ],
        "notes": "",
        "id": "d77f1e5f18170a99c08ed54885391697"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 北园",
        "preface": "",
        "paragraphs": [
            "一坞春风北苑芽，满川流水武陵花。",
            "溪东旧观仙人宅，城内高楼刺史家。"
        ],
        "notes": "",
        "id": "59859a7b07bf86f8caa787832d408dde"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 辉松台",
        "preface": "",
        "paragraphs": [
            "灵寿峰前路有苔，松门依旧对山开。",
            "幽人野叟寻僧至，时有辉辉大旆来。"
        ],
        "notes": "",
        "id": "230496210dd1fec3580c68366d671834"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 燕堂",
        "preface": "",
        "paragraphs": [
            "山有香炉水有瓶，斋无尘榻阁无铃。",
            "胡床尘拂枯藜杖，门对江山日夜扃。"
        ],
        "notes": "",
        "id": "b3337030cd4c040d51e8730b8d24cd20"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 竹轩",
        "preface": "",
        "paragraphs": [
            "轩户萧条对北垣，谁来此地种檀栾。",
            "无人会得青青意，雨洗风吹叶叶寒。"
        ],
        "notes": "",
        "id": "317ae223d8e2eacdbd7b22609709812a"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 白莲亭",
        "preface": "",
        "paragraphs": [
            "石甃方池种白莲，庵僧欲绍远公禅。",
            "文皮麈尾来游处，谁似庐山十八贤。"
        ],
        "notes": "",
        "id": "470d1b048963250d3b6641b24f42ddc2"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 南楼",
        "preface": "",
        "paragraphs": [
            "雉堞谯楼紫翠环，红尘扰扰白云闲。",
            "蛮烟瘴雨千峰外，邑屋人家十里间。"
        ],
        "notes": "",
        "id": "3e82f0013e26a6692a5e6b7fe435ebe5"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 东园",
        "preface": "",
        "paragraphs": [
            "芳春合外茂林中，池上新桥路径通。",
            "谁种松篁藏古意，我栽桃李引春风。"
        ],
        "notes": "",
        "id": "fc27b6ab6ce991fbbcca84f853cb952f"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 苏仙观",
        "preface": "",
        "paragraphs": [
            "寂寂星坛长绿苔，井边橘老又重栽。",
            "城头依旧东楼在，未见当时鹤再来。"
        ],
        "notes": "",
        "id": "506e75680c08925c9a210c4e243952ac"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 成仙观",
        "preface": "",
        "paragraphs": [
            "仙去寥寥几百春，隠居依旧在湖濒。",
            "枝头禽语人难会，石上骡踪事已陈。"
        ],
        "notes": "",
        "id": "763dcc005a4e334a6eafd159d8f9b243"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 露仙观",
        "preface": "",
        "paragraphs": [
            "寂寞荒坛枕水边，长沙施药已千年。",
            "松间风露如前日，何事无人更得仙。"
        ],
        "notes": "",
        "id": "f33d0877f8a421d9296faf1f43d81d86"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 骡穴观",
        "preface": "",
        "paragraphs": [
            "朝辞湘楚暮山东，今在蓬莱第几峰。",
            "可笑时人空扰扰，武昌山下问骡踪。"
        ],
        "notes": "",
        "id": "1f4e4f2529ef504024d4418725822aac"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 景星观",
        "preface": "",
        "paragraphs": [
            "圣世休祥见景星，曾闻瑞日庆云生。",
            "羽人中夜来朝斗，透过松梢一点明。"
        ],
        "notes": "",
        "id": "5a13d1793d849e853ec44e47639a4a0a"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 东山",
        "preface": "",
        "paragraphs": [
            "藜杖芒鞋过水东，红裙寂寞酒樽空。",
            "郡人见我应相笑，不似山公与谢公。"
        ],
        "notes": "",
        "id": "7d5e48c2a9a56d3b1baa032184378e8f"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 五盖山",
        "preface": "",
        "paragraphs": [
            "五峰如盖色苍苍，隔断蛮陬与瘴乡。",
            "才见山中冬有雪，郴人预说岁丰穰。"
        ],
        "notes": "",
        "id": "cf6c2893eabbca4c47aa8facc51d69cf"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 黄相山",
        "preface": "",
        "paragraphs": [
            "东带连山接五羊，西分郴水下三湘。",
            "路人到此休南去，岭外千峰尽瘴乡。"
        ],
        "notes": "",
        "id": "3eeb51c57d02f47944e016637f26ab92"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 百丈山",
        "preface": "",
        "paragraphs": [
            "萦迂鸟道少人通，只有豺狼夜过踪。",
            "自衒崚嶒逾百丈，安知七十二高峰。"
        ],
        "notes": "",
        "id": "a4ab29a99bdbe400e7d259e1a874cda2"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 孤山",
        "preface": "",
        "paragraphs": [
            "瘴山蛮岭鬭嵯峨，高可跻登不可磨。",
            "万岫千岩皆阘茸，一峰孤秀不如多。"
        ],
        "notes": "",
        "id": "96345d5b1cdf8c181fb13c2b02138f9c"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 雕玉山",
        "preface": "",
        "paragraphs": [
            "培嵝崎岖面碧霄，何曾温润似琼瑶。",
            "一堆顽石郴江上，纵有昆刀不可雕。"
        ],
        "notes": "",
        "id": "4cf4a488647cb47e3997cee8578649a1"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 桄榔山",
        "preface": "",
        "paragraphs": [
            "休言鸟道与羊肠，鸟道羊肠不可方。",
            "却喜年年种麰麦，山中不用有桄榔。"
        ],
        "notes": "",
        "id": "5637efecff629383a1f090a633e844d5"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 马岭",
        "preface": "",
        "paragraphs": [
            "牛山日日夕阳红，鹿洞年年草色浓。",
            "更有当时马行处，郴人犹指旧骡踪。"
        ],
        "notes": "",
        "id": "a66c03ec711091e91c07c4b7aff813da"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 话石",
        "preface": "",
        "paragraphs": [
            "人世哓哓已不根，更堪顽石亦纷纷。",
            "何如缄口藏长舌，道路如今已厌闻。"
        ],
        "notes": "",
        "id": "358978361c501b03e727e5fbd168064d"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 白鹿岩",
        "preface": "",
        "paragraphs": [
            "风驭云轩鹤羽轻，野麋常此望霓旌。",
            "当时岩下藏身处，依旧春来草自生。"
        ],
        "notes": "",
        "id": "8e566e05f00a749feec95ba7ad6e2e0f"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 坦山岩",
        "preface": "",
        "paragraphs": [
            "空山夜雨鬼神愁，怪石层崖虎豹忧。",
            "鸟道不通车马到，只供衲子羽人游。"
        ],
        "notes": "",
        "id": "0d7cb63a2683993a129d5e3d6b389ac8"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 兜率岩",
        "preface": "",
        "paragraphs": [
            "泉如铅汞流丹灶，石似珊瑚出海涛。",
            "不会当时融结意，区区虽巧亦何劳。"
        ],
        "notes": "",
        "id": "da687d605690dc51701974b9e6d839b3"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 王履岩",
        "preface": "",
        "paragraphs": [
            "勾践因何渡楚川，苍苍双石卧寒烟。",
            "当时纵使为淫巧，片石安能作履穿。"
        ],
        "notes": "",
        "id": "0549541c93e94a7d4c5279aeef139b62"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 郴江口",
        "preface": "",
        "paragraphs": [
            "扁舟斗转急如飞，对此令人忆退之。",
            "不但郴江有佳句，叉鱼祷雨尽留诗。"
        ],
        "notes": "",
        "id": "ab58de97b88ba99b1a8e274c9d0f0713"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 灵湫",
        "preface": "",
        "paragraphs": [
            "老蛟力鬭死池中，山下流泉暗谷通。",
            "风雨年年常十五，休将涓滴强邀功。"
        ],
        "notes": "",
        "id": "49d0bfe874365f8c2ba811ba7a4d6485"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 中洲",
        "preface": "",
        "paragraphs": [
            "卷地江流绕古城，参天乔木一洲横。",
            "年年秋雨无情甚，沙嘴才高又压平。"
        ],
        "notes": "",
        "id": "0eaf453f2e91f6088ec52b38332871fc"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 崇德河",
        "preface": "",
        "paragraphs": [
            "楚俗声音误最多，近来方证桂门讹。",
            "分明流向郴人道，此水今名崇德河。"
        ],
        "notes": "",
        "id": "cca3c306cf190ac5ec32e870eb8bdeec"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 怨溪",
        "preface": "",
        "paragraphs": [
            "溅溅溪水石磷磷，两岸山花野草春。",
            "流去前滩何处问，不知当日怨何人。"
        ],
        "notes": "",
        "id": "1fe772ede2b5728ec71d013ba89b7dd8"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 千秋水",
        "preface": "",
        "paragraphs": [
            "不求至道不修真，一穴涓涓岂有神。",
            "王锡苏耽已仙去，未应皆是酌泉人。"
        ],
        "notes": "",
        "id": "ea0de621f4cc79beeaffd856536d1ef9"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 潮井",
        "preface": "",
        "paragraphs": [
            "朔月盈亏已可疑，随泉上下更难知。",
            "钱塘江在吴山外，谁见来时与落时。"
        ],
        "notes": "",
        "id": "7cb8199865f30bc2408ebfeb953f5e26"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 浪井",
        "preface": "",
        "paragraphs": [
            "可畏人情与世途，险如波浪起江湖。",
            "岂知荆楚山川地，坎井泓泉无处无。"
        ],
        "notes": "",
        "id": "75f84775955d46d407ddcd8479730cc2"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 橘井",
        "preface": "",
        "paragraphs": [
            "苏仙旧隠已藤萝，橘井空来岁月多。",
            "摘叶汲泉皆朽骨，郡人犹说愈沉疴。"
        ],
        "notes": "",
        "id": "2d22062097616f2f7ee10d3e102baafd"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 愈泉",
        "preface": "",
        "paragraphs": [
            "未载人间肘后书，此名直恐是相诬。",
            "古人诗病知多少，试问从来疗得无。"
        ],
        "notes": "",
        "id": "d7e61b0323f345c07b399f0836ad2273"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 圆泉",
        "preface": "",
        "paragraphs": [
            "清冽渊渊一窦圆，每来尝为试茶煎。",
            "又新水鉴全然误，第作人间十八泉。"
        ],
        "notes": "",
        "id": "db737b2254934c15abad99434fb7f667"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 温泉",
        "preface": "",
        "paragraphs": [
            "谁将炎热换清凉，可使澄泓作沸扬。",
            "从赐骊山妃子沐，人间处处重温汤。"
        ],
        "notes": "",
        "id": "2b8614e47d311339b92294396cf88b48"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 香泉",
        "preface": "",
        "paragraphs": [
            "僧舍灵源静不流，只供斋钵与茶瓯。",
            "直应老衲投薰陆，石罅云根久未收。"
        ],
        "notes": "",
        "id": "22cff6b2259dc5e00a9f03318ff3aa4f"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 醽醁泉",
        "preface": "",
        "paragraphs": [
            "玉为曲糵石为垆，万榼千壶汲未枯。",
            "山下家家有醇酒，酿时皆用此泉无。"
        ],
        "notes": "",
        "id": "7d17621133ef6ff2cafe41d5de5413e6"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 蒙泉",
        "preface": "",
        "paragraphs": [
            "流出山根无尽时，潜深不似瀑泉飞。",
            "此时非净还非垢，欲洗须知是钝机。"
        ],
        "notes": "",
        "id": "62745fc80895d41b39745dd1e6b306d5"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 剑泉",
        "preface": "",
        "paragraphs": [
            "太阿气在斗牛边，报惠论雠世有仙。",
            "黥贼东来携败铁，地灵安肯为生泉。"
        ],
        "notes": "",
        "id": "f1560868d72e1acc526c19b216ae332d"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 贪泉",
        "preface": "",
        "paragraphs": [
            "玉洁冰寒彻底清，不因汲引有亏盈。",
            "廉泉让水贪无异，空使时人恶此名。"
        ],
        "notes": "",
        "id": "fd67a28be49c0c22298e61f29482fd7e"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 寒泉",
        "preface": "",
        "paragraphs": [
            "春欲为霜夏欲冰，一山寒气逼人清。",
            "应知炎冷难同处，甘与汤泉各自生。"
        ],
        "notes": "",
        "id": "3edf58d03ed2a8b3954ea53fdd73f3de"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 郴江",
        "preface": "",
        "paragraphs": [
            "不分涓滴溉田畴，只有重滩碍巨舟。",
            "险似瞿塘并赣水，岂能如鉴泻清流。"
        ],
        "notes": "",
        "id": "9811d410fce514e27e197a5152e8825d"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 灵寿木",
        "preface": "",
        "paragraphs": [
            "聊依枯木伴寒藤，曾为当年孔傅生。",
            "寂寞空山穷谷里，如今文杏又争名。"
        ],
        "notes": "",
        "id": "b71f025fd95b44e6eef79900178d0f04"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 茶山寺",
        "preface": "",
        "paragraphs": [
            "莽草寒芦事不经，八峰深在乱云层。",
            "只因一句鹅湖谶，直至于今有此称。"
        ],
        "notes": "",
        "id": "d2922a2e7f318895c8ec6ab5454ac3ae"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 会胜寺",
        "preface": "",
        "paragraphs": [
            "灵寿山前古梵宫，粥鱼斋鼓白云中。",
            "衲僧若会蒙泉意，竟与曹溪一径通。"
        ],
        "notes": "",
        "id": "a01735db0965eaef893d84db23417525"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 香山寺",
        "preface": "",
        "paragraphs": [
            "十里城南古道场，一泓寒水翠微傍。",
            "幽人衲子时来汲，疑是山中草木香。"
        ],
        "notes": "",
        "id": "4e59b3615bf1320d16ba3c2884a9b18f"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 崇毅寺",
        "preface": "",
        "paragraphs": [
            "城外招提竹隠门，更无一点利名尘。",
            "蒲团纸帐松窗下，却有安禅藏卷人。"
        ],
        "notes": "",
        "id": "52c67950e718f25a5c8eaa99e5589093"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 干明寺",
        "preface": "",
        "paragraphs": [
            "寺古僧残丈室空，我来试问老禅翁。",
            "直松曲棘都休道，庭下山茶为甚红。"
        ],
        "notes": "",
        "id": "b0a13b1ba171d08a1bf71cc1d25da978"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 开福寺",
        "preface": "",
        "paragraphs": [
            "郴江东畔小禅林，谁见当年地布金。",
            "夜磬一敲僧定出，水声东去月西沉。"
        ],
        "notes": "",
        "id": "a9acbe498b010dce11ecee11a23002c5"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 开利寺",
        "preface": "",
        "paragraphs": [
            "修篁乔木水西涯，古屋颓垣达磨家。",
            "持钵但闻僧乞供，杜门不为客烹茶。"
        ],
        "notes": "",
        "id": "4a80b37aa9c2b8b12486ea2618eb5785"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 东山寺",
        "preface": "",
        "paragraphs": [
            "竹外长桥过水西，林中钟磬旧禅扉。",
            "筇迎残月僧包去，帆背斜阳客艇归。"
        ],
        "notes": "",
        "id": "6452b237ba3bc2eb483fbb1cec8f1e02"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 太平寺",
        "preface": "",
        "paragraphs": [
            "石虎城西郴水边，支提突兀祖灯传。",
            "有人认得双岩桂，何必庭前柏子禅。"
        ],
        "notes": "",
        "id": "ac1b33ae09c9592a12317b1a5551cb49"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 南塔寺",
        "preface": "",
        "paragraphs": [
            "江岸南峰对石城，僧房高在乱云层。",
            "台前天阔秋多月，塔上风微夜有灯。"
        ],
        "notes": "",
        "id": "a686d9155f7ae96cd3570ae219634f30"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 妙胜寺",
        "preface": "",
        "paragraphs": [
            "谁营僧舍近西城，今与行人作短亭。",
            "庭下秋风花簌簌，门前春水竹青青。"
        ],
        "notes": "",
        "id": "0d073e2d1fff7e8cdbb3b763833f4cd5"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 永庆寺",
        "preface": "",
        "paragraphs": [
            "空庭生草路生苔，寂寂荆扉小径开。",
            "有客试泉方到此，须知不是为僧来。"
        ],
        "notes": "",
        "id": "c4691764a7cfb4406c60e65997ce1578"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 尊胜寺",
        "preface": "",
        "paragraphs": [
            "老僧不复识丛林，只说幽栖是息心。",
            "可惜一溪东去水，更无轩石称登临。"
        ],
        "notes": "",
        "id": "84a58a078926be6735919d6e456f9b05"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 白虎城",
        "preface": "",
        "paragraphs": [
            "楚人未筑上游城，千古冤声尚未平。",
            "雉堞已然无石虎，不知何用昔时名。"
        ],
        "notes": "",
        "id": "2b8a2b1e7e11f156561a868925db3858"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 石城",
        "preface": "",
        "paragraphs": [
            "郴江淼淼接湘天，层壁重崖北水边。",
            "数日东风春浪恶，渔舟不是莫愁船。"
        ],
        "notes": "",
        "id": "a46cc549b480a5619e6206074910f2d3"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 苏仙祠",
        "preface": "",
        "paragraphs": [
            "羽节云旌事已空，旧庵今在最高峰。",
            "拂坛不见当时竹，系马犹存旧日松。"
        ],
        "notes": "",
        "id": "525ff0e3afe5db4001db98c072637f15"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 孝妇冢",
        "preface": "",
        "paragraphs": [
            "国史班班有旧闻，欲将重说与郴人。",
            "教知蔡妇潸然意，可比神仙噀酒神。"
        ],
        "notes": "",
        "id": "c5356dd363d15f2179dd64350705ef50"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 久留冈",
        "preface": "",
        "paragraphs": [
            "颍人间欲问郴人，卫飒如何似寇恂。",
            "只恐当时遮道者，不应皆是惜留人。"
        ],
        "notes": "",
        "id": "46ed382dbedf324e73e26dc6806e0ba8"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 刘相国书堂",
        "preface": "",
        "paragraphs": [
            "疏林翠竹水沧沧，问是刘公旧隠堂。",
            "但得青编有完传，故居寂寞亦何伤。"
        ],
        "notes": "",
        "id": "edbd8cb45f588bdd015605702d652614"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 窊樽",
        "preface": "",
        "paragraphs": [
            "山中闻有酒官泉，复有窊樽在水边。",
            "荆楚人皆喜群饮，见时应有口流涎。"
        ],
        "notes": "",
        "id": "cb4a4f619b57278199568715a4e79514"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 迷桥",
        "preface": "",
        "paragraphs": [
            "林花岸柳草芊芊，山下长桥跨碧川。",
            "往事茫茫无问处，不知迷俗是迷仙。"
        ],
        "notes": "",
        "id": "ca774e10168e6dbcf922066284ac478e"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 桂门关",
        "preface": "",
        "paragraphs": [
            "恶名辨正可无疑，已有金华学士题。",
            "寄语往来荆广客，鬼门关在鬰林西。"
        ],
        "notes": "",
        "id": "00390fb0cf084a02b8429ecf1a4389d1"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 漏天",
        "preface": "",
        "paragraphs": [
            "从古常闻有漏天，此言恐是里人传。",
            "山深自合常多雨，不是娲皇补未全。"
        ],
        "notes": "",
        "id": "15afd3c1a92d4a6fdbcedb778ddc969d"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 飞仙桥",
        "preface": "",
        "paragraphs": [
            "柜中飞出过辽天，楼上归来又几年。",
            "云物已闲松已老，芝田依旧在桥边。"
        ],
        "notes": "",
        "id": "4da222085f18919c12ac00d4c5426947"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 栖凤驿",
        "preface": "",
        "paragraphs": [
            "凤出明时欲览辉，栖桐食竹屡来仪。",
            "空山穷谷无丹穴，肯伴鸱鸮共一枝。"
        ],
        "notes": "",
        "id": "9ad2d77bc15812284837a45905b46068"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 龟峰铺",
        "preface": "",
        "paragraphs": [
            "山似龟形古戍西，路人到此欲稽疑。",
            "刳肠钻灼犹难信，顽石何缘解有知。"
        ],
        "notes": "",
        "id": "8c815804cc5471c7f2dabd1923361e7c"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 蔡伦宅",
        "preface": "",
        "paragraphs": [
            "竹简韦编写六经，不知何用捣枯藤。",
            "自从杵臼深藏后，采楮舂桑事已更。"
        ],
        "notes": "",
        "id": "6ed3a2687ca044dbaefc47fcbba1bf74"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 西湖",
        "preface": "",
        "paragraphs": [
            "岸草江花对夕阳，满船新月夜鸣榔。",
            "秋清菡萏红千柄，风静琉璃碧一方。"
        ],
        "notes": "",
        "id": "3af4f44334ff5e6b17826122a880f7e5"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 宣风道上",
        "preface": "",
        "paragraphs": [
            "马蹄西去夕阳催，浓淡寒山翠作堆。",
            "北雁无情怕秋热，带将寒信过江来。"
        ],
        "notes": "",
        "id": "eb425ff71fdf3f373ae4959212ab4395"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "郴江百咏 题春波亭",
        "preface": "",
        "paragraphs": [
            "数叶荷衣一短藜，春波亭上倚斜晖。",
            "无人会得诗中画，凭尽阑干又独归。"
        ],
        "notes": "",
        "id": "7aeae0d818ad4eaa99d18a2a25c99aff"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "游紫微观",
        "preface": "",
        "paragraphs": [
            "春来犹未到金庭，桃杏离披柳已青。",
            "直待斜阳方兴尽，一筇独立紫微亭。"
        ],
        "notes": "",
        "id": "11a29ea2350f3072eebd9145ac8a4174"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "佛惠寺",
        "preface": "",
        "paragraphs": [
            "细雨斜风入乱山，湿云堆里见东关。",
            "一筇来访林间寺，杜宇数声春又还。"
        ],
        "notes": "",
        "id": "0a43739b6be64ef3ad03af3ca3ef870e"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "濡须寺",
        "preface": "",
        "paragraphs": [
            "筇杖芒鞋上小蓬，半篙春水饱帆风。",
            "两关三寺山无数，藏在蒙蒙烟雨中。"
        ],
        "notes": "",
        "id": "b42e1de3365d99712561bebb2443d1f1"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "苏仙山",
        "preface": "",
        "paragraphs": [
            "一溪清泚万峰环，人过重重紫翠间。",
            "绿竹乔松三十里，云中犹未见苏山。"
        ],
        "notes": "",
        "id": "f92675595f91e91f199ce59e547b5b5c"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "谩成三首  其一",
        "preface": "",
        "paragraphs": [
            "蓬池旧草绿茸茸，爱酒清谈隠者风。",
            "纵似步兵成底事，啸台依旧夕阳中。"
        ],
        "notes": "",
        "id": "1669401deae97df61b6fb39d2f85d9be"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "谩成三首  其二",
        "preface": "",
        "paragraphs": [
            "心若金兰过耳余，春来还共客东都。",
            "几时却泛清河水，已约荆谿共卜居。"
        ],
        "notes": "",
        "id": "a726a103eaaf284729ea0efe218065d8"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "谩成三首  其三",
        "preface": "",
        "paragraphs": [
            "太白仙人白玉篇，逸才清思两难全。",
            "如今貂尾容相续，只恐巴吟不足传。"
        ],
        "notes": "",
        "id": "6bc9c5caee8b7730ef2ea2303e4b2833"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "过算陂二首  其一",
        "preface": "",
        "paragraphs": [
            "湖上千山山外天，寒光翠色混轻烟。",
            "篮舆路转重回首，疑是松江在目前。"
        ],
        "notes": "",
        "id": "5ce2030009d5225621b3f4acb9d43f6b"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "过算陂二首  其二",
        "preface": "",
        "paragraphs": [
            "湖水随风洗岸沙，笋梢成竹荻生芽。",
            "不知谁唤春归去，留下子规啼晚花。"
        ],
        "notes": "",
        "id": "3b6e703fc35dd3df5429bfff9239d33a"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "寄郑良佐",
        "preface": "",
        "paragraphs": [
            "书生著书贪日课，文士卖文救穷饿。",
            "青楼歌酒属富儿，不意此名君乃荷。",
            "风波平地自谁始，一倡从知百人和。",
            "东鲁男子旧修谨，南郡诸生底逋播。",
            "平安敢烦街吏报，洁白长赓楚人些。",
            "流言不计两曾参，机上慈亲枉惊堕。",
            "阮舍尤须办南北，杜冠可无分小大。",
            "宁知宋玉笑登徒，或指宣尼作阳货。",
            "璧亡误使张仪去，兵利徒为少卿祸。",
            "违从兄食祇厚诬，偿同舍金聊引过。",
            "无黥可息劓可补，未信白璧青蝇涴。",
            "君不见吾宗孟公士所倾，亦有俗子惊人坐。"
        ],
        "notes": "",
        "id": "524a286c102015309d45d7b38691a901"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "任元受耿时举有和篇谨用韵写寄",
        "preface": "",
        "paragraphs": [
            "射策明光最上游，干霄直气接云浮。",
            "平生所闻任定祖，十年坚卧岩壑幽。",
            "胸中经济几韬略，价高连城人不酬。",
            "急流勇退莫予武，旁观谁为君王留。",
            "归来万事了无愧，罪我知我惟春秋。",
            "海沂之康谈笑事，分毫未展帷幄筹。",
            "倒屣能延吾党士，此客标置高南州。",
            "翰墨从容千万字，韵高不作河西讴。",
            "各持吾素报吾主，为公不必须孙刘。",
            "嗟我已衰人不数，去来乘雁双凫鸥。"
        ],
        "notes": "",
        "id": "7e88fc788a8602ae5f2b95e1cf46d261"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "寄徐季秉",
        "preface": "",
        "paragraphs": [
            "小窗杯酒恨匆匆，别后谁来旅梦中。",
            "寒食东风归去后，寻盟须过蒜山东。"
        ],
        "notes": "",
        "id": "e28497271dc70e5295a69659a34148ef"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "往知袁州道经末山",
        "preface": "",
        "paragraphs": [
            "斜阳骑马末山隈，淡碧晴空雁字回。",
            "一片愁怀似黄叶，晚风吹送九峰来。"
        ],
        "notes": "",
        "id": "e7dd2872d175d3f3c92a67335acb17a1"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "无讼堂",
        "preface": "",
        "paragraphs": [
            "欲为袁人弭谤声，因将无讼榜堂名。",
            "他时茇舍棠休剪，近日环扉草已生。",
            "自是索瘢求大察，却疑束矢听难明。",
            "要知本乐农桑处，请看东郊垅上耕。"
        ],
        "notes": "",
        "id": "d1ae90ef3a5b77b563f04248655b2579"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "高亭山",
        "preface": "",
        "paragraphs": [
            "苍苍黄叶满闲亭，门对南山数点青。",
            "过客不知兴废事，犹言汉县是高亭。"
        ],
        "notes": "",
        "id": "577c1cdcc8ffaf8314fc47262681e0d8"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "游虎丘",
        "preface": "",
        "paragraphs": [
            "踏石青鞋滑，西风系小舟。",
            "浅塘疏荇水，高树老籐秋。",
            "行柳乱余兴，衰芜铺远愁。",
            "萧萧晚城角，排日下林头。"
        ],
        "notes": "",
        "id": "422359bbcf71593bee4d53534d97fc40"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "便县怀古",
        "preface": "",
        "paragraphs": [
            "兔葵燕麦撼春风，废址颓垣古县封。",
            "聚落已迁江上去，隔林已旧雨三峰。"
        ],
        "notes": "",
        "id": "5461f8402ab343e5a017f0994b6264d2"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "黄花渡",
        "preface": "",
        "paragraphs": [
            "晓渡黄花溪水湍，鸣榔身在小沙滩。",
            "盘斜曲踏畬田去，露下星稀霜月寒。"
        ],
        "notes": "",
        "id": "1a985b7d577a92325ae2acc25ee16ae3"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "湘东驿至萍乡",
        "preface": "",
        "paragraphs": [
            "萍乡路与醴陵通，溪上长亭草木中。",
            "行尽江南有山处，门前隔水是湘东。"
        ],
        "notes": "",
        "id": "271495c90bbc90ea18cfc09b23de2bae"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "萍乡绝句",
        "preface": "",
        "paragraphs": [
            "春尽江南归已迟，湘南风雨度花时。",
            "无因剪取湘江色，携看江屏画竹枝。"
        ],
        "notes": "",
        "id": "baa92c3b53c50dc24b9f6db9d80014d5"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "分宜绝句",
        "preface": "",
        "paragraphs": [
            "扶疏碧树想吾庐，近隔清江几舍余。",
            "少听光风吹剩水，未妨萧寺曝新书。"
        ],
        "notes": "",
        "id": "a4c238f7b916871148738a62bf0c2e02"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "万载县",
        "preface": "",
        "paragraphs": [
            "门横路断竹为篱，雪色漫漫瓦屋稀。",
            "黄领青腰墟市罢，尽沽红酒夕阳归。"
        ],
        "notes": "",
        "id": "914c65c49c8bb85244cb96bf3a28c74e"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "至上高邑",
        "preface": "",
        "paragraphs": [
            "上蔡人归古县封，蜀江依旧水流东。",
            "末山云散庵犹在，敖岭丹成井已空。"
        ],
        "notes": "",
        "id": "c9f8e9a6c829047d2f854e2d05d6b472"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "晓发上高",
        "preface": "",
        "paragraphs": [
            "城外斜溪踏水过，不沿危磴却扪萝。",
            "明朝又入宜春去，想近湖湘山更多。"
        ],
        "notes": "",
        "id": "0a80c398c17113f06d4913e3a4631d73"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "宿路口驿",
        "preface": "",
        "paragraphs": [
            "孤猿啼处宿山村，读尽离骚自掩门。",
            "寓意偶成长短句，半窗灯火月黄昏。"
        ],
        "notes": "",
        "id": "969e06da65ad054c4f9dc99e9892d809"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "禅慧寺",
        "preface": "",
        "paragraphs": [
            "老僧搘竹面如灰，门闭寒云冷不开。",
            "车马纷纷多少客，端知不是爱山来。"
        ],
        "notes": "",
        "id": "5a5c6bb80856c295460366b164ea7600"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "九峰",
        "preface": "",
        "paragraphs": [
            "九峰深处是禅关，依旧居人说了然。",
            "一句本来男女话，当时应为灌溪传。"
        ],
        "notes": "",
        "id": "1cdc8632e9479c086ea066ccb9d51391"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "过萍乡",
        "preface": "",
        "paragraphs": [
            "悠悠休问渡江萍，山人毛人丹已成。",
            "路入潇湘向西去，暮云寒日下孤城。"
        ],
        "notes": "",
        "id": "59852f35bd23031df8d7e360f9454404"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "题宣风驿",
        "preface": "",
        "paragraphs": [
            "浅浅泸潇水，粼粼碧玉光。",
            "马蹄飞电疾，突过板桥霜。"
        ],
        "notes": "",
        "id": "ba32130d4e5b37370c22f8e668a38d6f"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "无水不如三峡险，有山皆似七闽深。"
        ],
        "notes": "",
        "id": "c716e22b83b5ecea62235e8bf8cfdb81"
    },
    {
        "author": "阮阅",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "万壑深连郴水出，千山高拥石门开。"
        ],
        "notes": "",
        "id": "97ef4b37acb440239e1320d515825dc1"
    }
]