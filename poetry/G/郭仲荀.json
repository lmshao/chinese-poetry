[
    {
        "author": "郭仲荀",
        "dynasty": "宋",
        "type": "诗",
        "rhythmic": "",
        "title": "窃观太守内翰尚书佳什因以元韵述怀",
        "preface": "",
        "paragraphs": [
            "蚤学诗书愧不成，慨然投笔就功名。",
            "少年征逐临穷塞，晚岁优游寓赤城。",
            "世路炎凉何足校，宦途宠辱固堪惊。",
            "祠庭得请君恩重，退老江山佚性情。"
        ],
        "notes": "",
        "id": "e4c0251e72f91515e5d71f6fa431dcf2"
    },
    {
        "author": "郭仲荀",
        "dynasty": "宋",
        "type": "诗",
        "rhythmic": "",
        "title": "奉和宫使内翰佳什",
        "preface": "",
        "paragraphs": [
            "老来乞得奉祠宫，退食何妨不自公。",
            "任使世情分冷煖，无劳品秩论穹崇。",
            "功名至此休看镜，战伐于今喜挂弓。",
            "梨枣具陈呼稚子，笙歌闲作乐衰翁。",
            "芳菲莫负三春赏，聚散难逢一笑同。",
            "小圃栽培粗伦理，频须把酒𣨼东风。"
        ],
        "notes": "",
        "id": "f37177d5911da8f739c1c4523939e5e5"
    },
    {
        "author": "郭仲荀",
        "dynasty": "宋",
        "type": "诗",
        "rhythmic": "",
        "title": "题张子正观察溪风亭",
        "preface": "",
        "paragraphs": [
            "广岸流波远，清飚襟袖开。",
            "登临忘畏景，宴息绝纤埃。",
            "逐渡轻云去，零空细雨来。",
            "斯亭不受暑，归客意裴回。"
        ],
        "notes": "",
        "id": "9e800761c42b3500bad5c5dbadd3a2d9"
    }
]