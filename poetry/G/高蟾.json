[
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "相和歌辞 长门怨 一",
        "preface": "",
        "paragraphs": [
            "天上何劳万古春，君前谁是百年人。",
            "魂销尚媿金炉烬，思起犹慙玉辇尘。",
            "烟翠薄情攀不得，星芒浮艳采无因。",
            "可怜明镜来相向，何似恩光朝夕新。"
        ],
        "notes": "",
        "id": "c957033ccf260ba46f4a7221bd1cc328"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "相和歌辞 长门怨 二",
        "preface": "",
        "paragraphs": [
            "天上凤皇休寄梦，人间鹦鹉旧堪悲。",
            "平生心绪无人识，一只金梭万丈丝。"
        ],
        "notes": "",
        "id": "4ddf7f9426c3a6b2a65201e5ccea1b4a"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "途中除夜",
        "preface": "",
        "paragraphs": [
            "南北浮萍迹，年华又暗催。",
            "残灯和腊尽，晓角带春来。",
            "鬓欲渐侵雪，心仍未肯灰。",
            "金门旧知己，谁为脱尘埃。"
        ],
        "notes": "",
        "id": "b2cab4fdd50bb9a43e8320628086b587"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "长门怨",
        "preface": "",
        "paragraphs": [
            "天上何劳万古春，君前谁是百年人。",
            "魂销尚媿金炉烬，思起犹惭玉辇尘。",
            "烟翠薄情攀不得，星茫浮艳采无因。",
            "可怜明镜来相向，何似恩光朝夕新。"
        ],
        "notes": "",
        "id": "c957033ccf260ba46f4a7221bd1cc328"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "秋日寄华阳山人",
        "preface": "",
        "paragraphs": [
            "云木送秋何草草，风波凝冷太星星。",
            "银鞍公子魂俱断，玉弩将军涕自零。",
            "茅洞白龙和雨看，荆溪黄鹄带霜听。",
            "人间不见清凉事，犹向溪翁乞画屏。"
        ],
        "notes": "",
        "id": "a8bf1429cd853f6d27044e77d91cdb99"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "感事",
        "preface": "",
        "paragraphs": [
            "浊河从北下，清洛向东流。",
            "清浊皆如此，何人不白头。"
        ],
        "notes": "",
        "id": "690fb4ed4ff6084bfcdd3aa923ef8435"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "楚思",
        "preface": "",
        "paragraphs": [
            "叠浪与云急，翠兰和意香。",
            "风流化为雨，日暮下巫阳。"
        ],
        "notes": "",
        "id": "3db3909e4fccf946fc1df019aea5719a"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "雪中",
        "preface": "",
        "paragraphs": [
            "金阁倚云开，朱轩犯雪来。",
            "三冬辛苦样，天意似难栽。"
        ],
        "notes": "",
        "id": "61d0a3595808b2dd75395af379896c27"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "道中有感",
        "preface": "",
        "paragraphs": [
            "一醉六十日，一裘三十年。",
            "年华经几日，日日掉征鞭。"
        ],
        "notes": "",
        "id": "6c3307d3ba594483e03d3d3f45d5e521"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "宋汴道中",
        "preface": "",
        "paragraphs": [
            "平野有千里，居人无一家。",
            "甲兵年正少，日久戍天涯。"
        ],
        "notes": "",
        "id": "ddc75e46e48ca9550ff54b4e91f995d9"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "秋思",
        "preface": "",
        "paragraphs": [
            "天地太萧索，山川何渺茫。",
            "不堪星斗柄，犹把岁寒量。"
        ],
        "notes": "",
        "id": "135bcd1c7402c9a0525983942591803f"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "三年离水石，一旦隐樵渔。",
            "为问青云上，何人识卷舒。"
        ],
        "notes": "",
        "id": "7a558779ae0b45e0e30947859ece923d"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "渔家",
        "preface": "",
        "paragraphs": [
            "野水千年在，闲花一夕空。",
            "近来浮世狭，何似钓船中。"
        ],
        "notes": "",
        "id": "51cedfca824501f70139a2e889c029ec"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "关中",
        "preface": "",
        "paragraphs": [
            "风雨去愁晚，关河归思凉。",
            "西游无紫气，一夕九回肠。"
        ],
        "notes": "",
        "id": "677d5d6b132d3e500970b08c181eda4e"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "归思",
        "preface": "",
        "paragraphs": [
            "紫府归期断，芳洲别思迢。",
            "黄金作人世，只被岁寒消。"
        ],
        "notes": "",
        "id": "a2dfb539a03d0fdf3741ef6ae3746a34"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "下第出春明门",
        "preface": "",
        "paragraphs": [
            "曾和秋雨驱愁入，却向春风领恨回。",
            "深谢灞陵隄畔柳，与人头上拂尘埃。"
        ],
        "notes": "",
        "id": "5efdbc2c451a56b5ec63ee5e69120efc"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "华清宫",
        "preface": "",
        "paragraphs": [
            "何事金舆不再游，翠鬟丹脸岂胜愁。",
            "重门深锁禁钟后，月满骊山宫树秋。"
        ],
        "notes": "",
        "id": "8e46df05fc7a55f95d298bd35a9eadf1"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "秋日北固晚望二首 一",
        "preface": "",
        "paragraphs": [
            "风含远思翛翛晚，日照高情的的秋。",
            "何事满江惆怅水，年年无语向东流。"
        ],
        "notes": "",
        "id": "115cad1f887d01cec9e67e25b78c21cb"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "秋日北固晚望二首 二",
        "preface": "",
        "paragraphs": [
            "泽国路岐当面苦，江城砧杵入心寒。",
            "不知白发谁医得，为问无情岁月看。"
        ],
        "notes": "",
        "id": "b66b887b01ce7e6a17e892441574d9ad"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "送张道士",
        "preface": "",
        "paragraphs": [
            "因将岁月离三岛，闲贮风烟在一壶。",
            "为问金乌头白后，人间流水却回无。"
        ],
        "notes": "",
        "id": "73510dbce440c81d48ef464622a764ec"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "吴门春雨",
        "preface": "",
        "paragraphs": [
            "吴甸落花春漫漫，吴宫芳树晚沈沈。",
            "王孙不耐如丝雨，罥断春风一寸心。"
        ],
        "notes": "",
        "id": "eab6e5e42561503fcec16239dfb2ce02"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "旅夕",
        "preface": "",
        "paragraphs": [
            "风散古陂惊宿鴈，月临荒戍起啼鸦。",
            "不堪吟断无人见，时复寒灯落一花。"
        ],
        "notes": "",
        "id": "9de0e573cf1bcf112944ce0116b752a7"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "瓜洲夜泊",
        "preface": "",
        "paragraphs": [
            "偶为芳草无情客，况是青山有事身。",
            "一夕瓜洲渡头宿，天风吹尽广陵尘。"
        ],
        "notes": "",
        "id": "88f557bcdd51c5defc49937b8c14964e"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "金陵晚望",
        "preface": "",
        "paragraphs": [
            "曾伴浮云归晚翠，犹陪落日泛秋声。",
            "世间无限丹青手，一片伤心画不成。"
        ],
        "notes": "",
        "id": "2771d76205a18dfedb05f1b916d02c2e"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "晚思",
        "preface": "",
        "paragraphs": [
            "虞泉冬恨由来短，杨叶春期分外长。",
            "惆怅浮生不知处，明朝依旧出沧浪。"
        ],
        "notes": "",
        "id": "f0071e7973aeb453c85a23890b5c8cc8"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "长信宫二首 一",
        "preface": "",
        "paragraphs": [
            "天上梦魂何杳杳，日宫消息太沈沈。",
            "君恩不似黄金井，一处团圆万丈深。"
        ],
        "notes": "",
        "id": "c0dac147156ec0733db4c9a3dfd5c68e"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "长信宫二首 二",
        "preface": "",
        "paragraphs": [
            "天上凤皇休寄梦，人间鹦鹉旧堪悲。",
            "平生心绪无人识，一只金梭万丈丝。"
        ],
        "notes": "",
        "id": "4ddf7f9426c3a6b2a65201e5ccea1b4a"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "长安旅怀",
        "preface": "",
        "paragraphs": [
            "马嘶九陌年年苦，人语千门日日新。",
            "唯有终南寂无事，寒光不入帝乡尘。"
        ],
        "notes": "",
        "id": "af6a1da22da241ba7b1c3976b8d6faa7"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "春 一",
        "preface": "",
        "paragraphs": [
            "天柱几条搘白日，天门几扇锁明时。",
            "阳春发处无根蔕，凭仗东风分外吹。"
        ],
        "notes": "",
        "id": "dadc8719ed616211560243040f1e9e7b"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "春 二",
        "preface": "",
        "paragraphs": [
            "明月断魂清霭霭，平芜归思绿迢迢。",
            "人生莫遣头如雪，纵得春风亦不消。"
        ],
        "notes": "",
        "id": "9e526aaf1963db46e006a7789523e8eb"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "秋",
        "preface": "",
        "paragraphs": [
            "阳羡溪声冷骇人，洞庭山翠晚凝神。",
            "天将金玉为风露，曾为高秋几度贫。"
        ],
        "notes": "",
        "id": "0bec00f9f95f6e18e0ec038d05b3dc9c"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "灞陵亭",
        "preface": "",
        "paragraphs": [
            "一条归梦朱弦直，一片离心白羽轻。",
            "明日灞陵新霁后，马头烟树绿相迎。"
        ],
        "notes": "",
        "id": "e368388264b50e26ad8eaec4b87e8e7d"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "偶作二首 一",
        "preface": "",
        "paragraphs": [
            "丁当玉佩三更雨，平帖金闺一觉云。",
            "明日薄情何处去，风流春水不知君。"
        ],
        "notes": "",
        "id": "12e2915a41bedaa15569ffba653bae2a"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "偶作二首 二",
        "preface": "",
        "paragraphs": [
            "霞衣重叠红蝉暖，云髻葱笼紫凤寒。",
            "天上少年分散后，一条烟水若为看。"
        ],
        "notes": "",
        "id": "e820ce8d4a08c82bcbf5491759755407"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "永夕",
        "preface": "",
        "paragraphs": [
            "云鸿宿处江村冷，独狖啼时海国阴。",
            "不会残灯无一事，觉来犹有向隅心。"
        ],
        "notes": "",
        "id": "823cde0ce9037ca2df94672bbd09a63b"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "落花",
        "preface": "",
        "paragraphs": [
            "一叶落时空下泪，三春归尽复何情。",
            "无人共得东风语，半日尊前计不成。"
        ],
        "notes": "",
        "id": "aed7dfa09c1d4b0f91bb6a768a5f7404"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "下第后上永崇高侍郎",
        "preface": "",
        "paragraphs": [
            "天上碧桃和露种，日边红杏倚云栽。",
            "芙蓉生在秋江上，不向东风怨未开。"
        ],
        "notes": "",
        "id": "4405f446d258eca074119919ae753a40"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "君恩秋后叶，日日向人疎。"
        ],
        "notes": "",
        "id": "742f988deb32890d2660e574621fc1c8"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "秋晚云溪隐者居",
        "preface": "",
        "paragraphs": [
            "野寺秋声苦，灵溪晚翠荒。",
            "人家红树老，天气白云深。",
            "泽国尘埃少，山川岁月长。",
            "明时一樽酒，谁作钓沧浪？",
            "（影印本《诗渊》第五册第三一六二页）。"
        ],
        "notes": "",
        "id": "2a11eb97b31654d53785558fa0e7bb27"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "寄题海陵离亭",
        "preface": "",
        "paragraphs": [
            "银根菡萏连天落，玉穗蒹葭动地飞。",
            "荡桨先生曾寄梦，凭轩公司合忘机。",
            "江村白鸟和云没，泽国寒蝉带雨微。",
            "何似高秋钓台上，一声清啸送僧归。",
            "（同前第三四八六页）（按：《诗渊》第三册第二一六八页收《若耶溪》、第五册第三一七七收《越州新楼》、第三四○五页收《忆题惠山寺书堂》，皆署高蟾名，经查均应为李绅诗。",
            "前录二诗，颇疑亦李绅所作。",
            "今仍收高蟾名下，俟考详。",
            "）。"
        ],
        "notes": "",
        "id": "3687f4afd3bc55899f755d33a0bd9149"
    }
]