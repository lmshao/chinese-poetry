[
    {
        "author": "高惟月",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "岩扃不锁，算空洞深窈，是谁初凿。",
            "帝遣六丁持月斧，乱把云根镵斫。",
            "骇目奇观，恍如崩浪，汹涌从天落。",
            "谪仙何处，翠珉佳句如昨。",
            "惆怅白首重游，多情还似，与青山有约。",
            "且对清尊酬胜赏，休想舞衣歌乐。",
            "景物依然，头颅如许，何事嗟漂泊。",
            "翩翩归兴，故山无限林壑。"
        ],
        "notes": "",
        "id": "be69ff0ab3bb60f53b29963b712f5ac8"
    }
]