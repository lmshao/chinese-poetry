[
    {
        "author": "高士廉",
        "dynasty": "唐",
        "type": "诗",
        "rhythmic": "",
        "title": "五言春日侍宴次望海应诏",
        "preface": "",
        "paragraphs": [
            "玉律应青阳，鸾驾幸春方。",
            "篲云陈罕罼，亘野列旗常。",
            "雕弓连月彩，雄剑聚星光。",
            "观兵辽碣上，停骖渤澥傍。",
            "浮天既淼淼，浴日复沧沧。",
            "水映红桃色，风飘丹𪱳（疑为「桂」字）香。",
            "蜃结疑楼峙，涛惊似盖张。",
            "三韩沐醇化，四郡𥩟唯良。",
            "深仁苞动植，神武詟遐荒。",
            "愿草登封礼，簪绂奉周行。",
            "（《翰林学士集》）（按：此诗原署「开府仪同三司申国公臣高士廉上」。",
            "张步云《唐代逸诗辑存》收入。",
            "）。"
        ],
        "notes": "",
        "id": "88ecd84dac6ab9d4eb35d8bd3c8e93dd"
    }
]