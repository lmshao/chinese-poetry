[
    {
        "author": "郭世模",
        "dynasty": "宋",
        "type": "诗",
        "rhythmic": "",
        "title": "长歌行",
        "preface": "",
        "paragraphs": [
            "若木无停阴，积石无还流。",
            "葵藿变旦莫，蟪蛄疑春秋。",
            "寸晷轻尺璧，神功宁九州。",
            "仰思坐待旦，礼乐隆成周。",
            "君子不可闲，努力崇嘉猷。",
            "当思竹帛载，不为鬓发羞。"
        ],
        "notes": "",
        "id": "b2523faf2b00da67532545a43efefbed"
    },
    {
        "author": "郭世模",
        "dynasty": "宋",
        "type": "诗",
        "rhythmic": "",
        "title": "短歌行",
        "preface": "",
        "paragraphs": [
            "天东衔烛龙，光景照四溟。",
            "羲和揽龙辔，鞭策日夜征。",
            "露华以春晖，霜叶当秋零。",
            "危柱无弱弦，急辕无留旌。",
            "华发不再绿，雕颜宁重荣。",
            "良辰足行乐，羁旅难为情。",
            "乌程有美饷，为人驻颓龄。",
            "玉指陈兰藉，歌钟闲鸾笙。",
            "短章可娱日，意气聊相倾。"
        ],
        "notes": "",
        "id": "998b77490d5146370197c428af33f3aa"
    },
    {
        "author": "郭世模",
        "dynasty": "宋",
        "type": "诗",
        "rhythmic": "",
        "title": "乌夜啼",
        "preface": "",
        "paragraphs": [
            "碧烟障楼天欲暮，飞乌夜集芜城戍。",
            "云外毕逋衔尾来，月明腷膊同枝语。",
            "楼中有人辍机杼，玉笙怨咽凝江雾。",
            "惆怅幽栖夜未阑，桂树秋风兰叶露。"
        ],
        "notes": "",
        "id": "b0e2c6dc5984f1c540a36a621851c608"
    },
    {
        "author": "郭世模",
        "dynasty": "宋",
        "type": "诗",
        "rhythmic": "",
        "title": "题清芬阁",
        "preface": "",
        "paragraphs": [
            "视世轩裳一露萤，平生苦节抱遗经。",
            "卧云句好传弟子，钓濑名高齐客星。",
            "尚想臞儒在山泽，空留遗庙落丹青。",
            "发挥家传标潜德，奕奕元孙有典刑。"
        ],
        "notes": "",
        "id": "4c9e4aaa7d592255939f2dae420ec1e8"
    }
]