[
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "古劒篇",
        "preface": "",
        "paragraphs": [
            "君不见昆吾铁冶飞炎烟，红光紫气俱赫然。",
            "良工锻炼凡几年，铸得宝劒名龙泉。",
            "龙泉颜色如霜雪，良工咨嗟叹奇绝。",
            "琉璃玉匣吐莲花，错镂金环映明月。",
            "正逢天下无风尘，幸得周防君子身。",
            "精光黯黯青蛇色，文章片片绿龟鳞。",
            "非直结交游侠子，亦曾亲近英雄人。",
            "何言中路遭弃捐，零落漂沦古狱边。",
            "虽复尘埋无所用，犹能夜夜气冲天。"
        ],
        "notes": "",
        "id": "f27c17c1bc77635614c9203b803b2be6"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "塞上",
        "preface": "",
        "paragraphs": [
            "塞外虏尘飞，频年出武威。",
            "死生随玉劒，辛苦向金微。",
            "久戍人将老，长征马不肥。",
            "仍闻酒泉郡，已合数重围。"
        ],
        "notes": "",
        "id": "fb1de2ffcddf8c47f775df20f8c53d55"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "寄刘校书",
        "preface": "",
        "paragraphs": [
            "俗吏三年何足论，每将荣辱在朝昏。",
            "才微易向风尘老，身贱难酬知己恩。",
            "御苑残莺啼落日，黄山细雨湿归轩。",
            "回首汉家丞相府，昨来谁得扫重门。"
        ],
        "notes": "",
        "id": "21da0808ca59c171a7c6382be5d85831"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "同徐员外除太子舍人寓直之作",
        "preface": "",
        "paragraphs": [
            "太子擅元良，宫臣命伟长。",
            "除荣辞会府，直宿总书坊。",
            "露湿幽岩桂，风吹便坐桑。",
            "阁连云一色，池带月重光。",
            "叶死兰无气，荷枯水不香。",
            "遥闻秋兴作，言是晋中郎。"
        ],
        "notes": "",
        "id": "6100c430b934e5666c8fa3ada0df5cf4"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "春江曲",
        "preface": "",
        "paragraphs": [
            "江水春沈沈，上有双竹林。",
            "竹叶坏水色，郎亦坏人心。"
        ],
        "notes": "",
        "id": "22f3fb7fa37a907a6fe45022ff9eff18"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "王昭君三首 一",
        "preface": "",
        "paragraphs": [
            "自嫁单于国，长衔汉掖悲。",
            "容颜日憔悴，有甚画图时。"
        ],
        "notes": "",
        "id": "0b058d40d8f295a7f6c8442854fad1d1"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "王昭君三首 二",
        "preface": "",
        "paragraphs": [
            "厌践冰霜域，嗟为边塞人。",
            "思从漠南猎，一见汉家尘。"
        ],
        "notes": "",
        "id": "d620937cb181b08094bc513b3875c3a4"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "王昭君三首 三",
        "preface": "",
        "paragraphs": [
            "闻有南河信，传言杀画师。",
            "始知君念重，更肯惜蛾眉。"
        ],
        "notes": "",
        "id": "4b841badebf4bac7af56ac41343c1e64"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "子夜四时歌六首 春歌 一",
        "preface": "",
        "paragraphs": [
            "陌头杨柳枝，已被春风吹。",
            "妾心正断绝，君怀那得知。"
        ],
        "notes": "",
        "id": "fe81d9da5bf825cbd9c37875042799ea"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "子夜四时歌六首 春歌 二",
        "preface": "",
        "paragraphs": [
            "青楼含日光，绿池起风色。",
            "赠子同心花，殷勤此何极。"
        ],
        "notes": "",
        "id": "d2e05ba9b3ac6fdd1ab60a04a8fb2bfa"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "子夜四时歌六首 秋歌 一",
        "preface": "",
        "paragraphs": [
            "邀欢空伫立，望美频回顾。",
            "何时复采菱，江中密相遇。"
        ],
        "notes": "",
        "id": "54421f4550d78cc05d5a8f133fc610c7"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "子夜四时歌六首 秋歌 二",
        "preface": "",
        "paragraphs": [
            "辟恶茱萸囊，延年菊花酒。",
            "与子结绸缪，丹心此何有。"
        ],
        "notes": "",
        "id": "1b1d248b75b93c9a614fa985c57a50ef"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "子夜四时歌六首 冬歌 一",
        "preface": "",
        "paragraphs": [
            "北极严气升，南至温风谢。",
            "调丝竞短歌，拂枕怜长夜。"
        ],
        "notes": "",
        "id": "ec67be13dd2a7e7df2163e159c5be923"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "子夜四时歌六首 冬歌 二",
        "preface": "",
        "paragraphs": [
            "帷横双翡翠，被卷两鸳鸯。",
            "婉态不自得，宛转君王床。"
        ],
        "notes": "",
        "id": "4dea2da42ddb50b905b48b2618acdb71"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "二月乐游诗",
        "preface": "",
        "paragraphs": [
            "二月芳游始，开轩望晓池。",
            "绿兰日吐叶，红蘂向盈枝。",
            "柳色行将改，君心幸莫移。",
            "阳春遽多意，唯愿两人知。"
        ],
        "notes": "",
        "id": "3011da4bdad63117909e7db6214611e8"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "十月乐游诗",
        "preface": "",
        "paragraphs": [
            "十月严阴盛，霜气下玉台。",
            "罗衣羞自解，绮帐待君开。",
            "银箭更筹缓，金炉香气来。",
            "愁仍夜未几，已使炭成灰。"
        ],
        "notes": "",
        "id": "36f3cdc701dbdb8937d0076a3b571dee"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "萤",
        "preface": "",
        "paragraphs": [
            "秋风凛凛月依依，飞过高梧影里时。",
            "暗处若教同众类，世间争得有人知。"
        ],
        "notes": "",
        "id": "966bd4080a3cb435c85f18207001a9b0"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "蛩",
        "preface": "",
        "paragraphs": [
            "愁杀离家未达人，一声声到枕前闻。",
            "苦吟莫向朱门里，满耳笙歌不听君。"
        ],
        "notes": "",
        "id": "57ec071d7858129884870a9ada26f721"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "云",
        "preface": "",
        "paragraphs": [
            "聚散虚空去复还，野人闲处倚筇看。",
            "不知身是无根物，蔽月遮星作万端。"
        ],
        "notes": "",
        "id": "85699d15071e86c3fb94f08d0c260583"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "野井",
        "preface": "",
        "paragraphs": [
            "纵无汲引味清澄，冷浸寒空月一轮。",
            "凿处若教当要路，为君常济往来人。"
        ],
        "notes": "",
        "id": "c35588a0603060b7936eb33b547e8a94"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "米囊花",
        "preface": "",
        "paragraphs": [
            "开花空道胜于草，结实何曾济得民。",
            "却笑野田禾与黍，不闻弦管过青春。"
        ],
        "notes": "",
        "id": "28a63949e2e9a177a5680f7bd0967e31"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "惜花",
        "preface": "",
        "paragraphs": [
            "艳拂衣襟蘂拂杯，遶枝闲共蝶徘徊。",
            "春风满目还惆怅，半欲离披半未开。"
        ],
        "notes": "",
        "id": "b5cc3ae4865956d53cdade2d2875a458"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "莲花",
        "preface": "",
        "paragraphs": [
            "脸腻香薰似有情，世间何物比轻盈。",
            "湘妃雨后来池看，碧玉盘中弄水晶。"
        ],
        "notes": "",
        "id": "a651d140ae80ee5d03c8f48d98ecc9c7"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "发馆陶",
        "preface": "",
        "paragraphs": [
            "促辔数残更，似闻鸡一鸣。",
            "春风马上梦，沙路月中行。",
            "笳鼓远多思，衣裘寒始轻。",
            "稍知田父稔，灯火闻柴荆。",
            "（录自光绪十一年刊刘家善纂《馆陶县志》卷十一）（按：《青琐高议》、《皇朝文鉴》、《锦绣万花谷后集》、《舆地纪胜》另录郭震诗多首，为宋太宗时成都隐士郭震作，不录。",
            "）。"
        ],
        "notes": "",
        "id": "3d4bb4e2f880cbb8eee505a317c73956"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "题龙华山",
        "preface": "",
        "paragraphs": [
            "昔年曾到此山来，百鸟声中酒一杯。",
            "最好寺边开眼处，段文昌有读书台。"
        ],
        "notes": "",
        "id": "60c198430a361d0e640e6d29502829bb"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "纸窗",
        "preface": "",
        "paragraphs": [
            "偏宜酥壁称闲情，白似溪云薄似冰。",
            "不是野人嫌月色，免教风弄读书灯。"
        ],
        "notes": "",
        "id": "120214992dc0aa0ee23e73b3b7cef4e5"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "闻蛩",
        "preface": "",
        "paragraphs": [
            "愁杀离家未达人，一声声到枕前闻。",
            "苦吟莫入朱门里，满耳笙歌不听君。"
        ],
        "notes": "",
        "id": "57ec071d7858129884870a9ada26f721"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "东郊赋诗",
        "preface": "",
        "paragraphs": [
            "今日出东郊，东郊好春色。",
            "青青原上草，莫放征马食。"
        ],
        "notes": "",
        "id": "3d04dd67d8af81dc62db8ce1e614ef5b"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "渔者",
        "preface": "",
        "paragraphs": [
            "江柳弄风颦翠黛，山光著雨湿臙脂。",
            "却收短棹拈长笛，一叶舟中仰面吹。"
        ],
        "notes": "",
        "id": "8b54b8914a618d7566c3496ce0a831f6"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "老卒",
        "preface": "",
        "paragraphs": [
            "老来弓剑喜离身，说著沙场更怆神。",
            "任使将军全得胜，归时须少去时人。"
        ],
        "notes": "",
        "id": "63fb38421a62d605a21c6e86d0278836"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "云",
        "preface": "",
        "paragraphs": [
            "聚散虚空去复还，野人闲处倚筇看。",
            "不知身是无根物，蔽月遮星作万端。"
        ],
        "notes": "",
        "id": "85699d15071e86c3fb94f08d0c260583"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "萤",
        "preface": "",
        "paragraphs": [
            "秋风凛凛月依依，飞过高梧影里时。",
            "处暗若教同众类，世间争得有人知。"
        ],
        "notes": "",
        "id": "966bd4080a3cb435c85f18207001a9b0"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "野井",
        "preface": "",
        "paragraphs": [
            "纵无汲引味清澄，冷浸寒空月一轮。",
            "凿处若教当要路，为君常济往来人。"
        ],
        "notes": "",
        "id": "c35588a0603060b7936eb33b547e8a94"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "米囊花",
        "preface": "",
        "paragraphs": [
            "开花空道胜于草，结实何曾济得民。",
            "却笑野田禾与黍，不闻弦管过青春。"
        ],
        "notes": "",
        "id": "28a63949e2e9a177a5680f7bd0967e31"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "惜花",
        "preface": "",
        "paragraphs": [
            "艳拂衣襟蕊拂杯，遶枝闲共蝶徘徊。",
            "春风满目还惆怅，半欲离披半未开。"
        ],
        "notes": "",
        "id": "c9bb4e7c75335e6331c7b06a66c151e6"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "莲花",
        "preface": "",
        "paragraphs": [
            "脸腻香薰似有情，世间何物比轻盈。",
            "湘妃雨后来池看，碧玉盘中弄水晶。"
        ],
        "notes": "",
        "id": "a651d140ae80ee5d03c8f48d98ecc9c7"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "又随桃李一时荣，不逐东风处处生。",
            "疑是四方嫌不种，教于蜀地独垂名。"
        ],
        "notes": "",
        "id": "5cb7707fba26abcfe9372b4384f10743"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "宿渔家",
        "preface": "",
        "paragraphs": [
            "几代生涯傍海涯，两三间屋盖芦花。",
            "灯前笑说归来夜，明月随船送到家。"
        ],
        "notes": "",
        "id": "93d27589fee4ad6a5424f7457612cf5a"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "诗二首  其一",
        "preface": "",
        "paragraphs": [
            "流落天涯与海涯，旧山终日恨归迟。",
            "思量却得蹉跎力，会尽人间一肚皮。"
        ],
        "notes": "",
        "id": "9e6e6e130a24788be4416850503e3add"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "诗二首  其二",
        "preface": "",
        "paragraphs": [
            "江楼四面立屏风，到此诗家合用功。",
            "沽酒店藏花影内，打渔村在浪声中。"
        ],
        "notes": "",
        "id": "429506fc9eec75e248d4155884826ee0"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "人世几番更面目，仙山依旧锁烟霞。"
        ],
        "notes": "",
        "id": "83d7d9cf4c462fcbe822c2ea9c85eb62"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "前山尚自无人到，更说后山山更高。"
        ],
        "notes": "",
        "id": "a50d087fb9deaca9275bd39d5453142f"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "孤吟四望频。"
        ],
        "notes": "",
        "id": "1a156f03788688b601e91ba7b1cf0b73"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "半欲离披半欲开。"
        ],
        "notes": "",
        "id": "5b9c4172270992e5c0e4187a71abf202"
    }
]