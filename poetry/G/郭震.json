[
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "古劒篇",
        "preface": "",
        "paragraphs": [
            "君不见昆吾铁冶飞炎烟，红光紫气俱赫然。",
            "良工锻炼凡几年，铸得宝劒名龙泉。",
            "龙泉颜色如霜雪，良工咨嗟叹奇绝。",
            "琉璃玉匣吐莲花，错镂金环映明月。",
            "正逢天下无风尘，幸得周防君子身。",
            "精光黯黯青蛇色，文章片片绿龟鳞。",
            "非直结交游侠子，亦曾亲近英雄人。",
            "何言中路遭弃捐，零落漂沦古狱边。",
            "虽复尘埋无所用，犹能夜夜气冲天。"
        ],
        "notes": "",
        "id": "a205d65226e56d2f9632f93b7f1e7e7f"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "塞上",
        "preface": "",
        "paragraphs": [
            "塞外虏尘飞，频年出武威。",
            "死生随玉劒，辛苦向金微。",
            "久戍人将老，长征马不肥。",
            "仍闻酒泉郡，已合数重围。"
        ],
        "notes": "",
        "id": "911310c4ca6f363747c1a633925ecac9"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "寄刘校书",
        "preface": "",
        "paragraphs": [
            "俗吏三年何足论，每将荣辱在朝昏。",
            "才微易向风尘老，身贱难酬知己恩。",
            "御苑残莺啼落日，黄山细雨湿归轩。",
            "回首汉家丞相府，昨来谁得扫重门。"
        ],
        "notes": "",
        "id": "ca531b4a2e6cd22b7e37352051cc49a6"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "同徐员外除太子舍人寓直之作",
        "preface": "",
        "paragraphs": [
            "太子擅元良，宫臣命伟长。",
            "除荣辞会府，直宿总书坊。",
            "露湿幽岩桂，风吹便坐桑。",
            "阁连云一色，池带月重光。",
            "叶死兰无气，荷枯水不香。",
            "遥闻秋兴作，言是晋中郎。"
        ],
        "notes": "",
        "id": "04e34fc33046119e1c0e2f36efa25089"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "春江曲",
        "preface": "",
        "paragraphs": [
            "江水春沈沈，上有双竹林。",
            "竹叶坏水色，郎亦坏人心。"
        ],
        "notes": "",
        "id": "35ff765c6068945bb679e848f311c6a6"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "王昭君三首 一",
        "preface": "",
        "paragraphs": [
            "自嫁单于国，长衔汉掖悲。",
            "容颜日憔悴，有甚画图时。"
        ],
        "notes": "",
        "id": "1ef6c4c653be1f4684e21a60104f4f6a"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "王昭君三首 二",
        "preface": "",
        "paragraphs": [
            "厌践冰霜域，嗟为边塞人。",
            "思从漠南猎，一见汉家尘。"
        ],
        "notes": "",
        "id": "6e950e91b6b82848ba0695e0a6d3b040"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "王昭君三首 三",
        "preface": "",
        "paragraphs": [
            "闻有南河信，传言杀画师。",
            "始知君念重，更肯惜蛾眉。"
        ],
        "notes": "",
        "id": "f8775cb0843eae69fbc792214e961337"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "子夜四时歌六首 春歌 一",
        "preface": "",
        "paragraphs": [
            "陌头杨柳枝，已被春风吹。",
            "妾心正断绝，君怀那得知。"
        ],
        "notes": "",
        "id": "4efa6389f02f7342163e3620b46a1a67"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "子夜四时歌六首 春歌 二",
        "preface": "",
        "paragraphs": [
            "青楼含日光，绿池起风色。",
            "赠子同心花，殷勤此何极。"
        ],
        "notes": "",
        "id": "91cbe018ec49d090b5a3521aed2f0034"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "子夜四时歌六首 秋歌 一",
        "preface": "",
        "paragraphs": [
            "邀欢空伫立，望美频回顾。",
            "何时复采菱，江中密相遇。"
        ],
        "notes": "",
        "id": "5caabf384dd6a3bedc4932c4d236b275"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "子夜四时歌六首 秋歌 二",
        "preface": "",
        "paragraphs": [
            "辟恶茱萸囊，延年菊花酒。",
            "与子结绸缪，丹心此何有。"
        ],
        "notes": "",
        "id": "a23d12ef8afa9376909931713da41afc"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "子夜四时歌六首 冬歌 一",
        "preface": "",
        "paragraphs": [
            "北极严气升，南至温风谢。",
            "调丝竞短歌，拂枕怜长夜。"
        ],
        "notes": "",
        "id": "734529f99bca4a83b909ea3195afa876"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "子夜四时歌六首 冬歌 二",
        "preface": "",
        "paragraphs": [
            "帷横双翡翠，被卷两鸳鸯。",
            "婉态不自得，宛转君王床。"
        ],
        "notes": "",
        "id": "aa7f5011e12fe2f03fb17b254f84f00c"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "二月乐游诗",
        "preface": "",
        "paragraphs": [
            "二月芳游始，开轩望晓池。",
            "绿兰日吐叶，红蘂向盈枝。",
            "柳色行将改，君心幸莫移。",
            "阳春遽多意，唯愿两人知。"
        ],
        "notes": "",
        "id": "fbe128f9a5cfb9ec877c7ddb5a45b05d"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "十月乐游诗",
        "preface": "",
        "paragraphs": [
            "十月严阴盛，霜气下玉台。",
            "罗衣羞自解，绮帐待君开。",
            "银箭更筹缓，金炉香气来。",
            "愁仍夜未几，已使炭成灰。"
        ],
        "notes": "",
        "id": "96bff1774f167b5536b0b16e4081ab1c"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "萤",
        "preface": "",
        "paragraphs": [
            "秋风凛凛月依依，飞过高梧影里时。",
            "暗处若教同众类，世间争得有人知。"
        ],
        "notes": "",
        "id": "93b59a46103f53d59cf56cd32397ed5d"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "蛩",
        "preface": "",
        "paragraphs": [
            "愁杀离家未达人，一声声到枕前闻。",
            "苦吟莫向朱门里，满耳笙歌不听君。"
        ],
        "notes": "",
        "id": "665b886c198129e046b78468c091fc3d"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "云",
        "preface": "",
        "paragraphs": [
            "聚散虚空去复还，野人闲处倚筇看。",
            "不知身是无根物，蔽月遮星作万端。"
        ],
        "notes": "",
        "id": "0936f310d93af7329c13411c4dccf996"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "野井",
        "preface": "",
        "paragraphs": [
            "纵无汲引味清澄，冷浸寒空月一轮。",
            "凿处若教当要路，为君常济往来人。"
        ],
        "notes": "",
        "id": "3bb9df0228ed2a03989a0d192ff015ef"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "米囊花",
        "preface": "",
        "paragraphs": [
            "开花空道胜于草，结实何曾济得民。",
            "却笑野田禾与黍，不闻弦管过青春。"
        ],
        "notes": "",
        "id": "258b67d4d91064f0350b2df0730ffa26"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "惜花",
        "preface": "",
        "paragraphs": [
            "艳拂衣襟蘂拂杯，遶枝闲共蝶徘徊。",
            "春风满目还惆怅，半欲离披半未开。"
        ],
        "notes": "",
        "id": "c927169bcc2bec3764acc2385591efab"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "莲花",
        "preface": "",
        "paragraphs": [
            "脸腻香薰似有情，世间何物比轻盈。",
            "湘妃雨后来池看，碧玉盘中弄水晶。"
        ],
        "notes": "",
        "id": "9c915ad087b89467807d0d773490abca"
    },
    {
        "author": "郭震",
        "dynasty": "唐",
        "type": "诗",
        "rhythmic": "",
        "title": "发馆陶",
        "preface": "",
        "paragraphs": [
            "促辔数残更，似闻鸡一鸣。",
            "春风马上梦，沙路月中行。",
            "笳鼓远多思，衣裘寒始轻。",
            "稍知田父稔，灯火闻柴荆。",
            "（录自光绪十一年刊刘家善纂《馆陶县志》卷十一）（按：《青琐高议》、《皇朝文鉴》、《锦绣万花谷后集》、《舆地纪胜》另录郭震诗多首，为宋太宗时成都隐士郭震作，不录。",
            "）。"
        ],
        "notes": "",
        "id": "c729aec1a1d290b06dc8cf23854e0d77"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "题龙华山",
        "preface": "",
        "paragraphs": [
            "昔年曾到此山来，百鸟声中酒一杯。",
            "最好寺边开眼处，段文昌有读书台。"
        ],
        "notes": "",
        "id": "31e37fa3fa67823b629fa0811707a8af"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "纸窗",
        "preface": "",
        "paragraphs": [
            "偏宜酥壁称闲情，白似溪云薄似冰。",
            "不是野人嫌月色，免教风弄读书灯。"
        ],
        "notes": "",
        "id": "bc986ccfa5c2c18612235c9b3f6f422d"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "闻蛩",
        "preface": "",
        "paragraphs": [
            "愁杀离家未达人，一声声到枕前闻。",
            "苦吟莫入朱门里，满耳笙歌不听君。"
        ],
        "notes": "",
        "id": "665b886c198129e046b78468c091fc3d"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "东郊赋诗",
        "preface": "",
        "paragraphs": [
            "今日出东郊，东郊好春色。",
            "青青原上草，莫放征马食。"
        ],
        "notes": "",
        "id": "e4cd1876fba9545878aad425201bb27b"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "渔者",
        "preface": "",
        "paragraphs": [
            "江柳弄风颦翠黛，山光著雨湿臙脂。",
            "却收短棹拈长笛，一叶舟中仰面吹。"
        ],
        "notes": "",
        "id": "95e79baf49c5d0142b3ff83293593980"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "老卒",
        "preface": "",
        "paragraphs": [
            "老来弓剑喜离身，说著沙场更怆神。",
            "任使将军全得胜，归时须少去时人。"
        ],
        "notes": "",
        "id": "245d19625c407e96976d6a827ecd8743"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "云",
        "preface": "",
        "paragraphs": [
            "聚散虚空去复还，野人闲处倚筇看。",
            "不知身是无根物，蔽月遮星作万端。"
        ],
        "notes": "",
        "id": "0936f310d93af7329c13411c4dccf996"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "萤",
        "preface": "",
        "paragraphs": [
            "秋风凛凛月依依，飞过高梧影里时。",
            "处暗若教同众类，世间争得有人知。"
        ],
        "notes": "",
        "id": "93b59a46103f53d59cf56cd32397ed5d"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "野井",
        "preface": "",
        "paragraphs": [
            "纵无汲引味清澄，冷浸寒空月一轮。",
            "凿处若教当要路，为君常济往来人。"
        ],
        "notes": "",
        "id": "3bb9df0228ed2a03989a0d192ff015ef"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "米囊花",
        "preface": "",
        "paragraphs": [
            "开花空道胜于草，结实何曾济得民。",
            "却笑野田禾与黍，不闻弦管过青春。"
        ],
        "notes": "",
        "id": "258b67d4d91064f0350b2df0730ffa26"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "惜花",
        "preface": "",
        "paragraphs": [
            "艳拂衣襟蕊拂杯，遶枝闲共蝶徘徊。",
            "春风满目还惆怅，半欲离披半未开。"
        ],
        "notes": "",
        "id": "06425e5b76a7d77e6d19723a2705cab9"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "莲花",
        "preface": "",
        "paragraphs": [
            "脸腻香薰似有情，世间何物比轻盈。",
            "湘妃雨后来池看，碧玉盘中弄水晶。"
        ],
        "notes": "",
        "id": "9c915ad087b89467807d0d773490abca"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "又随桃李一时荣，不逐东风处处生。",
            "疑是四方嫌不种，教于蜀地独垂名。"
        ],
        "notes": "",
        "id": "5230eacd2a95ee1de25d21ae112f0422"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "宿渔家",
        "preface": "",
        "paragraphs": [
            "几代生涯傍海涯，两三间屋盖芦花。",
            "灯前笑说归来夜，明月随船送到家。"
        ],
        "notes": "",
        "id": "e04e43bb413dafe59550b58b8af15d69"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "诗二首  其一",
        "preface": "",
        "paragraphs": [
            "流落天涯与海涯，旧山终日恨归迟。",
            "思量却得蹉跎力，会尽人间一肚皮。"
        ],
        "notes": "",
        "id": "cb8006a289f5e3e167233ac7761210a1"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "诗二首  其二",
        "preface": "",
        "paragraphs": [
            "江楼四面立屏风，到此诗家合用功。",
            "沽酒店藏花影内，打渔村在浪声中。"
        ],
        "notes": "",
        "id": "60920a607bd0d2a0bb113f9892944263"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "人世几番更面目，仙山依旧锁烟霞。"
        ],
        "notes": "",
        "id": "955d58f2479392899f3973cafe89357a"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "前山尚自无人到，更说后山山更高。"
        ],
        "notes": "",
        "id": "58016846dae9e3338d9f9d7518bace94"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "孤吟四望频。"
        ],
        "notes": "",
        "id": "1a156f03788688b601e91ba7b1cf0b73"
    },
    {
        "author": "郭震",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "半欲离披半欲开。"
        ],
        "notes": "",
        "id": "b67e789ba82a09ca07eb5fef8c0fe0c4"
    }
]