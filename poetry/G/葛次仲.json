[
    {
        "author": "葛次仲",
        "dynasty": "宋",
        "type": "诗",
        "rhythmic": "",
        "title": "中秋月集句  其一",
        "preface": "",
        "paragraphs": [
            "玉露中秋夜，亭亭月正圆。",
            "一霄当皎洁，万象共澄解。",
            "送别高台上，添愁野帐前。",
            "无因驻清景，歌舞入明年。"
        ],
        "notes": "",
        "id": "bc84db9cce021ef337decf7aaf2eb136"
    },
    {
        "author": "葛次仲",
        "dynasty": "宋",
        "type": "诗",
        "rhythmic": "",
        "title": "中秋月集句  其二",
        "preface": "",
        "paragraphs": [
            "凉夜清秋半，常娥照玉轮。",
            "九霄微有露，万里正无尘。",
            "气射繁星灭，明翻宿鸟频。",
            "寥寥天地内，风景一时新。"
        ],
        "notes": "",
        "id": "108a9d5d0ebcba0498b6be8860b579de"
    },
    {
        "author": "葛次仲",
        "dynasty": "宋",
        "type": "诗",
        "rhythmic": "",
        "title": "昆山慧聚寺集句",
        "preface": "",
        "paragraphs": [
            "全吴临巨溟，青山天一隅。",
            "静境林麓好，胜槩凌方壶。",
            "泓泓野泉洁，暧暧烟谷虚。",
            "攀云造禅扃，跻险筑幽居。",
            "道人刺猛虎，复来薙榛芜。",
            "咄嗟檀施开，以有此屋庐。",
            "侧叠万古石，功就岂斯须。",
            "磥砢成广殿，鬼工不可图。",
            "有穷者孟郊，过此亦踌躇。",
            "赋诗留岩屏，词律响琼琚。",
            "我访岑寂境，幸与高士俱。",
            "时升翠微上，凉阁对红蕖。",
            "岸帻偃东斋，果药杂纷敷。",
            "上方风景清，华敞绰有余。",
            "高窗瞰远郊，万壑明晴初。",
            "赏爱未能去，頳霞照桑榆。",
            "老僧道机熟，闲持贝叶书。",
            "秉心识本源，高谈出有无。",
            "茗酌待幽客，顿令烦抱舒。",
            "儒道虽异门，意合不为殊。",
            "抖擞垢秽衣，惟有牟尼珠。",
            "余生愿休止，投策谢归涂。"
        ],
        "notes": "",
        "id": "90fd07e95ba836accd7827871407caf1"
    },
    {
        "author": "葛次仲",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "万里清江万里天，一村桑柘一村烟。",
            "渔翁醉睡又醒睡，高唱夕阳孤岛边。"
        ],
        "notes": "",
        "id": "c000801ad6630b218a52a9e1323748c1"
    },
    {
        "author": "葛次仲",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "荣枯不经意。"
        ],
        "notes": "",
        "id": "f055097d66c4158c30d8f67f58f38ef5"
    }
]