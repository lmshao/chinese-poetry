[
    {
        "author": "巩彦辅",
        "dynasty": "宋",
        "type": "诗",
        "rhythmic": "",
        "title": "题滴水岩  其一",
        "preface": "",
        "paragraphs": [
            "千条玉筯挂岩前，一派银潢泻碧天。",
            "疑是鲛人在山泣，乱流珠颗落危颠。"
        ],
        "notes": "",
        "id": "6a5ab13426a3c32e143e9deb9abc57c1"
    },
    {
        "author": "巩彦辅",
        "dynasty": "宋",
        "type": "诗",
        "rhythmic": "",
        "title": "题滴水岩  其二",
        "preface": "",
        "paragraphs": [
            "岩上流泉滴滴来，史君岩下宴频开。",
            "衰翁闲局官清淡，不许听歌醉玉杯。"
        ],
        "notes": "",
        "id": "3eda9d9239b3446a1a9ba5bec0953598"
    },
    {
        "author": "巩彦辅",
        "dynasty": "宋",
        "type": "诗",
        "rhythmic": "",
        "title": "题滴水岩  其三",
        "preface": "",
        "paragraphs": [
            "天然潇洒绝尘埃，四面如山画帐开。",
            "世上何须问仙境，只应此地是蓬莱。"
        ],
        "notes": "",
        "id": "781bec88756a9dba213b749e96ff2255"
    }
]