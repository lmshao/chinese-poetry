[
    {
        "author": "龚霖",
        "dynasty": "唐",
        "type": "诗",
        "rhythmic": "",
        "title": "诗（句）（《类说》卷十二引《纪异录》云：龚林有卷投和凝，《登太行山诗》云：「『但得路可上，更高人也行。』」可据以补题。《纪异录》，全名《洛中纪异录》，宋秦再思撰。）",
        "preface": "",
        "paragraphs": [
            "但有路可上，更高人也行。",
            "（《老学庵笔记》四）。"
        ],
        "notes": "",
        "id": "fb6460c56ec44382f7e9e9e33875d819"
    },
    {
        "author": "龚霖",
        "dynasty": "唐",
        "type": "诗",
        "rhythmic": "",
        "title": "怀荆州诸友",
        "preface": "",
        "paragraphs": [
            "王粲南游后，年年事转新。",
            "应无故国梦，谁怨武陵春。",
            "信杳愁归鴈，书成问去人。",
            "中心不可寄，绿水与红尘。",
            "（影印本《诗渊》第一册第二四五页。",
            "）。"
        ],
        "notes": "",
        "id": "5e60aed9d02b82ec948759febe28ced3"
    },
    {
        "author": "龚霖",
        "dynasty": "唐",
        "type": "诗",
        "rhythmic": "",
        "title": "南游有怀",
        "preface": "",
        "paragraphs": [
            "怀才非独步，驱马出荆州。",
            "亲老未归去，路长何处游？",
            "鸟啼云梦晓，叶落洞庭秋。",
            "襟抱谁相问？西风吹客愁。",
            "（同前书第二六九页。",
            "）。"
        ],
        "notes": "",
        "id": "f7d6d95ad0b6083cd15a238d4de6e8fd"
    },
    {
        "author": "龚霖",
        "dynasty": "唐",
        "type": "诗",
        "rhythmic": "",
        "title": "秋日途中",
        "preface": "",
        "paragraphs": [
            "满眼水吾土，征轮尚远游。",
            "田园虚自废，禾黍美□秋。",
            "日暮乌犹返，风高云自收。",
            "因循不归去，歧路犹何求？",
            "（同前第三册第二二一〇页。",
            "）。"
        ],
        "notes": "",
        "id": "f87919b60a998b03bd34342f2d211b21"
    },
    {
        "author": "龚霖",
        "dynasty": "唐",
        "type": "诗",
        "rhythmic": "",
        "title": "再宿友生郊居",
        "preface": "",
        "paragraphs": [
            "终日走歧路，唯君守草堂。",
            "重来身若旧，相见话偏长。",
            "夜半四邻静，雨余群本香。",
            "不能同此住，名利自茫茫。",
            "（同前第五册第三一五八页。",
            "）。"
        ],
        "notes": "",
        "id": "507fe2170b4d5277db2927f3155300d5"
    },
    {
        "author": "龚霖",
        "dynasty": "唐",
        "type": "诗",
        "rhythmic": "",
        "title": "宿弹琴张处士所居",
        "preface": "",
        "paragraphs": [
            "闻君鼓七丝，□我暂忘机。",
            "莫谓知音少，都缘能□稀。",
            "无风过竹槛，有月照柴扉。",
            "一弄一杯酒，坐来霜□衣。",
            "（同前第三五〇四页。",
            "）。"
        ],
        "notes": "",
        "id": "35ebb5fedb7b819386d58ea98383872d"
    },
    {
        "author": "龚霖",
        "dynasty": "唐",
        "type": "诗",
        "rhythmic": "",
        "title": "拟古",
        "preface": "",
        "paragraphs": [
            "凉风摇翠袂，倚槛恨难平。",
            "远路人无信，西楼月又生。",
            "菱花消旧态，瑶瑟续新声。",
            "暗觉新声苦，夫谁知此情？",
            "（同前第六册第三八九七页）。"
        ],
        "notes": "",
        "id": "567be801e6430a065bbf5ecd80eded48"
    },
    {
        "author": "龚霖",
        "dynasty": "唐",
        "type": "诗",
        "rhythmic": "",
        "title": "送进士董位",
        "preface": "",
        "paragraphs": [
            "送君偏起恨，𬪩酒亦难消。",
            "为客日己久，还家路各遥。",
            "云繁天欲雪，林迥野初烧。",
            "何处期相见，春风满路招。",
            "（同前第四三三七页。",
            "）。"
        ],
        "notes": "",
        "id": "6c242b6f2d56ac6f8e6f8dff703dd775"
    },
    {
        "author": "龚霖",
        "dynasty": "唐",
        "type": "诗",
        "rhythmic": "",
        "title": "送友人归荆",
        "preface": "",
        "paragraphs": [
            "帝城多美酒，不醉别离人。",
            "北海谋归晚，东门送客频。",
            "燕啼迎馆树，草色逐征轮。",
            "到日逢乡友，如何话此身？",
            "（同前第四三八三页。",
            "）。"
        ],
        "notes": "",
        "id": "e7a1aad4014647d8e6ff3272dcb18edc"
    }
]