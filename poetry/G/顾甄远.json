[
    {
        "author": "顾甄远",
        "dynasty": "唐",
        "type": "诗",
        "rhythmic": "",
        "title": "惆怅诗九首 一",
        "preface": "",
        "paragraphs": [
            "魂黯黯兮情脉脉，帘风清兮窗月白。",
            "梦惊枕上炉烬销，不见蘂珠宫里客。"
        ],
        "notes": "",
        "id": "72d5f129b59fc3b853dd3feea68e1d18"
    },
    {
        "author": "顾甄远",
        "dynasty": "唐",
        "type": "诗",
        "rhythmic": "",
        "title": "惆怅诗九首 二",
        "preface": "",
        "paragraphs": [
            "禁漏声稀蟾魂冷，纱厨筠簟波光净。",
            "独坐愁吟暗断魂，满窗风动芭蕉影。"
        ],
        "notes": "",
        "id": "42c56b533b2f34329afe4647ef009f3d"
    },
    {
        "author": "顾甄远",
        "dynasty": "唐",
        "type": "诗",
        "rhythmic": "",
        "title": "惆怅诗九首 三",
        "preface": "",
        "paragraphs": [
            "别恨离肠空恻恻，风动虚轩池水白。",
            "莫言灵圃步难寻，有心终效偷桃客。"
        ],
        "notes": "",
        "id": "3433873071c979de11f6712601695e7f"
    },
    {
        "author": "顾甄远",
        "dynasty": "唐",
        "type": "诗",
        "rhythmic": "",
        "title": "惆怅诗九首 四",
        "preface": "",
        "paragraphs": [
            "秋遇人间好风景，焦桐韵满华堂静。",
            "鉴鸾钗燕恨何穷，忍向银床空抱影。"
        ],
        "notes": "",
        "id": "94f28c8e440b79bd332d6ab0a39754c4"
    },
    {
        "author": "顾甄远",
        "dynasty": "唐",
        "type": "诗",
        "rhythmic": "",
        "title": "惆怅诗九首 五",
        "preface": "",
        "paragraphs": [
            "绿槐影里傍青楼，陌上行人空举头。",
            "烟水露花无处问，摇鞭凝睇不胜愁。"
        ],
        "notes": "",
        "id": "3dfd059262fe2fb40c23358796449d7c"
    },
    {
        "author": "顾甄远",
        "dynasty": "唐",
        "type": "诗",
        "rhythmic": "",
        "title": "惆怅诗九首 六",
        "preface": "",
        "paragraphs": [
            "役尽心神销尽骨，恩情未断忽分离。",
            "平生此恨无言处，只有衣襟泪得知。"
        ],
        "notes": "",
        "id": "f90a8fec8058eb6552b2f181aeade413"
    },
    {
        "author": "顾甄远",
        "dynasty": "唐",
        "type": "诗",
        "rhythmic": "",
        "title": "惆怅诗九首 七",
        "preface": "",
        "paragraphs": [
            "浓醪艳唱愁难破，骨瘦魂消病已成。",
            "若为多罗年少死，始甘人道有风情。"
        ],
        "notes": "",
        "id": "c1ec4fd1049fe0651e43f2f6387f8a25"
    },
    {
        "author": "顾甄远",
        "dynasty": "唐",
        "type": "诗",
        "rhythmic": "",
        "title": "惆怅诗九首 八",
        "preface": "",
        "paragraphs": [
            "泪满罗衣酒满巵，一声歌断怨伤离。",
            "如今两地心中事，直是瞿昙也不知。"
        ],
        "notes": "",
        "id": "a0ba6d35b3fdb9fcdbbb3c98839998af"
    },
    {
        "author": "顾甄远",
        "dynasty": "唐",
        "type": "诗",
        "rhythmic": "",
        "title": "惆怅诗九首 九",
        "preface": "",
        "paragraphs": [
            "横泥杯觞醉复醒，愁牵时有小诗成。",
            "早知惹得千般恨，悔不天生解薄情。"
        ],
        "notes": "",
        "id": "0e2c5b16639b3717c039e56f66210942"
    }
]