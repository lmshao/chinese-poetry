[
    {
        "author": "郭昭著",
        "dynasty": "宋",
        "type": "诗",
        "rhythmic": "",
        "title": "秋夜",
        "preface": "",
        "paragraphs": [
            "秋空澹澹天无极，东望平林净如拭。",
            "清光倒涌冰轮寒，山河吸作玻璃色。",
            "主人对此欲凌风，瑶光浮白珍珠红。",
            "留连中夜不知倦，酣歌惊动蛇龙宫。"
        ],
        "notes": "",
        "id": "e975aef7bdc07b93e4832166039dcdb8"
    },
    {
        "author": "郭昭著",
        "dynasty": "宋",
        "type": "诗",
        "rhythmic": "",
        "title": "塞上曲",
        "preface": "",
        "paragraphs": [
            "胡马秋肥塞草黄，弯弧直拟犯渔阳。",
            "归鞭却避弓闾水，知是嫖姚旧战场。"
        ],
        "notes": "",
        "id": "340d1a70823f9398e9ff1e3791f7e6b8"
    }
]