[
    {
        "author": "郭良骥",
        "dynasty": "唐",
        "type": "诗",
        "rhythmic": "",
        "title": "自苏州至望亭驿有作",
        "preface": "",
        "paragraphs": [
            "南浦菰蒲遶白苹，东吴黎庶逐黄巾。",
            "野棠自发空流水，江燕初归不见人。",
            "远岫依依如送客，平田渺渺独伤春。",
            "那堪回首长洲苑，烽火年年报虏尘。"
        ],
        "notes": "",
        "id": "a98e38c7381d74bdcf71617819e0d22b"
    },
    {
        "author": "郭良骥",
        "dynasty": "唐",
        "type": "诗",
        "rhythmic": "",
        "title": "邺中行",
        "preface": "",
        "paragraphs": [
            "年去年来秋更春，魏家园庙已成尘。",
            "只今惟有西陵在，无复当时歌舞人。"
        ],
        "notes": "",
        "id": "5940d7ffd1fe5cbf3a9710530fa8c820"
    }
]