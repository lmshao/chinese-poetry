[
    {
        "author": "高吉",
        "dynasty": "宋",
        "type": "诗",
        "rhythmic": "",
        "title": "有所思",
        "preface": "",
        "paragraphs": [
            "上山采芳桂，不盈一掬金。",
            "金色容易变，零落伤我心。",
            "欲以遗所思，山遥水沈沈。",
            "微物岂足贵，但感岁月深。"
        ],
        "notes": "",
        "id": "ecb057fcd5f5659abadbf81680a14003"
    },
    {
        "author": "高吉",
        "dynasty": "宋",
        "type": "诗",
        "rhythmic": "",
        "title": "胡不归二首  其一",
        "preface": "",
        "paragraphs": [
            "客从暑中来，清风入我户。",
            "佩带楚兰香，囊瘿湘蓠句。",
            "一笑忘形骸，百年示肺腑。",
            "烹鲤唤曲生，劳苦竹深处。",
            "远游焉伥伥，归梦应栩栩。",
            "回首白云飞，下有白发母。",
            "白发不堪剪，儿去定何所。",
            "频频占鹊喜，嗷嗷待乌哺。",
            "去时萱始华，执手泪如雨。",
            "萱华几飘风，月落啼杜宇。"
        ],
        "notes": "",
        "id": "082825fc12f354412d15826238e01820"
    },
    {
        "author": "高吉",
        "dynasty": "宋",
        "type": "诗",
        "rhythmic": "",
        "title": "胡不归二首  其二",
        "preface": "",
        "paragraphs": [
            "茕茕荡子妻，空房守幽独。",
            "缠绵心绪长，吞声忍夜哭。",
            "背灯耿孤影，香冷云幕低。",
            "绝怜屋上乌，替人呜呜啼。"
        ],
        "notes": "",
        "id": "639fae21aff161e35d8ac58ae0c9fcb0"
    },
    {
        "author": "高吉",
        "dynasty": "宋",
        "type": "诗",
        "rhythmic": "",
        "title": "试长沙胡邦明墨",
        "preface": "",
        "paragraphs": [
            "墨卿溯源流，甄陶何远矣。",
            "系出五大夫，杀身成人美。",
            "策勋凌烟阁，繇此著姓氏。",
            "开国从胶东，裂土封黑水。",
            "平生好太玄，握手忘汝尔。",
            "一笑吐奇芬，熏透诗人髓。",
            "磨礲去圭角，耐久坚莫比。",
            "朋来自远方，陶泓管城子。",
            "传文章心印，千古尽在是。",
            "我老久绝交，未忘抄录耳。",
            "种树书一编，养生论盈纸。",
            "烦卿为记之，岁晚吾事已。"
        ],
        "notes": "",
        "id": "0359b0b5dfeaed63f72a573115a6d122"
    },
    {
        "author": "高吉",
        "dynasty": "宋",
        "type": "诗",
        "rhythmic": "",
        "title": "秋窗杂兴",
        "preface": "",
        "paragraphs": [
            "月朗众星稀，天高万籁息。",
            "草露湿秋虫，悲凄声唧唧。",
            "隔窗听鸣机，寒光曙犹织。",
            "微物固催人，尤为贫女惜。"
        ],
        "notes": "",
        "id": "87a910d09548a1fdde4c5c9f97300f47"
    },
    {
        "author": "高吉",
        "dynasty": "宋",
        "type": "诗",
        "rhythmic": "",
        "title": "塞南",
        "preface": "",
        "paragraphs": [
            "塞南月冷乌夜飞，茫茫旷野无枝栖。",
            "防边夜歌大风起，铁衣如冰冻不死。",
            "功成那忍乞爱卿，叫阍已献龟形绮。",
            "钱塘江边乌欲栖，小卿醉软红玉肌。",
            "亸云溜簪困未醒，山头赤乌啄金餠。",
            "春宵恨不长如年，无情银漏何溅溅，起来一笑花嫣然。"
        ],
        "notes": "",
        "id": "7de689bb170394a88253e652ffa4d475"
    },
    {
        "author": "高吉",
        "dynasty": "宋",
        "type": "诗",
        "rhythmic": "",
        "title": "快阁",
        "preface": "",
        "paragraphs": [
            "不跨扬州鹤，来寻快阁鸥。",
            "澄江依旧月，落木几番秋。",
            "山色横青眼，交情叹白头。",
            "一声何处笛，我欲理归舟。"
        ],
        "notes": "",
        "id": "09dc510e779c259d363ad4e43f7eda56"
    },
    {
        "author": "高吉",
        "dynasty": "宋",
        "type": "诗",
        "rhythmic": "",
        "title": "雨肥",
        "preface": "",
        "paragraphs": [
            "雨肥蔬解甲，坡暖竹添丁。",
            "物态俱自得，人痴终不醒。",
            "独行宁媿影，真懒遂忘形。",
            "巢燕归何晚，柴门风为扃。"
        ],
        "notes": "",
        "id": "960ab76ed47d7f026956d88081baf7e2"
    },
    {
        "author": "高吉",
        "dynasty": "宋",
        "type": "诗",
        "rhythmic": "",
        "title": "送客之楚",
        "preface": "",
        "paragraphs": [
            "嘶骑随鞭尾，诗囊挂杖头。",
            "好风吹客去，落日启予愁。",
            "涉水搴沅芷，邀春醉楚楼。",
            "故人如问讯，云卧懒如鸥。"
        ],
        "notes": "",
        "id": "b58c3aca0466b0575379b9a3622628cc"
    },
    {
        "author": "高吉",
        "dynasty": "宋",
        "type": "诗",
        "rhythmic": "",
        "title": "忆潇湘故人",
        "preface": "",
        "paragraphs": [
            "竹好无多个，江清不觉深。",
            "余香随去蝶，软语爱幽禽。",
            "美景翻成恨，经年不寄音。",
            "长沙一樽酒，得共几回斟。"
        ],
        "notes": "",
        "id": "a72e1abdefcc1bf45f87bb2a1c2af66b"
    },
    {
        "author": "高吉",
        "dynasty": "宋",
        "type": "诗",
        "rhythmic": "",
        "title": "觅桂花",
        "preface": "",
        "paragraphs": [
            "金粟如来佛，拈花微笑时。",
            "烦君修月斧，分我占秋枝。",
            "且约黄香住，莫令青女知。",
            "夜窗清不寐，剩读几篇诗。"
        ],
        "notes": "",
        "id": "be3f0b26a2180865ecd2ca172b4be475"
    },
    {
        "author": "高吉",
        "dynasty": "宋",
        "type": "诗",
        "rhythmic": "",
        "title": "庾岭  其一",
        "preface": "",
        "paragraphs": [
            "庾公陈迹已悠悠，春到江南天尽头。",
            "依旧冰花照行客，瘴烟原不犯清流。"
        ],
        "notes": "",
        "id": "69885399c31366ad1ba294261b51583e"
    },
    {
        "author": "高吉",
        "dynasty": "宋",
        "type": "诗",
        "rhythmic": "",
        "title": "庾岭  其二",
        "preface": "",
        "paragraphs": [
            "江水悠悠去莫追，个中造道有深机。",
            "我来岂为观鱼说，人笑无钩钓傍矶。"
        ],
        "notes": "",
        "id": "1398f456ed28c07b56569079309b9361"
    },
    {
        "author": "高吉",
        "dynasty": "宋",
        "type": "诗",
        "rhythmic": "",
        "title": "读渊明传",
        "preface": "",
        "paragraphs": [
            "谁为栖栖鲁孔丘，辙环天下果何求。",
            "爱人学道行吾志，束带何伤见督邮。"
        ],
        "notes": "",
        "id": "8228aa185f2e142cd526ebe632456653"
    },
    {
        "author": "高吉",
        "dynasty": "宋",
        "type": "诗",
        "rhythmic": "",
        "title": "巫山秀丽为四川之奇观其一晴",
        "preface": "",
        "paragraphs": [
            "巫峡秋深景最幽，山岚泼翠淡烟浮。",
            "看来不复成云雨，空锁襄王旧日愁。"
        ],
        "notes": "",
        "id": "99e38cb632410ab0c1fd922d2f231d42"
    },
    {
        "author": "高吉",
        "dynasty": "宋",
        "type": "诗",
        "rhythmic": "",
        "title": "墨梅",
        "preface": "",
        "paragraphs": [
            "识破宫粧色是空，香魂分付与东风。",
            "黑云泼眼催诗急，著我江头春暗中。"
        ],
        "notes": "",
        "id": "bbe2454ffa7425e513a0edad54a291d3"
    },
    {
        "author": "高吉",
        "dynasty": "宋",
        "type": "诗",
        "rhythmic": "",
        "title": "倦游",
        "preface": "",
        "paragraphs": [
            "参透诸方向上机，瘦藤靠壁倦游时。",
            "充然有得机之外，口不能言心自知。"
        ],
        "notes": "",
        "id": "eb30f51003e2d1ff250a2dba0e08616d"
    }
]