[
    {
        "author": "鼓峰",
        "dynasty": "宋",
        "type": "词",
        "rhythmic": "烛影摇红",
        "title": "",
        "preface": "",
        "paragraphs": [
            "风入虞弦，麦秋向晚梅天润。",
            "彩丝长命斗新奇，还是端阳近。",
            "想见瑶池仙韵。",
            "对蟠桃、朱颜相映。",
            "篆飘宝鼎，酒满霞觞，黄堂深静。",
            "超悟真筌，凤归不作登台恨。",
            "庆馀有子在河图，详试龚黄政。",
            "好是棠阴清永。",
            "且游戏、壶中光景。",
            "会有飞诏，却奉轻轩，天朝归觐。"
        ],
        "notes": "",
        "id": "58e08f728a2f6606faf21fb988b499cc"
    }
]