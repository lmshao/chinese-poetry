[
    {
        "author": "归仁",
        "dynasty": "唐",
        "type": "诗",
        "rhythmic": "",
        "title": "自遣",
        "preface": "",
        "paragraphs": [
            "日日为诗苦，谁论春与秋。",
            "一联如得意，万事总忘忧。",
            "雨堕花临砌，风吹竹近楼。",
            "不吟头也白，任白此生头。"
        ],
        "notes": "",
        "id": "65b0f9b67a8b93f06c59a749c244d118"
    },
    {
        "author": "归仁",
        "dynasty": "唐",
        "type": "诗",
        "rhythmic": "",
        "title": "酬沈先辈卷",
        "preface": "",
        "paragraphs": [
            "一百八十首，清泠韵可敲。",
            "任从人不爱，终是我难抛。",
            "桂魄吟来满，蒲团坐得凹。",
            "先生声价在，寰宇几人抄。"
        ],
        "notes": "",
        "id": "b1b8143693b5ba648164cda7f103a3b0"
    },
    {
        "author": "归仁",
        "dynasty": "唐",
        "type": "诗",
        "rhythmic": "",
        "title": "题贾岛吟诗台",
        "preface": "",
        "paragraphs": [
            "此台如可废，此恨有谁平。",
            "纵使迷青草，终难没旧名。",
            "天悲朝雨色，岳哭夜猨声。",
            "不是心偏苦，应关自古情。"
        ],
        "notes": "",
        "id": "09eb6cc1e4fe0a43f73cddec1f5a8c94"
    },
    {
        "author": "归仁",
        "dynasty": "唐",
        "type": "诗",
        "rhythmic": "",
        "title": "悼罗隐",
        "preface": "",
        "paragraphs": [
            "一著谗书未快心，几抽胸臆纵狂吟。",
            "管中窥豹我犹在，海上钓鼇君也沈。",
            "岁月尽能消愤懑，寰区那更有知音。",
            "长安冠盖皆涂地，仍喜先生葬碧岑。"
        ],
        "notes": "",
        "id": "99689663a5a1b9a5f50da501dbafbb51"
    },
    {
        "author": "归仁",
        "dynasty": "唐",
        "type": "诗",
        "rhythmic": "",
        "title": "题楚庙",
        "preface": "",
        "paragraphs": [
            "羞容难更返江东，谁问从来百战功。",
            "天地有心归道德，山河无力为英雄。",
            "芦花尚认霜戈白，海日犹思火阵红。",
            "也是男儿成败事，不须惆怅对西风。"
        ],
        "notes": "",
        "id": "2d9780c30986b255721ecc8f5c4edb41"
    },
    {
        "author": "归仁",
        "dynasty": "唐",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "三春堪惜牡丹奇，半倚朱栏欲绽时。",
            "天上更无花胜此，人间偏得贵相宜。",
            "偷香黑蚁斜穿叶，觑蕋黄蜂倒挂枝。",
            "除却解禅心不动，算应狂杀五陵儿。"
        ],
        "notes": "",
        "id": "fa22f552ef53809e3be0f2124971af5c"
    },
    {
        "author": "归仁",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "舟归范蠡五湖上，国破西施一笑中。",
            "（见《吟窗杂录》卷十三《进士王氏诗要格律》。",
            "）。"
        ],
        "notes": "",
        "id": "8b16737a3812bcb467db2f95d3ec71a2"
    }
]