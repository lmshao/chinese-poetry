[
    {
        "author": "甘露寺鬼",
        "dynasty": "唐",
        "type": "诗",
        "rhythmic": "",
        "title": "西轩诗 一",
        "preface": "",
        "paragraphs": [
            "赵壹能为赋，邹阳解献书。",
            "可惜西江水，不救辙中鱼。"
        ],
        "notes": "",
        "id": "e28a8ef191e9d003e95969a15f83c1de"
    },
    {
        "author": "甘露寺鬼",
        "dynasty": "唐",
        "type": "诗",
        "rhythmic": "",
        "title": "西轩诗 二",
        "preface": "",
        "paragraphs": [
            "伟哉横海鳞，壮矣垂天翼。",
            "一旦失风水，翻为蝼蚁食。"
        ],
        "notes": "",
        "id": "445c8b691e981866ad106b8a3fd41e63"
    },
    {
        "author": "甘露寺鬼",
        "dynasty": "唐",
        "type": "诗",
        "rhythmic": "",
        "title": "西轩诗 三",
        "preface": "",
        "paragraphs": [
            "功遂侔昔人，保退无智力。",
            "既涉太行险，兹路信难陟。"
        ],
        "notes": "",
        "id": "e0e425d08e189bac12c23f330fc116c4"
    },
    {
        "author": "甘露寺鬼",
        "dynasty": "唐",
        "type": "诗",
        "rhythmic": "",
        "title": "西轩诗 四",
        "preface": "",
        "paragraphs": [
            "握里龙蛇纸上鸾，逡巡千幅不将难。",
            "顾云已往罗隐耄，更有何人逞笔端。"
        ],
        "notes": "",
        "id": "19ddca33a2f3942b8fdc68b10336e3bc"
    }
]