[
    {
        "author": "关注",
        "dynasty": "宋",
        "type": "诗",
        "rhythmic": "",
        "title": "记梦",
        "preface": "",
        "paragraphs": [
            "玄衣仙子从双鬟，缓节长歌一解颜。",
            "满引铜杯效鲸吸，低回红袖作弓弯。",
            "舞留月殿春风冷，乐奏钧天晓梦还。",
            "行听新声太平乐，先传五拍到人间。"
        ],
        "notes": "",
        "id": "eada9e057b08fb2c75753022d17d82e8"
    },
    {
        "author": "关注",
        "dynasty": "宋",
        "type": "诗",
        "rhythmic": "",
        "title": "秋声",
        "preface": "",
        "paragraphs": [
            "梦破松声枕上闻，睡魔夜半战吟魂。",
            "初疑秋雨连江岸，乍觉寒潮上海门。",
            "招引好风来古寺，追随月色下前村。",
            "晚行欲问声来处，鬰鬰苍波漫不分。"
        ],
        "notes": "",
        "id": "85c12a1e89835dfb6bb546da24addc94"
    },
    {
        "author": "关注",
        "dynasty": "宋",
        "type": "诗",
        "rhythmic": "",
        "title": "洞霄与道士夜话",
        "preface": "",
        "paragraphs": [
            "夜阑立语意萧然，似与黄冠有宿缘。",
            "不用天坛飞皓鹤，知君家世是神仙。"
        ],
        "notes": "",
        "id": "4ec417a9fef459b77814a4548dc40213"
    },
    {
        "author": "关注",
        "dynasty": "宋",
        "type": "诗",
        "rhythmic": "",
        "title": "咏俞仲义屏上王内史",
        "preface": "",
        "paragraphs": [
            "手追心慕漫悠悠，写向丹青入卧游。",
            "绝胜山阴问陈迹，茂林修竹想风流。"
        ],
        "notes": "",
        "id": "064ae6bda28e7d8cf7cb0fa41cee3244"
    },
    {
        "author": "关注",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "钟声互起东西寺，灯火遥分远近村。"
        ],
        "notes": "",
        "id": "72f9f6a5126a514ff2da8173bd85ea84"
    },
    {
        "author": "关注",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "夜长何时旦，苦寒不成寐。"
        ],
        "notes": "",
        "id": "c08deb49748222477243af4b3756db81"
    },
    {
        "author": "关注",
        "dynasty": "宋",
        "type": "词",
        "rhythmic": "剔银灯",
        "title": "",
        "preface": "",
        "paragraphs": [
            "小院烟凉雨细。",
            "正好恹恹春睡。",
            "蓦被金枝，连推绣枕，报道皇都书至。",
            "良人得意。",
            "集英殿、首攀仙桂。",
            "斗帐重襟惊起。",
            "斜倚屏山偷喜。",
            "宝髻慵梳，香笺折破，果见中、高高名第。",
            "秦楼十二。",
            "知他向、谁家沈醉。"
        ],
        "notes": "",
        "id": "f8a3f296341351220f88ea9488996938"
    },
    {
        "author": "关注",
        "dynasty": "宋",
        "type": "词",
        "rhythmic": "桂华明・四犯令",
        "title": "",
        "preface": "",
        "paragraphs": [
            "缥缈神京开洞府。",
            "遇广寒宫女。",
            "问我双鬟梁溪舞。",
            "还记得、当时否。",
            "碧玉词章教仙侣。",
            "为按歌宫羽。",
            "皓月满窗人何处。",
            "声永断、瑶台路。"
        ],
        "notes": "",
        "id": "4eb44423fbc04399f54543990037743e"
    },
    {
        "author": "关注",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "凤舞龙蟠处，玉室与金堂。",
            "平生想望真境，依约在何方。",
            "谁信许君丹灶，便与吴君遗剑，只在洞天傍。",
            "若要安心地，便是远名场。",
            "几年来，开林麓，建山房。",
            "安眠饱馆清坐，无事可思量。",
            "洗尽人间忧患，看尽仙家风月，和气满清扬。",
            "一笑尘埃外，云水远相忘。"
        ],
        "notes": "",
        "id": "bea214767388e6961063753d5edd931b"
    }
]