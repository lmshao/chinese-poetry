[
    {
        "author": "高球",
        "dynasty": "唐",
        "type": "诗",
        "rhythmic": "",
        "title": "晦日宴高氏林亭",
        "preface": "",
        "paragraphs": [
            "温洛年光早，皇州景望华。",
            "连镳寻上路，乘兴入山家。",
            "轻苔网危石，春水架平沙。",
            "赏极林塘暮，处处起烟霞。"
        ],
        "notes": "",
        "id": "6ff85b8ce68fe193a5ad9950d2a0f919"
    },
    {
        "author": "高球",
        "dynasty": "唐",
        "type": "诗",
        "rhythmic": "",
        "title": "三月三日宴王[明]府山亭",
        "preface": "",
        "paragraphs": [
            "洛城春禊，元巳芳年。",
            "季伦园里，逸少亭前。",
            "曲中举白，谈际生玄。",
            "陆离轩盖，凄清管弦。",
            "萍疎波荡，柳弱风牵。",
            "未淹欢趣，林溪夕烟。"
        ],
        "notes": "",
        "id": "a3b07e0e327a93c437cb931a33bc667d"
    }
]