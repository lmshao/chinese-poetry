[
    {
        "author": "郭秉哲",
        "dynasty": "宋",
        "type": "诗",
        "rhythmic": "",
        "title": "秋日郊居",
        "preface": "",
        "paragraphs": [
            "一叶惊初下，烦襟喜复清。",
            "云边开岫色，风外送溪声。",
            "菊引陶潜兴，莼牵张翰情。",
            "迎眸秋色远，顿觉杖藜轻。"
        ],
        "notes": "",
        "id": "c150e163908acff27c12ec5fbe70df03"
    },
    {
        "author": "郭秉哲",
        "dynasty": "宋",
        "type": "诗",
        "rhythmic": "",
        "title": "题画",
        "preface": "",
        "paragraphs": [
            "萧萧风雨声，一夜入修竹。",
            "中有遗世人，归云掩茅屋。"
        ],
        "notes": "",
        "id": "fb66d339e8b80b3fdc128e65b970359b"
    }
]