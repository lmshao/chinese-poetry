[
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "春怀",
        "preface": "",
        "paragraphs": [
            "过了花朝日渐迟，相将又是禁烟时。",
            "寒留柳叶凄迷处，春在梨花寂寞枝。",
            "牛角横书孤壮志，鹿门采药误幽期。",
            "自怜白发成何事，说与啼鶑未必知。"
        ],
        "notes": "",
        "id": "52066f797c57d52f2999aa226eb113f3"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "姑苏怀古",
        "preface": "",
        "paragraphs": [
            "阖闾城下水连天，故国凄凉思惘然。",
            "堤柳数行垂舞带，砌苔几叠晕歌钿。",
            "了无麋鹿游台下，祇有凫鹥戏水边。",
            "往事如今销歇尽，断霞残照锁寒烟。"
        ],
        "notes": "",
        "id": "f3a67b7dcad689c46b15d077a8cf80b0"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "记梦",
        "preface": "",
        "paragraphs": [
            "绮寮缥缈敞虚明，鹄峙鸾停护碧城。",
            "珠蕊一枝春共瘦，玉环双珮月同明。",
            "曾题洛赋缄新意，却拊湘弦寄远情。",
            "十二阑干风细细，觉来依约记棋声。"
        ],
        "notes": "",
        "id": "746fd5f34238b867b791b5f83047e914"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "湖天霜晓",
        "preface": "",
        "paragraphs": [
            "十里平湖浸晓光，玉鸾飞舞镜中央。",
            "也知青女催梳掠，淡拂铅华试靓妆。"
        ],
        "notes": "",
        "id": "fb52c4a738d76de2529461fc50d30b68"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "暮春杂兴  其一",
        "preface": "",
        "paragraphs": [
            "画阑目断楚云西，芳草连天客思迷。",
            "家在江南烟雨里，落花时节杜鹃啼。"
        ],
        "notes": "",
        "id": "334a51fcec9bee7309ecf3b1fb470b75"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "暮春杂兴  其二",
        "preface": "",
        "paragraphs": [
            "紫椹累累缀碧桑，林塘雨过绿生香。",
            "荆扉昼掩苍苔寂，留得芸签伴日长。"
        ],
        "notes": "",
        "id": "d862dc2568f99723e4d4b1099b55b6b7"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "暮春杂兴  其三",
        "preface": "",
        "paragraphs": [
            "闭门花落又春深，白纻歌残对晚斟。",
            "惆怅年来心绪恶，一庭烟草绿沉沉。"
        ],
        "notes": "",
        "id": "e42eb13734116646a4e18e1ac5b79aed"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "暮春杂兴  其四",
        "preface": "",
        "paragraphs": [
            "兰杜初芳湘水春，鹧鸪啼处草如茵。",
            "双鱼不寄衡皋信，空有灯花入梦频。"
        ],
        "notes": "",
        "id": "4dc96fba9a69ed9819a486c1da15664d"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "暮春杂兴  其五",
        "preface": "",
        "paragraphs": [
            "燕子声中日正长，读残书卷乱堆床。",
            "梦回却爱西窗寂，闲看松花带夕阳。"
        ],
        "notes": "",
        "id": "95ab49408ea7cb09313beb1b65357dcd"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "雨中梦故山",
        "preface": "",
        "paragraphs": [
            "冥冥细雨湿江城，掩映书窗翳复明。",
            "倦客一杯愁顿减，故乡千里梦初成。",
            "金华洞口羊惊起，石佛山头鹿伴行。",
            "何日东归溪上路，一犁春渌带云耕。"
        ],
        "notes": "",
        "id": "ee467176a9adf2168a17b56be2b45316"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "疏櫺",
        "preface": "",
        "paragraphs": [
            "寒意沁疏櫺，闲阶草尚青。",
            "市朝人自醉，泉石我常醒。",
            "桂写月标格，兰传秋典刑。",
            "何妨为老伴，相与两忘形。"
        ],
        "notes": "",
        "id": "442040a61bd0f1323b7bda0f5946ec82"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "初春感旧",
        "preface": "",
        "paragraphs": [
            "又是春生杜若洲，凭栏回首总关愁。",
            "云横楚峡萦新梦，月泛吴波忆旧游。",
            "立马醉题花外驿，闻鶑笑倚柳边楼。",
            "如今万事经心懒，祇合长歌拟四休。"
        ],
        "notes": "",
        "id": "af51d1ee8578b5848f8e2addef3635e9"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "檄雪",
        "preface": "",
        "paragraphs": [
            "银阙书飞急羽忙，料应滕六奏虚皇。",
            "要将阆苑蓬壶水，幻作琼林玉树芳。",
            "风约云边停鹤驭，冰清月际舞霓裳。",
            "凤箫莫品凄凉调，催老梅花枉断肠。"
        ],
        "notes": "",
        "id": "617240a71ff0e1d67984866c4c55f379"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "和芦洲刘子泉秋怀",
        "preface": "",
        "paragraphs": [
            "雨送秋归雁带霜，凝情无处寄诗狂。",
            "一庭莎草蛩吟老，万里梅花鹤梦长。",
            "德谊可逾钟鼎贵，圣贤不死简编香。",
            "迩来世道添悲梗，不但摧车是太行。"
        ],
        "notes": "",
        "id": "3f7358d485707582e23e457caaf6d58b"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "赠燕",
        "preface": "",
        "paragraphs": [
            "镇日双栖向画梁，有时飞去为谁忙。",
            "得泥趁暖添芹垒，掠水因风贴柳塘。",
            "语重唤回芳草梦，舞轻时罥落花香。",
            "五陵年少伤春恨，书系红丝拟寄将。"
        ],
        "notes": "",
        "id": "9711718ee479cf3fb333f2ce6c3c9336"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "次子泉韵  其一",
        "preface": "",
        "paragraphs": [
            "一声𫛸鴂又春休，风簸榆钱满地流。",
            "燕子不知花落尽，等闲飞过柳边楼。"
        ],
        "notes": "",
        "id": "6465be91eee764a31cf0a588d34112f1"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "次子泉韵  其二",
        "preface": "",
        "paragraphs": [
            "月转庭花玉一阑，宝钗不卸待郎看。",
            "丁香拟结相思梦，无柰东风作社寒。"
        ],
        "notes": "",
        "id": "d4747447f31ca2ab75191e097d648c4d"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "东归",
        "preface": "",
        "paragraphs": [
            "游倦归来似长卿，弊庐事事费经营。",
            "扫除尘土虚堂洁，拂拭窗櫺旧纸明。",
            "径菊已荒唯草长，井花少汲觉苔生。",
            "寒衣未办西风急，不奈邻家机杼鸣。"
        ],
        "notes": "",
        "id": "b316374d220241b8faa20617cf61d6a8"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "除夕",
        "preface": "",
        "paragraphs": [
            "爆竹传声又岁除，流年不驻隙中驹。",
            "屠苏未用斟春酒，馎饦先教促晓厨。",
            "彩绚户庭更鬰垒，欢传院落竞樗蒲。",
            "老来乐事关心懒，吟对梅花撚断须。"
        ],
        "notes": "",
        "id": "9d4655dc0adb9db2b35acdcf853818b5"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "秋寓都城次赵君瑞韵",
        "preface": "",
        "paragraphs": [
            "催破橙香荐蟹黄，快斟新酒润诗肠。",
            "雁拖暝色横秋水，鸦带寒声噪夕阳。",
            "万事莫如花下醉，百年浑似梦中狂。",
            "登高休负湖山约，约买扁舟载艳妆。"
        ],
        "notes": "",
        "id": "af014e7f386fd3b87dc1e43948a2766f"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "次刘野泉韵",
        "preface": "",
        "paragraphs": [
            "自笑生随雁影浮，几经楚尾与吴头。",
            "塞楼角送关山月，湘驿砧敲岳麓秋。",
            "岁月森轮如走坂，功名求剑记行舟。",
            "即今安得如渑酒，与汝同浇万古愁。"
        ],
        "notes": "",
        "id": "0a5e3e148a916e61c389fc0b77aab50f"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "安分",
        "preface": "",
        "paragraphs": [
            "凄烟澹霭锁林霏，又是秋光欲莫时。",
            "苹叶江湖风剪剪，桂花庭院雨丝丝。",
            "世情冷暖杯中酒，人事输赢局上棋。",
            "安分得闲闲最好，不须身外强寻思。"
        ],
        "notes": "",
        "id": "f186f13c5ad15a841dc022d294dd9007"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "览镜",
        "preface": "",
        "paragraphs": [
            "览镜羞看鬓点霜，若云勋业更堪伤。",
            "已甘身向山中老，安得名留海内香。",
            "雅志拟联高士传，倦游慵入少年场。",
            "长吟酒醒凭阑处，更听秋碪答暮螀。"
        ],
        "notes": "",
        "id": "7def174e1b001d3c8dd168beafda5774"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "赠乌龙山圆上人",
        "preface": "",
        "paragraphs": [
            "笑把儒冠换墨衣，深思富贵有危机。",
            "参他龙象知今是，还了鸳鸯悟昨非。",
            "开钵展单随所寓，打包持锡去如飞。",
            "有人若问西来意，正要高谈为发挥。"
        ],
        "notes": "",
        "id": "6b22f04f13367b77f594e5c2f794f339"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "支颐",
        "preface": "",
        "paragraphs": [
            "气数推移有盛衰，老观此理独支颐。",
            "阅人云木能千载，过眼风花只片时。",
            "名利场中棋变幻，是非窠里浪倾危。",
            "到头输与山中叟，乐在耕锄别不知。"
        ],
        "notes": "",
        "id": "349b5cae01d81972bb157adbec297f01"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "泪",
        "preface": "",
        "paragraphs": [
            "谁奏琵琶妬客欢，啼珠泣玉使心酸。",
            "感时多向英雄洒，怨别还从粉黛弹。",
            "每听巴猿愁滴袂，莫烧汉蜡恐堆盘。",
            "阳关一曲君休唱，唱罢人间行路难。"
        ],
        "notes": "",
        "id": "1b948f97f0361a252938006862f291ad"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "小隠",
        "preface": "",
        "paragraphs": [
            "小隠山林习已成，市朝声利让渠争。",
            "是非每向静中见，悔吝多从动处生。",
            "且约苍官陪竹友，共邀欢伯访梅兄。",
            "岁寒心事期相守，一瞬枯荣任变更。"
        ],
        "notes": "",
        "id": "3666e170988a64c2a22db3379985dbf3"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "秋夜",
        "preface": "",
        "paragraphs": [
            "城笳吹下暮云边，萤照书帷夜未眠。",
            "游子不堪征袖薄，西风懒诵捣衣篇。"
        ],
        "notes": "",
        "id": "0b9dad32cd57c5d64e7ec17ceb9db3b3"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "楼上",
        "preface": "",
        "paragraphs": [
            "楼上何人奏玉箫，数声和月伴春宵。",
            "断肠唤起江南梦，愁绝寒梅酒半销。"
        ],
        "notes": "",
        "id": "eba9944e7902799ae0d14695ca796df5"
    },
    {
        "author": "葛起耕",
        "dynasty": "宋",
        "type": "诗",
        "rhythmic": "",
        "title": "宫词",
        "preface": "",
        "paragraphs": [
            "银漏疏风透玉屏，碧梧枝上雨三更。",
            "依稀似写华清恨，云冷香销梦不成。"
        ],
        "notes": "",
        "id": "19691b700a2779c9ed9b734122edee0c"
    }
]