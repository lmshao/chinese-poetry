[
    {
        "author": "龚况",
        "dynasty": "宋",
        "type": "诗",
        "rhythmic": "",
        "title": "咏刘伶",
        "preface": "",
        "paragraphs": [
            "逃名以酒转名高，醉里张髯骂二豪。",
            "日月已为吾户牖，何妨东海作醇醪。"
        ],
        "notes": "",
        "id": "089023b1a1af5ba2e3e569dde5123d72"
    },
    {
        "author": "龚况",
        "dynasty": "宋",
        "type": "诗",
        "rhythmic": "",
        "title": "九日  其一",
        "preface": "",
        "paragraphs": [
            "家家高会锦模糊，谁信贫家菊也无。",
            "多谢东邻送醅至，旋于篱畔觅茱萸。"
        ],
        "notes": "",
        "id": "a5d201fd5d616068ccfcdedf3942e472"
    },
    {
        "author": "龚况",
        "dynasty": "宋",
        "type": "诗",
        "rhythmic": "",
        "title": "九日  其二",
        "preface": "",
        "paragraphs": [
            "自古谁无九日诗，诗成须道菊花枝。",
            "直饶无菊何妨醉，野蓼村葵总是题。"
        ],
        "notes": "",
        "id": "bdca365051744bba9e30cbcf40b05002"
    },
    {
        "author": "龚况",
        "dynasty": "宋",
        "type": "诗",
        "rhythmic": "",
        "title": "游天峰寺",
        "preface": "",
        "paragraphs": [
            "杖藜高踏半山云，不见此岗知几春。",
            "异时人物凋零尽，只有青山似故人。"
        ],
        "notes": "",
        "id": "11bc9283eb3f4791444c796cc84177e2"
    },
    {
        "author": "龚况",
        "dynasty": "宋",
        "type": "诗",
        "rhythmic": "",
        "title": "午歇惠安寺",
        "preface": "",
        "paragraphs": [
            "寒食都来数日闲，颜卿家帖到今传。",
            "此公刚鲠无情煞，到得春时也自怜。"
        ],
        "notes": "",
        "id": "4b46f8ed68afe70e7925cc80fc456eef"
    },
    {
        "author": "龚况",
        "dynasty": "宋",
        "type": "诗",
        "rhythmic": "",
        "title": "送唐大监",
        "preface": "",
        "paragraphs": [
            "东山相别又相逢，转觉衰颓一老翁。",
            "子约重来我方去，满庭黄叶正秋风。"
        ],
        "notes": "",
        "id": "4144ccd1c6cfb31801d2ef54bdc66b9d"
    },
    {
        "author": "龚况",
        "dynasty": "宋",
        "type": "诗",
        "rhythmic": "",
        "title": "古乐府",
        "preface": "",
        "paragraphs": [
            "妖娆破𤓰女，争上秋千架。",
            "香飘石榴裙，影落蔷薇下。",
            "墙外见鸳鸯，双双春水塘。",
            "归来情脉脉，无绪理残妆。"
        ],
        "notes": "",
        "id": "e3938003f643a629adb8bcdc57f106fa"
    },
    {
        "author": "龚况",
        "dynasty": "宋",
        "type": "诗",
        "rhythmic": "",
        "title": "古乐府  其一",
        "preface": "",
        "paragraphs": [
            "妖娆破瓜女，争上秋千架。",
            "香飘石榴裙，影落蔷薇下。"
        ],
        "notes": "",
        "id": "6d8205ff5468befe8d12da4e4c6e330f"
    },
    {
        "author": "龚况",
        "dynasty": "宋",
        "type": "诗",
        "rhythmic": "",
        "title": "古乐府  其二",
        "preface": "",
        "paragraphs": [
            "墙外见鸳鸯，双双春水塘。",
            "归来情脉脉，无绪理残妆。"
        ],
        "notes": "",
        "id": "dadbec4564087ee100397e37c6786167"
    },
    {
        "author": "龚况",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "贪山借船赏，嗜酒典琴沽。"
        ],
        "notes": "",
        "id": "b902bba8bcacc180e44c455336605497"
    },
    {
        "author": "龚况",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "闲多卷满新成句，懒极床堆未答书。"
        ],
        "notes": "",
        "id": "17a9111ba0285fb29fee250b46ba191d"
    },
    {
        "author": "龚况",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "客疏闲吠犬，庖匮割啼鸡。"
        ],
        "notes": "",
        "id": "33a1cad75cb5ef49871400427e6e6915"
    },
    {
        "author": "龚况",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "得句怕难续，避人长转多。"
        ],
        "notes": "",
        "id": "06d0c3b0c38153c904978a9b35e7d67d"
    },
    {
        "author": "龚况",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "山色秋难老，池光夜不昏。"
        ],
        "notes": "",
        "id": "082533a635f98897e69c54762f850b25"
    }
]