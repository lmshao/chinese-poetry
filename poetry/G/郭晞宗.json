[
    {
        "author": "郭晞宗",
        "dynasty": "宋",
        "type": "诗",
        "rhythmic": "",
        "title": "白纻词",
        "preface": "",
        "paragraphs": [
            "遥夜迢迢夜未央，井梧月色啼寒螀，感时念往谁不伤。",
            "婕妤宠绝辞昭阳，手中团扇箧中藏。",
            "吴姬织纻秋蝉翼，一丝往复千情积。",
            "金粟尺量金斗熨，为君裁袍为君惜，同盛同衰莫相失。"
        ],
        "notes": "",
        "id": "cf6425a12874f5a3989b33988028d586"
    },
    {
        "author": "郭晞宗",
        "dynasty": "宋",
        "type": "诗",
        "rhythmic": "",
        "title": "姑苏台",
        "preface": "",
        "paragraphs": [
            "春花开，秋雁来，长风几度姑苏台。",
            "不见台上人，台下月徘徊，一树梧桐生绿苔。"
        ],
        "notes": "",
        "id": "cea222e140bc5a6179ed8e28bfc01223"
    }
]