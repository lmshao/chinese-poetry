[
    {
        "author": "郭仲敬",
        "dynasty": "宋",
        "type": "诗",
        "rhythmic": "",
        "title": "与周思伯明上人集庆善禅房",
        "preface": "",
        "paragraphs": [
            "可怪莲花宇，相将倒玉瓶。",
            "谈来云吐偈，煮罢石为心。",
            "鸟过花阴乱，龙归海气腥。",
            "长斋呼米汁，应见佛眉青。"
        ],
        "notes": "",
        "id": "238c3c77b8fd3137e7cfc362f0ac197c"
    },
    {
        "author": "郭仲敬",
        "dynasty": "宋",
        "type": "诗",
        "rhythmic": "",
        "title": "寿凌元春宗伯六十",
        "preface": "",
        "paragraphs": [
            "旧是瑶阶玉笋班，早乘白鹿出人间。",
            "朝依汉殿参玄典，夕护仙炉炼大还。",
            "三月崆峒传帝箓，千年姑射驻童颜。",
            "马家仙井家园在，何事青牛远渡关。"
        ],
        "notes": "",
        "id": "f0fb2d48da1cb82572f65d301cb9db7e"
    }
]