[
    {
        "author": "高选",
        "dynasty": "宋",
        "type": "诗",
        "rhythmic": "",
        "title": "题家信后",
        "preface": "",
        "paragraphs": [
            "十载慇懃训子情，礼闱今幸占微名。",
            "彤庭策献三千字，鹏海风抟九万程。",
            "帽插宫花琼宴罢，身沾仙露赐衣荣。",
            "瞻云北阙人迢递，空忆高堂雪鬓生。"
        ],
        "notes": "",
        "id": "178bfe02663ee24e4dfdad12fb8e6e79"
    },
    {
        "author": "高选",
        "dynasty": "宋",
        "type": "诗",
        "rhythmic": "",
        "title": "瑞安县咏怀",
        "preface": "",
        "paragraphs": [
            "一经逢圣世，衔诏下神州。",
            "才陋惭无补，官卑得自由。",
            "刑威存抚字，赋役敢诛求。",
            "何日乘公暇，溪山策骑游。"
        ],
        "notes": "",
        "id": "810ba926d3861b4c2f1a1f27b00a6d1f"
    },
    {
        "author": "高选",
        "dynasty": "宋",
        "type": "诗",
        "rhythmic": "",
        "title": "太息",
        "preface": "",
        "paragraphs": [
            "天运逢南度，和成势已移。",
            "山河怜破碎，草木亦伤悲。",
            "铁骑驰中土，烽尘隘北陲。",
            "哀臣双泪眼，岂畏朔风吹。"
        ],
        "notes": "",
        "id": "2cb7fb311bf3b38a7f17cf3f34a00917"
    }
]