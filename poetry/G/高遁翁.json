[
    {
        "author": "高遁翁",
        "dynasty": "宋",
        "type": "诗",
        "rhythmic": "",
        "title": "僻性",
        "preface": "",
        "paragraphs": [
            "僻性一生忘嗜酒，劳神终日倦吟诗。",
            "寻常高卧松床稳，不管庭前鹤到迟。"
        ],
        "notes": "",
        "id": "e399d527a428cbb436c549a25dad5a55"
    },
    {
        "author": "高遁翁",
        "dynasty": "宋",
        "type": "诗",
        "rhythmic": "",
        "title": "晓径",
        "preface": "",
        "paragraphs": [
            "萝径朝飞雨，莓苔染翠浓。",
            "登山双屐健，自拟少年同。"
        ],
        "notes": "",
        "id": "409861075f927143694562e65ade7cd4"
    },
    {
        "author": "高遁翁",
        "dynasty": "宋",
        "type": "诗",
        "rhythmic": "",
        "title": "春暮",
        "preface": "",
        "paragraphs": [
            "石桥门外送斜晖，柳洒清风透客衣。",
            "老眼看花能有几，如何啼鸟暮春归。"
        ],
        "notes": "",
        "id": "e198c5df2aabd72f8e83949405dc3c81"
    },
    {
        "author": "高遁翁",
        "dynasty": "宋",
        "type": "诗",
        "rhythmic": "",
        "title": "市桥晚坐",
        "preface": "",
        "paragraphs": [
            "隔眼风尘寝，闲心照水清。",
            "牛羊归古坂，鸥鹭集浮萍。",
            "倦我思垂钓，知谁共濯缨。",
            "湖光浮一鉴，倒暎夕阳明。"
        ],
        "notes": "",
        "id": "2002bcbac3c47fc8d9dbfb6b17840707"
    },
    {
        "author": "高遁翁",
        "dynasty": "宋",
        "type": "诗",
        "rhythmic": "",
        "title": "秋晚",
        "preface": "",
        "paragraphs": [
            "风扫柴门净，银灯吐玉花。",
            "纳凉凭□石，待月上窗纱。",
            "老去心犹壮，秋来鬓任华。",
            "不妨高枕睡，无梦到公家。"
        ],
        "notes": "",
        "id": "f1eb72548f2f98d6499322996846b226"
    },
    {
        "author": "高遁翁",
        "dynasty": "宋",
        "type": "诗",
        "rhythmic": "",
        "title": "自咏遁翁",
        "preface": "",
        "paragraphs": [
            "虚名蜗角不撄情，老木棉裘分此生。",
            "世事只随今日过，心田留待后人耕。",
            "旧书岂厌从头看，险路何妨退步行。",
            "俯仰欲求无所愧，举头惟对月华明。"
        ],
        "notes": "",
        "id": "d52539613374d51581d72a66b72a3454"
    },
    {
        "author": "高遁翁",
        "dynasty": "宋",
        "type": "诗",
        "rhythmic": "",
        "title": "甥舅同登进士亦世之不易得者今幸逢其会因吟一律以寄一以表祖宗积善之征二以谢圣主宠赐之荣三以致勉忠之意二子惟勗诸",
        "preface": "",
        "paragraphs": [
            "潦倒山林已二毛，忽闻□□下衡茅。",
            "祖宗积德幸多世，甥舅何妨共夺标。",
            "柳拂祥光看虎榜，杏扶春色上云袍。",
            "从今莫作怀家计，须効忠良答圣朝。"
        ],
        "notes": "",
        "id": "310d42c0390b090d6079ce73402fc916"
    }
]