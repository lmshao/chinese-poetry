[
    {
        "author": "郭昭干",
        "dynasty": "宋",
        "type": "诗",
        "rhythmic": "",
        "title": "述怀二首  其一",
        "preface": "",
        "paragraphs": [
            "箕颖久沦没，矫矫谁能群。",
            "忆昔让王者，高风殊可闻。",
            "我怀在寥廓，思勒沧浪勋。",
            "何时凌紫𫏋，翛然绝尘氛。"
        ],
        "notes": "",
        "id": "095d0a25592c7bfef74d419e9f48de26"
    },
    {
        "author": "郭昭干",
        "dynasty": "宋",
        "type": "诗",
        "rhythmic": "",
        "title": "述怀二首  其二",
        "preface": "",
        "paragraphs": [
            "皇皇长安都，赫赫金张第。",
            "车马竞奔趋，穷达在片议。",
            "绮丽世所欣，崇高物恒忌。",
            "何如古逸民，蓬门卧幽閟。"
        ],
        "notes": "",
        "id": "7459b2512291d97703bb8f680bf8a13a"
    },
    {
        "author": "郭昭干",
        "dynasty": "宋",
        "type": "诗",
        "rhythmic": "",
        "title": "移家",
        "preface": "",
        "paragraphs": [
            "大道夷且长，捷径自窘步。",
            "借问漫游人，胡为局纡路。",
            "我马亦既秣，风云岂驰骛。",
            "迁乔非所期，舍筏聊自渡。",
            "世途良足吁，更驾循轨度。"
        ],
        "notes": "",
        "id": "f9885e91002c3663acc1b515d77f628f"
    }
]