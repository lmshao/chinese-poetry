[
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其一",
        "preface": "",
        "paragraphs": [
            "不假称王，而呼保义。",
            "岂若狂卓，专犯忌讳。"
        ],
        "notes": "",
        "id": "a165c9074fc9f98bfa04c17fd5b54a11"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其二",
        "preface": "",
        "paragraphs": [
            "古人用智，义国安民。",
            "惜哉所予，酒色粗人。"
        ],
        "notes": "",
        "id": "6b8ba00102756f933dd9df299b15a3b7"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其三",
        "preface": "",
        "paragraphs": [
            "白玉麒麟，见之可爱。",
            "风尘大行，皮毛终坏。"
        ],
        "notes": "",
        "id": "d60bc21bd05cab3535dd3a968d7e6b14"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其四",
        "preface": "",
        "paragraphs": [
            "大刀关胜，岂云长孙。",
            "云长义勇，汝其后昆。"
        ],
        "notes": "",
        "id": "99a7433e6f5d280f03731df8c217a127"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其五",
        "preface": "",
        "paragraphs": [
            "地下阎罗，追魂摄魄。",
            "今其活矣，名喝太伯。"
        ],
        "notes": "",
        "id": "08bda0a87a377ae6f390b911311abdc5"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其六",
        "preface": "",
        "paragraphs": [
            "将军下短，贵称侯王。",
            "汝岂非夫，腿尺八长。"
        ],
        "notes": "",
        "id": "f7767b0b0ca42981c6ef1e762e0d4ec4"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其七",
        "preface": "",
        "paragraphs": [
            "箭以羽行，破敌无颇。",
            "七札难穿，如游斜何。"
        ],
        "notes": "",
        "id": "a0f05423a8c160febf32e92846d9fcd7"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其八",
        "preface": "",
        "paragraphs": [
            "平康巷陌，岂知汝名。",
            "大行春色，有一丈青。"
        ],
        "notes": "",
        "id": "ff079d398a97d735dce710e14376fab9"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其九",
        "preface": "",
        "paragraphs": [
            "尉迟壮士，以病自名。",
            "端能去病，国功可成。"
        ],
        "notes": "",
        "id": "66c35cedc7c48b5ceba52687b2bc4fc3"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其一○",
        "preface": "",
        "paragraphs": [
            "雪浪如山，汝能白跳。",
            "愿随忠魂，来驾怒潮。"
        ],
        "notes": "",
        "id": "e017a3e8c810c014adbc6632264cdf71"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其一一",
        "preface": "",
        "paragraphs": [
            "大行好汉，三十有六。",
            "无此火儿，其数不足。"
        ],
        "notes": "",
        "id": "f1417e78d9ddf7e613f8c03be6d3bf74"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其一二",
        "preface": "",
        "paragraphs": [
            "灌口少年，短命何益。",
            "曷不监之，清源庙食。"
        ],
        "notes": "",
        "id": "f80fdd25a5d747653e60f88c3b9db81b"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其一三",
        "preface": "",
        "paragraphs": [
            "有飞飞儿，出家尤好。",
            "与尔同袍，佛也被恼。"
        ],
        "notes": "",
        "id": "849926ade26d76406512f3ec3d99cac5"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其一四",
        "preface": "",
        "paragraphs": [
            "汝优婆塞，五戒在身。",
            "酒色财气，更要杀人。"
        ],
        "notes": "",
        "id": "d086412235b9b9c3dee83a93e3ea8c64"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其一五",
        "preface": "",
        "paragraphs": [
            "尉迟彦章，去来一身。",
            "长鞭铁铸，汝岂其人。"
        ],
        "notes": "",
        "id": "898faa28a6e2e0f54b15fbe407f24ee4"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其一六",
        "preface": "",
        "paragraphs": [
            "乖龙混江，射之即济。",
            "武皇雄争，自惜神臂。"
        ],
        "notes": "",
        "id": "2c76c5a2fa2be557a86bf2ced47ce360"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其一七",
        "preface": "",
        "paragraphs": [
            "龙数肖九，汝有九文。",
            "盍从东皇，驾五色云。"
        ],
        "notes": "",
        "id": "8949905fad332125959ca4623d8130e9"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其一八",
        "preface": "",
        "paragraphs": [
            "中心慕汉，夺马而归。",
            "汝能慕广，何忧数奇。"
        ],
        "notes": "",
        "id": "ab7d9e8dfeb0c84b45b0bc5fd6187259"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其一九",
        "preface": "",
        "paragraphs": [
            "霹雳有火，摧山破岳。",
            "天心无妄，汝孽自作。"
        ],
        "notes": "",
        "id": "74a46616efbcb39f812cf00c1c2cc6d2"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其二○",
        "preface": "",
        "paragraphs": [
            "风有大小，不辨雌雄。",
            "山谷之中，遇尔亦凶。"
        ],
        "notes": "",
        "id": "e6ddc75156e67a8c2914a52bc7b37fda"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其二一",
        "preface": "",
        "paragraphs": [
            "风有大小，黑恶则惧。",
            "一噫之微，香满太虚。"
        ],
        "notes": "",
        "id": "e9ae8fb975d537b07f71533d0ced4f3e"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其二二",
        "preface": "",
        "paragraphs": [
            "飞而食肉，有此雄奇。",
            "生入玉关，岂伤令姿。"
        ],
        "notes": "",
        "id": "c267afc504b8452f661f5ed0e0a5eaf5"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其二三",
        "preface": "",
        "paragraphs": [
            "不疾而速，故神无方。",
            "汝行何之，敢离大行。"
        ],
        "notes": "",
        "id": "203aa2ed5616c038bd9d1469a6cd0f22"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其二四",
        "preface": "",
        "paragraphs": [
            "行军出师，其锋必先。",
            "汝勿锐进，天兵在前。"
        ],
        "notes": "",
        "id": "9366f0c41bf6488a985f74ecad7a4416"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其二五",
        "preface": "",
        "paragraphs": [
            "东家之西，即西家东。",
            "汝虽特立，何有吾宫。"
        ],
        "notes": "",
        "id": "028a7237a51d03e0cd0a991156c298ea"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其二六",
        "preface": "",
        "paragraphs": [
            "圣人治世，四灵在郊。",
            "汝兽何名，走旷劳劳。"
        ],
        "notes": "",
        "id": "802e1f2c488c5f7632dca4bcdf28f9bd"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其二七",
        "preface": "",
        "paragraphs": [
            "关索之雄，超之亦贤。",
            "能持义勇，自命何全。"
        ],
        "notes": "",
        "id": "db55022dc4a81d0eb602f4049c58470b"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其二八",
        "preface": "",
        "paragraphs": [
            "昔樊将军，鸿门直撞。",
            "斗酒肉肩，其言甚壮。"
        ],
        "notes": "",
        "id": "446d7ed593d7e0bc01a9f9f11a524620"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其二九",
        "preface": "",
        "paragraphs": [
            "左啮右噬，其毒可畏。",
            "逢阴德人，杖之亦毙。"
        ],
        "notes": "",
        "id": "ae508ffd407fec9828148449610fd266"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其三○",
        "preface": "",
        "paragraphs": [
            "长髯郁然，美哉丰姿。",
            "忍使尺宅，而见愁眉。"
        ],
        "notes": "",
        "id": "a71c2b8a08ad18106c883517585f7e19"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其三一",
        "preface": "",
        "paragraphs": [
            "出没太行，茫无畔岸。",
            "虽没遮拦，难离火伴。"
        ],
        "notes": "",
        "id": "ed492420768eeeff7c07857eea633485"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其三二",
        "preface": "",
        "paragraphs": [
            "石秀拚命，志在金宝。",
            "大似河鲀，腹果一饱。"
        ],
        "notes": "",
        "id": "0e5afdff44ca3c8e917fbf1a46bd2b6b"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其三三",
        "preface": "",
        "paragraphs": [
            "医师用蝎，其体贵全。",
            "反其常性，雷公汝嫌。"
        ],
        "notes": "",
        "id": "ff2c0e255db8d7da566a72c41bb92bbf"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其三四",
        "preface": "",
        "paragraphs": [
            "毗沙天人，证紫金躯。",
            "顽铁铸汝，亦出洪炉。"
        ],
        "notes": "",
        "id": "1836c063b4f57820c589f510b01731d5"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其三五",
        "preface": "",
        "paragraphs": [
            "金不可辱，亦忌在秽。",
            "盍铸长殳，羽林是卫。"
        ],
        "notes": "",
        "id": "697c2fa826f3e2e9a8d38e8d005806fb"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "宋江三十六赞  其三六",
        "preface": "",
        "paragraphs": [
            "鸷禽雄长，惟雕最狡。",
            "毋扑天飞，封狐在草。"
        ],
        "notes": "",
        "id": "68f641846a5dd6fefe323dee3eb71419"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "高马小儿图",
        "preface": "",
        "paragraphs": [
            "华骢料肥九分臕，童子身长五尺饶。",
            "青丝鞚短金勒紧，春风去去人马骁。",
            "莫作寻常厮养看，沙陀义儿皆好汉。",
            "此儿此马俱可怜，马方三齿儿未冠。",
            "天真烂漫好容仪，楚楚衣装无不宜。",
            "岂比五陵年少辈，胭脂坡下鬭轻肥。",
            "四海风尘虽已息，人才自少当爱惜。",
            "如此小儿如此马，它日应须万人敌。",
            "老夫出无馿可骑，乃有此马骑此儿。",
            "呼儿回头为小驻，停鞭听我新吟诗。",
            "儿不回头马行疾，老夫对之空啧啧。"
        ],
        "notes": "",
        "id": "fc2e94926d9442905869329058166448"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "黑马图",
        "preface": "",
        "paragraphs": [
            "八尺龙媒出墨池，昆仑月窟等闲驰。",
            "幽州侠客夜骑去，行过阴山鬼不知。"
        ],
        "notes": "",
        "id": "0bf171c776223292717268cd9c5192d5"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "瘦马图",
        "preface": "",
        "paragraphs": [
            "一从云雾降天关，空尽先朝十二闲。",
            "今日有谁怜瘦骨，夕阳沙岸影如山。"
        ],
        "notes": "",
        "id": "1ae7edba97ebb08f6f4a183e8ff899f1"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "陆右丞君实挽诗  其一",
        "preface": "",
        "paragraphs": [
            "立事宁将败事论，在边难与在朝分。",
            "从来大地为沧海，可得孤臣抱幼君。",
            "南北一家今又见，乾坤再造古曾闻。",
            "他年自有春秋笔，不比田横祭墓文。"
        ],
        "notes": "",
        "id": "a3447cef8bc20470a7a9fdd8c6c7c209"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "陆右丞君实挽诗  其二",
        "preface": "",
        "paragraphs": [
            "数关天地人何预，分在君臣礼可无。",
            "周粟如山夷叔馁，史书犹日臼婴诬。",
            "旧邦新命方开化，公法私情本不渝。",
            "忠义未须论彼此，后先崇长是昌图。"
        ],
        "notes": "",
        "id": "14fe83b523fdbbd4a1d48ecb7e0c268b"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "题中山出游图",
        "preface": "",
        "paragraphs": [
            "髯君家本住中山，驾言出游安所适。",
            "谓为小猎无鹰犬，以为意行有家室。",
            "阿妹韶容见靓妆，五色臙脂最宜黑。",
            "道逢驿舍须少憩，古屋无人供酒食。",
            "赤帻乌衫固可烹，美人清血终难得。",
            "不如归饮中山酿，一醉三年万缘息。",
            "却愁有物觑高明，八姨豪买他人宅。",
            "待得君醒为扫除，马嵬金驮去无迹。"
        ],
        "notes": "",
        "id": "460c03e8e08e16063ec0a60e80d9e2c1"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "仆为虚谷先生作玉豹马先生有诗见酬极笔势之驰骋乃以此诗报谢",
        "preface": "",
        "paragraphs": [
            "南山有雄豹，隠雾成变化。",
            "奇姿惊世人，毛物亦增价。",
            "天上房星浥瑞光，孕成白马而黑章。",
            "为谁容易来中国，风雪天山道路长。",
            "头为王，欲得方。",
            "目为相，欲得明。",
            "脊为将军欲得强，腹为城郭欲得张。",
            "绝怜此马皆具足，十五肋中包肾肠。",
            "嗟予老去有马癖，岂但障泥知爱惜。",
            "千金市骏已无人，秃笔松煤聊自得。",
            "君侯昔如汗血驹，名场万马曾先驱。",
            "山林钟鼎今何有，岁晚江湖托著书。",
            "白云未信仙乡远，黄发𩭹𩭹健有余。",
            "饮酒百川犹一吸，吟诗何嫌万夫敌。",
            "我持此马将安归，投之君侯如献璧。",
            "君侯作诗凛驰骛，八荒满盈动雷雨。",
            "定知此马知此意，独欠老奚通马语。",
            "曹将军，杜工部，各有一心存万古。",
            "其传非画亦非诗，要在我辈之襟期，君侯君侯知不知。"
        ],
        "notes": "",
        "id": "8b69dd366cce16eb5931639ed63264ed"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "自题山水卷",
        "preface": "",
        "paragraphs": [
            "谷口长松涧底藤，石桥山路晚登登。",
            "囊琴斗酒来何暮，空负寒斋昨夜镫。"
        ],
        "notes": "",
        "id": "fed75ff199ee725b66f395d3c9a77914"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "题赵鸥波高士图",
        "preface": "",
        "paragraphs": [
            "雪气侵人卧欲僵，苦劳明府到藜床。",
            "主宾问答皆情语，何用闲名入荐章。"
        ],
        "notes": "",
        "id": "1fce8b971f6fe01e2ab7294ec1cf856d"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "题昭陵什伐赤马图",
        "preface": "",
        "paragraphs": [
            "赤骥驼僧去玉关，换他白马载经□。",
            "谁怜什伐飞龙子，赢得金创卧帝闲。"
        ],
        "notes": "",
        "id": "acc1426d3975ca93b9d3b8f76ec2dfc1"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "一字至七字观周曾秋塘图有作",
        "preface": "",
        "paragraphs": [
            "秋，秋。",
            "潇洒，清幽。",
            "人静处，水边头。",
            "波纹细细，风色飕飕。",
            "鸥鹭情相狎，凫鹥乐自由。",
            "疎苇败荷池沼，白苹红蓼汀洲。",
            "几竿渔钓去已尽，一段晚云寒不收。"
        ],
        "notes": "",
        "id": "d1e1147927a8c7c7bffd0ba620ac33e9"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "儿子咸画鴈老人作江天仍作诗命咸书卷上",
        "preface": "",
        "paragraphs": [
            "朔方六月犹有雪，江南十月冰未结。",
            "鴈门一夜起秋风，飞到江南未八月。",
            "江南处处多稻粱，景物何独为潇湘。",
            "沙汀月暗渔火起，警奴一夜空荒忙。",
            "休言汝肉不登俎，全身已被家儿取。",
            "犹幸先生有爱心，放汝长江得容与。"
        ],
        "notes": "",
        "id": "9c56dbbd0930ff0446da661ab79cb1b7"
    },
    {
        "author": "龚开",
        "dynasty": "宋",
        "type": "诗",
        "rhythmic": "",
        "title": "题自写苏黄像",
        "preface": "",
        "paragraphs": [
            "海风吹发如短蓬，精魄弄成秃鬓翁。",
            "归来已觉阳羡邻里喜，不似雪堂概江空。",
            "六年岁月幪尊中。",
            "何况如今一螺墨，安能及公目如初生犊。",
            "细观此画尤崛奇，两颧巉岩无剩肉。",
            "百年光景春梦婆，人闲遂少天上多。",
            "一炷清香留永日，柰此堂堂不语何。",
            "譬如宝鼎沦洄水，万夫之力那能起。",
            "后来博古彼谁子，犹写雄深吞簠簋。",
            "不然岂徒有三足两耳□□，天地中闲泣神鬼。",
            "□□人之龙，文之虎，人言海内四学士，又云苏门之六子。",
            "洪崖肩高万丈余，谈笑拍摩何轩渠。",
            "当为谁作前者王，当为谁作后者卢。",
            "诗到圣时不读书，高处岂独煮汤坐团蒲。",
            "岂非迢迢百世下，好事亦写苏黄图。",
            "又非中郎虎贲之有身，又非叔敖身后之□死。",
            "典刑摩诘劣少须，一丈精神三尺素，光芒射人数百步。",
            "布袍便是山谷褐，可能其中有菜肚。"
        ],
        "notes": "",
        "id": "b5d2e530149624d172ef54019c249079"
    }
]