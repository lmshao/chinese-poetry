[
    {
        "author": "古汴高士",
        "dynasty": "宋",
        "type": "诗",
        "rhythmic": "",
        "title": "桃源",
        "preface": "",
        "paragraphs": [
            "山前溪是当时水，源上桃非旧日花。",
            "多是渔郎露消息，洞门从此锁烟霞。"
        ],
        "notes": "",
        "id": "5eefe2d84b3af0de2ede29c8acf70797"
    },
    {
        "author": "古汴高士",
        "dynasty": "宋",
        "type": "诗",
        "rhythmic": "",
        "title": "楚山春晓",
        "preface": "",
        "paragraphs": [
            "雾散云收宿雨干，秦桃落尽晓风寒。",
            "晴山四望天开画，啼鸟一声人倚栏。"
        ],
        "notes": "",
        "id": "c25e581f865f32922028f09eeefb05fd"
    },
    {
        "author": "古汴高士",
        "dynasty": "宋",
        "type": "诗",
        "rhythmic": "",
        "title": "潼坊晚渡",
        "preface": "",
        "paragraphs": [
            "日落山前水涨时，有人拍掌笑嘻嘻。",
            "篙师只管需把手，载过神仙不自知。"
        ],
        "notes": "",
        "id": "bd4aaf361d9f3b1fa462eef8d050cf87"
    },
    {
        "author": "古汴高士",
        "dynasty": "宋",
        "type": "诗",
        "rhythmic": "",
        "title": "渌罗晴昼",
        "preface": "",
        "paragraphs": [
            "第一岩前景若何，江流潋滟漾晴罗。",
            "游仙道士无萦系，也共白云栖一窝。"
        ],
        "notes": "",
        "id": "339c10ac648417fd6fe157e7f624af2e"
    },
    {
        "author": "古汴高士",
        "dynasty": "宋",
        "type": "诗",
        "rhythmic": "",
        "title": "浔阳古寺",
        "preface": "",
        "paragraphs": [
            "浔阳古寺久荒凉，倒柱颓梁卧夕阳。",
            "一盏佛灯犹未灭，霁天云淡月华光。"
        ],
        "notes": "",
        "id": "920952c7543da14446a2778764231271"
    },
    {
        "author": "古汴高士",
        "dynasty": "宋",
        "type": "诗",
        "rhythmic": "",
        "title": "白马雪涛",
        "preface": "",
        "paragraphs": [
            "层澜叠浪势轰雷，怒雨号风涌雪堆。",
            "半夜四天云墨黑，恍疑白马闯江来。"
        ],
        "notes": "",
        "id": "414a1abfbde78674a8d898d6fcc5324c"
    },
    {
        "author": "古汴高士",
        "dynasty": "宋",
        "type": "诗",
        "rhythmic": "",
        "title": "炼丹台",
        "preface": "",
        "paragraphs": [
            "洞角丹砂吐锦云，龟毛铅彩瑞氤氲。",
            "我来收入县胎鼎，炼到洪蒙未剖分。"
        ],
        "notes": "",
        "id": "08d82f16df27680354f3086cb8223b53"
    }
]