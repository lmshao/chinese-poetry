[
    {
        "author": "古汴高士",
        "dynasty": "宋",
        "type": "诗",
        "rhythmic": "",
        "title": "桃源",
        "preface": "",
        "paragraphs": [
            "山前溪是当时水，源上桃非旧日花。",
            "多是渔郎露消息，洞门从此锁烟霞。"
        ],
        "notes": "",
        "id": "17f613b1fbe6a51031895ca42969d623"
    },
    {
        "author": "古汴高士",
        "dynasty": "宋",
        "type": "诗",
        "rhythmic": "",
        "title": "楚山春晓",
        "preface": "",
        "paragraphs": [
            "雾散云收宿雨干，秦桃落尽晓风寒。",
            "晴山四望天开画，啼鸟一声人倚栏。"
        ],
        "notes": "",
        "id": "b6c7082cbdc3f73793788be4db199896"
    },
    {
        "author": "古汴高士",
        "dynasty": "宋",
        "type": "诗",
        "rhythmic": "",
        "title": "潼坊晚渡",
        "preface": "",
        "paragraphs": [
            "日落山前水涨时，有人拍掌笑嘻嘻。",
            "篙师只管需把手，载过神仙不自知。"
        ],
        "notes": "",
        "id": "55aa406f238d7c88aa182487faf9d8a2"
    },
    {
        "author": "古汴高士",
        "dynasty": "宋",
        "type": "诗",
        "rhythmic": "",
        "title": "渌罗晴昼",
        "preface": "",
        "paragraphs": [
            "第一岩前景若何，江流潋滟漾晴罗。",
            "游仙道士无萦系，也共白云栖一窝。"
        ],
        "notes": "",
        "id": "81f0ff93e380d2b3d079a40b2d2cfe99"
    },
    {
        "author": "古汴高士",
        "dynasty": "宋",
        "type": "诗",
        "rhythmic": "",
        "title": "浔阳古寺",
        "preface": "",
        "paragraphs": [
            "浔阳古寺久荒凉，倒柱颓梁卧夕阳。",
            "一盏佛灯犹未灭，霁天云淡月华光。"
        ],
        "notes": "",
        "id": "0ff0f6e5c76c33d90af987e8b7dd380e"
    },
    {
        "author": "古汴高士",
        "dynasty": "宋",
        "type": "诗",
        "rhythmic": "",
        "title": "白马雪涛",
        "preface": "",
        "paragraphs": [
            "层澜叠浪势轰雷，怒雨号风涌雪堆。",
            "半夜四天云墨黑，恍疑白马闯江来。"
        ],
        "notes": "",
        "id": "e82c32136f13ecea0797743eeb2631e8"
    },
    {
        "author": "古汴高士",
        "dynasty": "宋",
        "type": "诗",
        "rhythmic": "",
        "title": "炼丹台",
        "preface": "",
        "paragraphs": [
            "洞角丹砂吐锦云，龟毛铅彩瑞氤氲。",
            "我来收入县胎鼎，炼到洪蒙未剖分。"
        ],
        "notes": "",
        "id": "d8e51e7d22039fd32f0d3e9833363755"
    }
]