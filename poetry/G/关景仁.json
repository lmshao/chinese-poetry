[
    {
        "author": "关景仁",
        "dynasty": "宋",
        "type": "诗",
        "rhythmic": "",
        "title": "凫鹥亭",
        "preface": "",
        "paragraphs": [
            "古有凫鹥诗，喜物游太平。",
            "今见凫鹥乐，为作凫鹥亭。",
            "夜安洲渚栖，昼无罗网惊。",
            "群嬉固俦匹，适意相飞鸣。",
            "春风藻荇稠，夜雨波澜清。",
            "特以王泽深，遂此微物生。",
            "飞甍枕秦台，缭绕寒芜城。",
            "俯目瞰清泚，日羡凫鹥情。",
            "自惟县令暇，朝夕亲编氓。",
            "土瘠民半馁，役频民少宁。",
            "嗟尔多蹙迫，岂与凫鹥并。",
            "我心徒尔嗟，奈何存典刑。",
            "尔劳悯以恕，尔重移之轻。",
            "庶几皆有乐，共戴君聪明。",
            "民安令亦暇，临流解尘缨。",
            "卒岁可归去，白发南山耕。"
        ],
        "notes": "",
        "id": "83eb3cd31f90ddf0ef40abae31cc543a"
    },
    {
        "author": "关景仁",
        "dynasty": "宋",
        "type": "诗",
        "rhythmic": "",
        "title": "赠小苏",
        "preface": "",
        "paragraphs": [
            "昔日闻苏小，今朝见小苏。",
            "未知苏小貌，得似小苏无。"
        ],
        "notes": "",
        "id": "d6a10f140b3ca82b951d43941569bb79"
    }
]