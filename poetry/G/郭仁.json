[
    {
        "author": "郭仁",
        "dynasty": "宋",
        "type": "诗",
        "rhythmic": "",
        "title": "分菊",
        "preface": "",
        "paragraphs": [
            "小畦香雨碧飔飔，分得新苗旋作篱。",
            "为待繁英供采掇，故寻异本鬭芳奇。",
            "野人自爱编青障，老圃先教拥绿泥。",
            "浊酒预拚重九约，狂风莫损最高枝。"
        ],
        "notes": "",
        "id": "5ea5bfb7f61bd80a099a80171768f747"
    },
    {
        "author": "郭仁",
        "dynasty": "宋",
        "type": "诗",
        "rhythmic": "",
        "title": "村居",
        "preface": "",
        "paragraphs": [
            "移家杨柳湾，小筑田家坞。",
            "一宵春雨晴，满地菜花吐。"
        ],
        "notes": "",
        "id": "933e675c8cb8e4d3a119d7a79ef874d3"
    },
    {
        "author": "郭仁",
        "dynasty": "宋",
        "type": "诗",
        "rhythmic": "",
        "title": "薇山书室为朱惟节赋",
        "preface": "",
        "paragraphs": [
            "幽意旷何许，逃名东海傍。",
            "卜隣惟拜石，览胜不赍粮。",
            "帙散兰亭近，书探禹穴忙。",
            "紫薇山畔月，流照有余光。"
        ],
        "notes": "",
        "id": "9f0ac3bdb8d4acf9367108b10fa4f4f4"
    }
]