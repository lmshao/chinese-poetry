[
    {
        "author": "顾逢友",
        "dynasty": "宋",
        "type": "诗",
        "rhythmic": "",
        "title": "史云麓先生席上赠顾梅山",
        "preface": "",
        "paragraphs": [
            "五字诗名著少年，端嘉诸老喜相传。",
            "几回春雨堂中醉，笑拍阑干月正圆。"
        ],
        "notes": "",
        "id": "732c7a57c92e6d4c82055e7397031ac2"
    },
    {
        "author": "顾逢友",
        "dynasty": "宋",
        "type": "诗",
        "rhythmic": "",
        "title": "顾君际号梅山",
        "preface": "",
        "paragraphs": [
            "数亩萧疏一径宽，散飞香雪遍林端。",
            "应思处士桥边路，吟遶横枝月影寒。"
        ],
        "notes": "",
        "id": "38e8b934ec0178c1704bfe44ab46bf88"
    },
    {
        "author": "顾逢友",
        "dynasty": "宋",
        "type": "诗",
        "rhythmic": "",
        "title": "题吴田园杂兴诗",
        "preface": "",
        "paragraphs": [
            "一卷田园杂兴诗，世人传诵已多时。",
            "其中字字有来处，不是笺来不得知。"
        ],
        "notes": "",
        "id": "cfec2f18188f8d57475c754df19216e0"
    },
    {
        "author": "顾逢友",
        "dynasty": "宋",
        "type": "诗",
        "rhythmic": "",
        "title": "御览所同顾君际检书",
        "preface": "",
        "paragraphs": [
            "金锁朱门次第开，万签黄册绝尘埃。",
            "此中亦有先生稿，应是曾经御览来。"
        ],
        "notes": "",
        "id": "a559daaedef19d5b3d74d318d261ddd8"
    },
    {
        "author": "顾逢友",
        "dynasty": "宋",
        "type": "诗",
        "rhythmic": "",
        "title": "顾君际近集",
        "preface": "",
        "paragraphs": [
            "有诏曾求魏仲先，草堂飞鹤避茶烟。",
            "晚营馁鬼今何限，弱冠诗名六十年。"
        ],
        "notes": "",
        "id": "dcba30cee7c337a00eb57f4ce305c1c3"
    }
]