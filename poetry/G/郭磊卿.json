[
    {
        "author": "郭磊卿",
        "dynasty": "宋",
        "type": "诗",
        "rhythmic": "",
        "title": "挽张都谏文肃公",
        "preface": "",
        "paragraphs": [
            "更从别驾立朝端，白简风生宪府寒。",
            "宣室每前深夜席，木天时染秘书翰。",
            "琴思中散人何在，鹤返辽阳影已单。",
            "圣主怆然为辍食，九原莫作泪空漫。"
        ],
        "notes": "",
        "id": "82760bdc3058229f5b1e6e9bed19d6c4"
    },
    {
        "author": "郭磊卿",
        "dynasty": "宋",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "更无清兴在杯觞，不用蒲葵扇自凉。",
            "月色静时山鹤叫，一庭秋景藕花香。"
        ],
        "notes": "",
        "id": "4386aefee11b798c0de74661ffd29751"
    },
    {
        "author": "郭磊卿",
        "dynasty": "宋",
        "type": "诗",
        "rhythmic": "",
        "title": "柳词",
        "preface": "",
        "paragraphs": [
            "春风垂柳丝，只向庭前住。",
            "妾心逐征夫，万里天南去。",
            "柳枝纵多绵，妾梦不知数。",
            "少年学得画双眉，今日看看作愁具。"
        ],
        "notes": "",
        "id": "cb14c021b89a806ebd3fcd5624fa97b7"
    }
]