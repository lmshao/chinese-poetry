[
    {
        "author": "高绅",
        "dynasty": "宋",
        "type": "诗",
        "rhythmic": "",
        "title": "游峡山飞来寺",
        "preface": "",
        "paragraphs": [
            "古寺清江上，维舟夕照前。",
            "山根盘到海，塔影直侵天。",
            "萝月空禅石，霜钟落客船。",
            "秋风懒回首，送目入云烟。"
        ],
        "notes": "",
        "id": "e6613bd85ad2ff3f601cd48ff7ceb9be"
    },
    {
        "author": "高绅",
        "dynasty": "宋",
        "type": "诗",
        "rhythmic": "",
        "title": "咏华林书院",
        "preface": "",
        "paragraphs": [
            "元秀峰前累世居，圣朝旌表振门闾。",
            "四方来客多登第，一邑为儒喜读书。",
            "诗阁夜闻吟木狖，水亭晴见戏荷鱼。",
            "石娇华表溪山里，晚景寒烟尽不如。"
        ],
        "notes": "",
        "id": "e81c61d9e8a093129b13c6ca4cd5f11c"
    }
]