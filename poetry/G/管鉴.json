[
    {
        "author": "管鉴",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "三月更当三十日，留春不住春归。",
            "问春还有再来时。",
            "腊前梅蕊破，相见未为迟。",
            "不似人生无定据，匆匆聚散难期。",
            "水遥山远谩相思。",
            "情知难舍弃，何似莫分飞。"
        ],
        "notes": "",
        "id": "2181673872581575e8d0b36cad135a3a"
    },
    {
        "author": "管鉴",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "昨日武陵溪上雪，今朝特地开晴。",
            "故留佳景付行人。",
            "琼田千顷熟，琪树万株春。",
            "好是长松飘坠屑，天花时下缤纷。",
            "桃源何处更寻真。",
            "腰悬明月佩，直访玉华君。"
        ],
        "notes": "",
        "id": "31956929a334554cfd756a36f26d2c7a"
    },
    {
        "author": "管鉴",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "檐外雪纷纷。",
            "雾阁云窗气自温。",
            "谩道使台霜样峻，情亲。",
            "引到壶中别有春。",
            "尊酒负殷勤。",
            "病减杯中量几分。",
            "十五年间无限事，休论。",
            "说与梅花解笑人。"
        ],
        "notes": "",
        "id": "2a20f4791bc40261ca7b1ac67d358220"
    },
    {
        "author": "管鉴",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "楚观落成初，还是诏书催发。",
            "却似爱山堂上，拜新除时节。",
            "要知君自栋梁材，开藩暂南越。",
            "早建明堂一柱，去扶持天阙。"
        ],
        "notes": "",
        "id": "9fc6ccc42809bfc6e6d1191540f609bf"
    },
    {
        "author": "管鉴",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "鸳瓦晓霜浓，酒力渐消寒力。",
            "好是一堂和气，胜十分春色。",
            "髯翁笑领彩衣郎，同祝寿千百。",
            "看取明年欢宴，更强如今日。"
        ],
        "notes": "",
        "id": "dbc1a83162adb9c2a1921861953edad6"
    },
    {
        "author": "管鉴",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "列炬照梅花，仰看满空春雪。",
            "翠幕沈沈天净，挂一钩新月。",
            "微风不动暖光融，金杯堕琼屑。",
            "仿佛暗香吹梦，醉广寒宫阙。"
        ],
        "notes": "",
        "id": "3164c082db0376ab2cde2467665f8e5e"
    },
    {
        "author": "管鉴",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "风扫暮云空，依旧四山环碧。",
            "珍重主人清意，放梅梢春色。",
            "靓妆清唱两无尘，莲步绣鞋窄。",
            "莫怪十分沈醉，为教人消得。"
        ],
        "notes": "",
        "id": "fe138ac290f13a2a3c822e39c669ff12"
    },
    {
        "author": "管鉴",
        "dynasty": "宋",
        "type": "词",
        "rhythmic": "定风波",
        "title": "",
        "preface": "",
        "paragraphs": [
            "秋入华堂一味清。",
            "四山环碧眼双明。",
            "欲送主人天上去。",
            "无绪。",
            "一尊已带别离情。",
            "洞府桃花常许见。",
            "□□。",
            "为谁特地惜娉婷。",
            "祗待明年春醉里。",
            "偎倚。",
            "耳边听唤状元声。"
        ],
        "notes": "",
        "id": "82c3b0da050bd4ee9038f8a48afd3a89"
    },
    {
        "author": "管鉴",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "两鬟娇小，向尊前、未省修蛾攒碧。",
            "唱得主人英妙句，气压三江七泽。",
            "病怯遐征，老添离抱，我是愁堆积。",
            "故园归梦，等闲吹堕南国。",
            "况是耐久交情，经年方幸，接从容辞色。",
            "告别匆匆聊共醉，惜此分阴如璧。",
            "锦瑟华堂，明朝回望，暮霭迷空隙。",
            "相思何处，风林月挂纤魄。"
        ],
        "notes": "",
        "id": "c76b59faa901fba110e117a783159197"
    },
    {
        "author": "管鉴",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "寒梢冰破，问何人远寄、江南春色。",
            "似是天怜为客久，报我春归消息。",
            "茅舍疏篱，故园开处，两岁关山隔。",
            "天涯重见，向人风味如昔。",
            "谁念月底风前，当时青鬓、渐与花颜白。",
            "不恨一番花阴早，恨把年华虚掷。",
            "嚼蕊含香，攀条觅句，拼醉禁愁得。",
            "酒醒还是，梦魂数遍归驿。"
        ],
        "notes": "",
        "id": "14b5b2c9822b58736ba2f57a3647f64f"
    },
    {
        "author": "管鉴",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "楚山万叠，怅高情、不比当年嵩少。",
            "官况全如秋淡薄，枉却尘侵乌帽。",
            "菊蕊犹青，茱萸未紫，节意凭谁表。",
            "故园何处，暮云低尽残照。",
            "追念往昔佳辰，尊前绝唱，未觉徐娘老。",
            "聚散悲欢回首异，今岁古台谁到。",
            "藉甚声名，难忘风味，何日重倾倒。",
            "交情好在，雁书频寄云杪。"
        ],
        "notes": "",
        "id": "88a4c8a28635f3faf906daa28621efcb"
    },
    {
        "author": "管鉴",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "登高作赋，叹老来笔力，都非年少。",
            "古观重游秋色里，冷怯西风吹帽。",
            "千里江山，一时人物，迥出尘埃表。",
            "危阑同凭，皎然玉树相照。",
            "惆怅紫菊红萸，年年簪发、应笑人空老。",
            "北阙西江君赐远，难得一枝来到。",
            "莫话升沈，且乘闲暇，赢得清尊倒。",
            "饮酣归暮，浩歌声振林杪。"
        ],
        "notes": "",
        "id": "1c4f9f73b7567abd34963c982cf77c55"
    },
    {
        "author": "管鉴",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "一年春事到酴醿。",
            "何处更花开。",
            "莫趁垂杨飞絮，且随红药翻阶。",
            "倦游老矣，肯因名宦，孤负衔杯。",
            "寄语故园桃李，明年留待归来。"
        ],
        "notes": "",
        "id": "dfc38e0ad4280635863c642ad309015a"
    },
    {
        "author": "管鉴",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "清江绕舍竹成阴。",
            "秋日共登临。",
            "地与主人俱胜，情如酒盏方深。",
            "故园何处，时因望眼，聊寄归心。",
            "抖擞一襟凉韵，不教簿领尘侵。"
        ],
        "notes": "",
        "id": "bdaf495870ba0ad7adc2271b79a28658"
    },
    {
        "author": "管鉴",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "暖风帘幕卷春阴。",
            "歌吹画堂深。",
            "云袖纤纤捧玉，霞觞滟滟浮金。",
            "佳辰恨我，空传善颂，阻缀朋簪。",
            "莫笑海滨乡味，尊前会有知音。"
        ],
        "notes": "",
        "id": "ac069295f1b0f42aa114ac7b128e7d5f"
    },
    {
        "author": "管鉴",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "十年班缀近彤庭。",
            "一笑下霓旌。",
            "好是平分风月，新秋特地凉生。",
            "华堂燕喜，流霞觞满，彩戏衣轻。",
            "要识他年荣贵，从来玉润冰清。"
        ],
        "notes": "",
        "id": "f13a809e92d457b4afaeb6c082994852"
    },
    {
        "author": "管鉴",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "乱花飞絮。",
            "却是一年春好处。",
            "留住韶光。",
            "共醉蓬莱日月长。",
            "翻阶红药。",
            "天上东风传近约。",
            "绿遍庭槐。",
            "看取除书一并来。"
        ],
        "notes": "",
        "id": "fd575ed82f1ba6a55c8bb343ee100fab"
    },
    {
        "author": "管鉴",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "澹云微月。",
            "又是一年，新秋佳节。",
            "天上欢期，人间何事，翻成离别。",
            "清尊欲醉还歇。",
            "怕饮散、匆匆话别。",
            "若是经年，得回相见，甘心愁绝。"
        ],
        "notes": "",
        "id": "c8c5ce9bd34e1c6026a0267bc91c9c31"
    },
    {
        "author": "管鉴",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "神仙堕谪。",
            "天为赋与，经纶才识。",
            "盖代声名，宗英惟向，翰林颂白。",
            "黄堂一笑留客。",
            "算此处、淹留未得。",
            "且对清尊，高谈风月，厌厌今夕。"
        ],
        "notes": "",
        "id": "b3086cb513ff66abb6dc74c7a68eae8c"
    },
    {
        "author": "管鉴",
        "dynasty": "宋",
        "type": "词",
        "rhythmic": "桃源忆故人",
        "title": "",
        "preface": "",
        "paragraphs": [
            "小园日日狂风雨。",
            "几阵桃花红去。",
            "惟有绿窗朱户。",
            "春色常如许。",
            "歌声屡唤飞云驻。",
            "销得行人且住。",
            "倒尽玉壶春露。",
            "醉到无愁处。"
        ],
        "notes": "",
        "id": "feafc2069da4e3f5e9674b4f34279519"
    },
    {
        "author": "管鉴",
        "dynasty": "宋",
        "type": "词",
        "rhythmic": "桃源忆故人",
        "title": "",
        "preface": "",
        "paragraphs": [
            "寿芽初长香英嫩。",
            "拾翠芳洲春近。",
            "倩笑脸霞羞褪。",
            "真个都风韵。",
            "垂鬟小舞么歌趁。",
            "莺语绿杨娇困。",
            "多少旧愁新恨。",
            "一醉浑消尽。"
        ],
        "notes": "",
        "id": "f8ecdb2ad70369d91dd2c2b2993c1a65"
    },
    {
        "author": "管鉴",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "举俗爱重九，我辈更锺情。",
            "良辰好景，赏心乐事古难并。",
            "正是朝廷闲暇，四序均调玉烛，一路庆丰登。",
            "况值循良守，酒与政俱成。",
            "倚危亭，持玉斝，泛金英。",
            "风高日淡，一天秋色共澄清。",
            "指点云间岳镇，寿与两宫齐久，天地永成平。",
            "岁岁同民乐，持此报君恩。"
        ],
        "notes": "",
        "id": "78a23ce4dd6879069df09fe89f17a7da"
    },
    {
        "author": "管鉴",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "举俗爱重九，秋至不须悲。",
            "登临昔贤胜地，空愧主人谁。",
            "滚滚长江不尽，叠叠青山无数，千载揖高姿。",
            "况有贤宾客，同醉此佳时。",
            "坐间菊，青作袂，玉为肌。",
            "香英泛酒，风流绝胜酌酴醿。",
            "莫话龙山高会，只作东篱幽想，应有故人思。",
            "北望江南路，回首暮云披。"
        ],
        "notes": "",
        "id": "2246dd159cf2e399307e5f375b9af313"
    },
    {
        "author": "管鉴",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "南雪不到地，今雪瑞非常。",
            "堆檐平砌，晚来风定转飞扬。",
            "浩荡乾坤无际，洗尽蛮烟瘴雾，和气遍遐荒。",
            "满眼丰年意，民共乐时康。",
            "倚琼楼，临玉树，举瑶觞。",
            "高吟低唱，从他减尽少年狂。",
            "且趁明年春好，整顿雨犁风箬，归去老农桑。",
            "唤起江南梦，先到水云乡。"
        ],
        "notes": "",
        "id": "bf9195287e14496c5f8706e28ff85ba5"
    },
    {
        "author": "管鉴",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "一雨洗烦溽，天气爽如秋。",
            "江山佳处，眼明重见旧交游。",
            "去国三千馀里，俯视朝宗一水，共笑此生浮。",
            "幸我扁舟具，归欲问菟裘。",
            "叹君才，方进用，岂容休。",
            "銮坡凤沼，情知不为蜀人留。",
            "便恐升沈各异，后日相逢无处，别语易成愁。",
            "记取平安使，时访荻花洲。"
        ],
        "notes": "",
        "id": "ea7f7560768fc56af21e30ac7614b6c3"
    },
    {
        "author": "管鉴",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "秋色浩无际，风露洗晴空。",
            "登临江山胜处，楼倚最高峰。",
            "好是夕阳低后，四野暮云齐敛，遮尽远山重。",
            "城郭参差里，烟树有无中。",
            "坐间客，才论斗，气如虹。",
            "挥毫万字，举双白眼送飞鸿。",
            "莫问梅仙丹灶，休觅山灵蕙帐，追忆采芝翁。",
            "便草凌云赋，归奏大明宫。"
        ],
        "notes": "",
        "id": "3aa7bf9a383328a594044391cdb2ed36"
    },
    {
        "author": "管鉴",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "凉意在何许，高柳荫汀洲。",
            "移船藕花深处，待得月如钩。",
            "一抹晚山残照，十顷醉红香绿，百柂列琼舟。",
            "浩歌激苍莽，豪气溢神州。",
            "泛芙蓉，依绿水，并英游。",
            "明年此会，可怜独是贾胡留。",
            "赖有瀛洲仙子，少驻云霄高步，相与慰沈浮。",
            "富贵傥来尔，有酒且相酬。"
        ],
        "notes": "",
        "id": "225069f3f2d2f78914ec6f378a691686"
    },
    {
        "author": "管鉴",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "平生五湖兴，梦想白苹洲。",
            "只今何处，卷帘波影漾风钩。",
            "况值晚天新霁，菱叶荷花如拭，香翠拥行舟。",
            "却为湖山好，牵思绕皇州。",
            "柳边堤，竹里阁，旧曾游。",
            "恍然重到，不知身世此淹留。",
            "且对碧梧修竹，领略好风凉月，大白与重浮。",
            "欲和凌云赋，佳思苦难酬。"
        ],
        "notes": "",
        "id": "55cdd2d9d216c011bec27f0e95758bf2"
    },
    {
        "author": "管鉴",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "晓来密雪如筛，望中莹彻还如洗。",
            "梅花过了，东风未放，满城桃李。",
            "碎翦琼英，高林低树，巧装匀缀。",
            "更江山秀发，田畴清润，满眼是、丰年意。",
            "谁念危楼独倚。",
            "共飘零、茫茫天外。",
            "毫端句涩，杯中酒减，欢情难寄。",
            "天为凄凉，暂时遮尽，黄茅白苇。",
            "但神州目断，珠宫玉阙，缈三千里。"
        ],
        "notes": "",
        "id": "b1ba1db61f5e8c3b45189b4eb384e789"
    },
    {
        "author": "管鉴",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "小舟横截西江，晓来风静无尘起。",
            "霜馀日暖，东君见效，梅梢春醉。",
            "壮观亭高，通幽径远，吸江临水。",
            "任全抛簿领，携家访古，清泉畔、疏阴里。",
            "楚蜀江山分处，望神京、三千馀里。",
            "才高命偶，功名休羡，纷纷馀子。",
            "强健身心，团栾尊酒，此游须记。",
            "便他年富贵，园林钟鼓，只如今是。"
        ],
        "notes": "",
        "id": "1c60704a1d74f836b8d69cd5ac33e5b1"
    },
    {
        "author": "管鉴",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "化工妙手，惯与花为主。",
            "忍便摧残任风雨。",
            "翦姚黄、移魏紫，齐集梁园，春艳艳，何必尊前解语。",
            "绣屏深照影，帘密收香，夜久寒生费调护。",
            "宝杯翻、银烛烂，客醉忘归，共惜此、芳菲难遇。",
            "看明年、紫禁绕莺花，谩相望、春风五云深处。"
        ],
        "notes": "",
        "id": "a14bf8f3bb14cbcf580419e7ef14db3b"
    },
    {
        "author": "管鉴",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "悠然堂上，山色浑如画。",
            "堂下梅花未多谢。",
            "向小亭、留客处，晴雪初飞，香四面，不比茅檐低亚。",
            "绿窗帘尽卷，吹到眉心，点缀新妆称闲雅。",
            "缓歌喉、馀舞态，云遏风回，须信道、欲买青春无价。",
            "任匆匆、归去酒醒时，镇梦绕琼梢，月寒清夜。"
        ],
        "notes": "",
        "id": "eca94a60bddc331906d67e7174b0490e"
    },
    {
        "author": "管鉴",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "小小梅花巧耐寒。",
            "曛曛晴日醉醒间。",
            "茶瓯金缕鹧鸪斑。",
            "三寿作朋须共醉，一杯留客未应悭。",
            "酒肠如海寿如山。"
        ],
        "notes": "",
        "id": "4475048c2e4c1b6489d44fd25a8c26f4"
    },
    {
        "author": "管鉴",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "十里狂风特地晴。",
            "天工著意送行人。",
            "负他桃李十分春。",
            "杜宇已催归思乱，啼莺休惹客愁新。",
            "晚风溪路净无尘。"
        ],
        "notes": "",
        "id": "f1f41a8c388bbbbfcf60e153d0156bf3"
    },
    {
        "author": "管鉴",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "秾李花开雪满空。",
            "缟裙香袂俨春容。",
            "靓妆一笑喜相逢。",
            "拟倩清歌留白日，且扶残醉殢东风。",
            "好迟留处却匆匆。"
        ],
        "notes": "",
        "id": "c37b4c42a615b7593dd38e8b8f754bec"
    },
    {
        "author": "管鉴",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "金殿晨趋玉佩苍。",
            "君才久合侍龙章。",
            "花砖学士紫薇郎。",
            "小试一麾行促诏，暂留千骑且飞觞。",
            "夜堂歌暖借春光。"
        ],
        "notes": "",
        "id": "297d06746090b5d364fc3c20ce11e9d8"
    },
    {
        "author": "管鉴",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "未春先暖。",
            "天与梅花便。",
            "点检枝头开已遍。",
            "一一檀心粉面。",
            "巡檐索笑题诗。",
            "老怀不似当时。",
            "犹有惜花心在，等闲羌管休吹。"
        ],
        "notes": "",
        "id": "d4bd785210525437d8d618fe47a3ddb4"
    },
    {
        "author": "管鉴",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "十日狂风，都断送、杏花红去。",
            "却是有、海棠枝上，一分春住。",
            "桃叶桃根浑未觉，樱桃杨柳成轻负。",
            "强尊前、抖擞旧精神，谁能许。",
            "时不再，欢难屡。",
            "心未老，杯频举。",
            "尚不妨领略，登临佳处。",
            "山接武陵馀胜气，江吞大别仍东注。",
            "叹圣贤、功业与江山，无今古。"
        ],
        "notes": "",
        "id": "f5e7d23fc2d936a100be3ab4257c750a"
    },
    {
        "author": "管鉴",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "去岁兹辰，记称寿、曾陪燕席。",
            "明朝更、屈公扶醉，相过为客。",
            "间世生贤元自异，偶然先后欢连日。",
            "怅如今、五岭望三湘，云霄隔。",
            "松鹤算，珪璋德。",
            "廊庙器，神仙格。",
            "想尊前仍唱，雪中晴色。",
            "公上清都调鼎鼐，我归旧隐寻泉石。",
            "愿年年、东阁燕嘉宾，常相忆。"
        ],
        "notes": "",
        "id": "c3ce6ec0867f7f5d2e379e41a2855690"
    },
    {
        "author": "管鉴",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "百罚深杯，都不记、归来时节。",
            "仿佛听、重城更鼓，催成离缺。",
            "江上愁心山敛翠，津头夜色沙如雪。",
            "渐中年、怀抱更深交，难为别。",
            "歌声缓，行云歇。",
            "尊酒散，香尘灭。",
            "想来宵何处，乱山明月。",
            "得意春风群玉府，第名早晚黄金阙。",
            "但相思、莫遣雁来时，音书绝。"
        ],
        "notes": "",
        "id": "abcd05eb5e109cdbb074542d17d807fd"
    },
    {
        "author": "管鉴",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "去岁今朝，海棠桃杏开都遍。",
            "今年花晚。",
            "不恨春情浅。",
            "旋旋花开，图得春长远。",
            "且留恋。",
            "爱花心眼。",
            "常与花为伴。"
        ],
        "notes": "",
        "id": "953f7e59ada7c9aae1cf83449fffba4e"
    },
    {
        "author": "管鉴",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "酒困诗慵，一春拚被花枝恼。",
            "艳妆浓笑。",
            "那更花中好。",
            "不著清尊，持底宽愁抱。",
            "须颠倒。",
            "晚风如扫。",
            "忍见枝头少。"
        ],
        "notes": "",
        "id": "1f4c8e8333065191c27c6b16e90f9154"
    },
    {
        "author": "管鉴",
        "dynasty": "宋",
        "type": "词",
        "rhythmic": "玉连环・解连环",
        "title": "",
        "preface": "",
        "paragraphs": [
            "江上青山无数。",
            "绿阴深处。",
            "夕阳犹在系扁舟，为佳景、留人住。",
            "已办一蓑归去。",
            "江南烟雨。",
            "有情鸥鹭莫惊飞，便相约、长为侣。"
        ],
        "notes": "",
        "id": "65c47bec6aee12a3ba49383b8f277056"
    },
    {
        "author": "管鉴",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "天教百媚生，赋得多情怨。",
            "背整玉搔头，宽了黄金钏。",
            "情随歌意深，故故回娇眄。",
            "不是不相知，只为难相见。"
        ],
        "notes": "",
        "id": "10cd05b201266b45374b9c5c1c42ba0c"
    },
    {
        "author": "管鉴",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "今日云山堂上客。",
            "明朝真个云山隔。",
            "人不似行云。",
            "相随长短亭。",
            "堂空歌韵响。",
            "清切缘云上。",
            "留住莫教飞。",
            "怕如人别离。"
        ],
        "notes": "",
        "id": "046c69cefa1dc6a83743934ed93a06b6"
    },
    {
        "author": "管鉴",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "老来生日，渐觉心情懒。",
            "卯酒带春酲，更昨来、东风已转。",
            "衰颜易改，不用看传神，欢意浅，酒肠悭，孤负深深劝。",
            "浮云富贵，本自无心羡。",
            "金带便围腰，也应似、休文瘦减。",
            "君恩未报，何日赋归欤，三径乐，五湖游，趁取身强健。"
        ],
        "notes": "",
        "id": "1ef85564c48634be8399060fddebae4e"
    },
    {
        "author": "管鉴",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "潜藩报政，玉座勤深眷。",
            "假节上青霄，正霜风、轻寒翦翦。",
            "天香怀袖，凝燕得从容，占喜色，送新声，潋滟金荷满。",
            "趣装入相，盛事应重见。",
            "尽待苦留连，怕九重、兴思见晚。",
            "休文未老，金带称围腰，丹禁密，凤池深，不但长安远。"
        ],
        "notes": "",
        "id": "91a7f5fde6d02511a5ce016d9afdd631"
    },
    {
        "author": "管鉴",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "海棠花下春风里。",
            "曾拼千场醉。",
            "如今老去谩情多。",
            "步绕芳丛无力、奈春何。",
            "蜀乡不远长安远。",
            "相向空肠断。",
            "不如携客过西楼。",
            "却是江山如画、可消忧。"
        ],
        "notes": "",
        "id": "641c8d60ade81ea95a267969ca200fd6"
    },
    {
        "author": "管鉴",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "一枝繁杏千红蕊。",
            "醲笑东风里。",
            "恰如歌院晓妆迟。",
            "簇簇娇娆同步、出深闺。",
            "风流莲幕莺花主。",
            "持送花深处。",
            "花多莫便著情偏。",
            "一一淡匀深注、总堪怜。"
        ],
        "notes": "",
        "id": "90bb463968231ab44af1edeb469898df"
    },
    {
        "author": "管鉴",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "楼倚云屏江泻镜。",
            "尊俎风流，地与人俱胜。",
            "酒力易消风力劲。",
            "归时城郭烟生瞑。",
            "幕府俊游常许并。",
            "可惜佳辰，独阻登临兴。",
            "妙语流传空叹咏。",
            "一时珠玉交相映。"
        ],
        "notes": "",
        "id": "bf6aa6097d1472be9e312d14f5fc4644"
    },
    {
        "author": "管鉴",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "好个今年生日，满堂儿女团栾。",
            "歌声不似笑声喧。",
            "满捧金杯争劝。",
            "富贵功名任运，佳辰乐事随缘。",
            "白头相守愿年年。",
            "只恁尊前长健。"
        ],
        "notes": "",
        "id": "ffc3afe43bc0e4c111540d34420df4e1"
    },
    {
        "author": "管鉴",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "夜雨落花满地，晓风飞絮连天。",
            "苦无春恨可萦牵。",
            "只数年华暗换。",
            "生意惟添白发，化工不染朱颜。",
            "老来愈觉欠清闲。",
            "梦想故园春晚。"
        ],
        "notes": "",
        "id": "26e1bd5bb994f1e4adca64579056bf43"
    },
    {
        "author": "管鉴",
        "dynasty": "宋",
        "type": "词",
        "rhythmic": "酒泉子",
        "title": "",
        "preface": "",
        "paragraphs": [
            "清夜将分。",
            "有酒为谁花下满，相逢轩盖暂时倾。",
            "故人情。",
            "海棠欲睡照教醒。",
            "烛影花光浑似锦，伴君佳句解人酲。",
            "恨无声。"
        ],
        "notes": "",
        "id": "b9116473c70dfce0f1bf900d798c1c18"
    },
    {
        "author": "管鉴",
        "dynasty": "宋",
        "type": "词",
        "rhythmic": "酒泉子",
        "title": "",
        "preface": "",
        "paragraphs": [
            "春色十分。",
            "付与海棠枝上满。",
            "清尊我亦十分倾。",
            "未忘情。",
            "阳春一曲唤愁醒。",
            "可惜无人歌此曲，须君别院恼春酲。",
            "绕梁声。"
        ],
        "notes": "",
        "id": "d9dc1df7d1bbf5f842400ae540e4454f"
    },
    {
        "author": "管鉴",
        "dynasty": "宋",
        "type": "词",
        "rhythmic": "醉落魄・一斛珠",
        "title": "",
        "preface": "",
        "paragraphs": [
            "碧云暮合。",
            "不教预赏中秋月。",
            "凉生楚观风初歇。",
            "山影沈沈，相对两奇绝。",
            "湘人怅望黄金节。",
            "只愁酒散仙舟发。",
            "凭谁为与姮娥说。",
            "明夜虽圆，空照人离别。"
        ],
        "notes": "",
        "id": "613d366f30bba1a8e45b0c781be92893"
    },
    {
        "author": "管鉴",
        "dynasty": "宋",
        "type": "词",
        "rhythmic": "醉落魄・一斛珠",
        "title": "",
        "preface": "",
        "paragraphs": [
            "寒欺酒力。",
            "一番风雨花如摘。",
            "酴醿不与群花敌。",
            "笑吐清香，独自殿春色。",
            "春愁惟酒消除得。",
            "何妨常满坐中客。",
            "因花更把光阴惜。",
            "莫待春归，空对花梢忆。"
        ],
        "notes": "",
        "id": "798d891a78997a2d9eab2d93abd0eb1a"
    },
    {
        "author": "管鉴",
        "dynasty": "宋",
        "type": "词",
        "rhythmic": "醉落魄・一斛珠",
        "title": "",
        "preface": "",
        "paragraphs": [
            "春愁无力。",
            "酴醿娇软难禁摘。",
            "风流彻骨香无敌。",
            "积玉团珠，明月夜同色。",
            "花时易失欢难得。",
            "尊前半是将行客。",
            "为花一醉何须惜。",
            "明岁花时，何处谩相忆。"
        ],
        "notes": "",
        "id": "c5de25ffe14865b3a3f3bd51645b3799"
    },
    {
        "author": "管鉴",
        "dynasty": "宋",
        "type": "词",
        "rhythmic": "醉落魄・一斛珠",
        "title": "",
        "preface": "",
        "paragraphs": [
            "春阴漠漠。",
            "海棠花底东风恶。",
            "人情不似春情薄。",
            "守定花枝，不放花零落。",
            "绿尊细细供春酌。",
            "酒醒无奈愁如昨。",
            "殷勤待与东风约。",
            "莫苦吹花，何似吹愁却。"
        ],
        "notes": "",
        "id": "f5099dc838c2db04fd428e265892a9fc"
    },
    {
        "author": "管鉴",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "浅寒天气雨催冬。",
            "梅梢糁嫩红。",
            "天教来寿黑头公。",
            "和羹信已通。",
            "斟滟滟，劝重重。",
            "新篘琥珀浓。",
            "他年赐酒拆黄封。",
            "还思此会同。"
        ],
        "notes": "",
        "id": "5331ed300856661a7efd742e0f6be6a5"
    },
    {
        "author": "管鉴",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "相逢何处梅花好。",
            "深院宇、笙歌绕。",
            "春入候门长不老。",
            "罗帏秀幕，护香藏粉，却许行人到。",
            "遏云清唱倾城笑。",
            "玉面花光互相照。",
            "银烛频更尊屡倒。",
            "明年应是，对花相忆，君已班清要。"
        ],
        "notes": "",
        "id": "9877c9e0e7c31c252281b233dc76a735"
    },
    {
        "author": "管鉴",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "中秋过了，重阳将近，正是一年佳处。",
            "枨黄橘绿总寻常，看丹桂、馀香再吐。",
            "胸中星斗，笔端风雨，定约蟾宫高步。",
            "赐袍归带御炉薰，共岁岁、斑衣戏舞。"
        ],
        "notes": "",
        "id": "a9035d5cc3cbefd4ff48e87b4eee65e5"
    },
    {
        "author": "管鉴",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "东皋圃隐，木犀开后，香遍江东十里。",
            "因香招我渡江来，悄不记、重阳青蕊。",
            "人生行乐，宦游佳处，闲健莫辞清醉。",
            "不寒不暖不阴晴，正是好登临天气。"
        ],
        "notes": "",
        "id": "bca4199b0d959c07e3b1030f41e418bd"
    },
    {
        "author": "管鉴",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "中秋重九，等闲虚过，多病全疏酒盏。",
            "初寒时候试新醅，正好为、霜螯持满。",
            "诗情未减，酒肠宽在，且趁尊前强健。",
            "百年三万六千场，试屈指、如今过半。"
        ],
        "notes": "",
        "id": "ae45e5fdd1ccc4a401d187d050284db6"
    },
    {
        "author": "管鉴",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "燕寝香中锦帐郎。",
            "二年和气蔼蒸湘。",
            "鬓间不减当年绿，眉上新添一点黄。",
            "徵诏近，寿筵长。",
            "乍晴人意喜非常。",
            "燕莺休苦留春住，归趁薰风殿阁凉。"
        ],
        "notes": "",
        "id": "683eeafdcd700acc2208e53b71a6d068"
    },
    {
        "author": "管鉴",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "富贵楼台玉琢成。",
            "更移玉节下西清。",
            "才高不数梅花赋，笑拈琼苞泛寿觥。",
            "莲幕静，宝香凝。",
            "春风和气自然生。",
            "要知他日调元手，看取今朝雪里情。"
        ],
        "notes": "",
        "id": "012bbc0b1b49b24c4ba34dc8b7164c87"
    },
    {
        "author": "管鉴",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "前日新冬举寿觞。",
            "今朝喜色又非常。",
            "一阳生后逢生日，日渐舒长寿更长。",
            "移晚宴，庆新堂。",
            "堂前高竹早梅芳。",
            "年年一为梅花醉，醉到千回鬓未霜。"
        ],
        "notes": "",
        "id": "e4ee685e9a3452df1fd95d2aafbce809"
    },
    {
        "author": "管鉴",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "山色初晴翠拂云。",
            "画桥流水碧粼粼。",
            "一尊不尽登临兴，归及西湖二月春。",
            "班缀旧，诏除新。",
            "稳看腾踏上星辰。",
            "回头却望尘凡处，应记尘凡有故人。"
        ],
        "notes": "",
        "id": "923e9f6cfb5975f36832d380031c58dc"
    },
    {
        "author": "管鉴",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "杨柳梢头月未残。",
            "杏花开尽却春寒。",
            "宾鸿社燕寻常别，渭北江东别更难。",
            "尊欲尽，夜将阑。",
            "明朝马首便长安。",
            "悬知不作人间住，归去春风玉笋班。"
        ],
        "notes": "",
        "id": "b7212a49749fd041f930ccd73f7f2086"
    }
]