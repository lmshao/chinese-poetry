[
    {
        "author": "甘泳",
        "dynasty": "宋",
        "type": "诗",
        "rhythmic": "",
        "title": "自述",
        "preface": "",
        "paragraphs": [
            "总角希闻道，残生乃付诗。",
            "未曾前辈识，敢辱近人知。",
            "飘泊身余健，萧闲鬓欲衰。",
            "一帘书四壁，寒日在清池。"
        ],
        "notes": "",
        "id": "54f991e7658b159f5f52b05a53062ae4"
    },
    {
        "author": "甘泳",
        "dynasty": "宋",
        "type": "诗",
        "rhythmic": "",
        "title": "过南湖",
        "preface": "",
        "paragraphs": [
            "忽有一事碍胸次，摆脱不去呼酒来。",
            "溟溟蒙蒙混沌在，坦坦荡荡虚空开。",
            "精神一生留笔墨，形骸昨夜为尊罍。",
            "年年看梅今白发，晴日江路行莓苔。"
        ],
        "notes": "",
        "id": "d1846d01db67ed8759129982fa9e5039"
    },
    {
        "author": "甘泳",
        "dynasty": "宋",
        "type": "诗",
        "rhythmic": "",
        "title": "与危见心同和完颜御史沂联步踏月韵",
        "preface": "",
        "paragraphs": [
            "明月送人归，明月照人宿。",
            "月落梦醒时，清霜压寒屋。"
        ],
        "notes": "",
        "id": "e0314048865f085fa97498bf33f095e7"
    },
    {
        "author": "甘泳",
        "dynasty": "宋",
        "type": "诗",
        "rhythmic": "",
        "title": "晚立黄洲",
        "preface": "",
        "paragraphs": [
            "今度阑干倚，苍茫入暮天。",
            "碧溪分市井，华屋乱云烟。",
            "钟隔春来树，灯流夜去船。",
            "惜哉题柱壮，琴动凤凰弦。"
        ],
        "notes": "",
        "id": "a973ce18e1a6fe062739ba8fb21f8783"
    },
    {
        "author": "甘泳",
        "dynasty": "宋",
        "type": "诗",
        "rhythmic": "",
        "title": "小绝",
        "preface": "",
        "paragraphs": [
            "一夜睡不著，小窗天忽明。",
            "林塘寒鸟聚，听得最初声。"
        ],
        "notes": "",
        "id": "7b6dfa52cdd7f47353393704c0f55a97"
    },
    {
        "author": "甘泳",
        "dynasty": "宋",
        "type": "诗",
        "rhythmic": "",
        "title": "陪完颜御史行金石台分韵得丞字",
        "preface": "",
        "paragraphs": [
            "胜景逾千载，吾人得共登。",
            "五峰交地势，一水合沙棱。",
            "荆国成何事，浮丘无异能。",
            "山头有田父，未必识中丞。"
        ],
        "notes": "",
        "id": "8e4e1a844ec93146cd094dc20e17a65d"
    },
    {
        "author": "甘泳",
        "dynasty": "宋",
        "type": "诗",
        "rhythmic": "",
        "title": "归来",
        "preface": "",
        "paragraphs": [
            "谓我犹羁旅，归与已的然。",
            "风霜高枕外，江海小诗边。",
            "达摩移华夏，庄周侮圣贤。",
            "向来知此事，未敢弃予年。"
        ],
        "notes": "",
        "id": "6309b42bd509160f80542eb88bd6e3d1"
    },
    {
        "author": "甘泳",
        "dynasty": "宋",
        "type": "诗",
        "rhythmic": "",
        "title": "秋风词",
        "preface": "",
        "paragraphs": [
            "昨夜西风来，人间雨如海。",
            "山摇摇，秋洒洒。",
            "早起□□轮，老红竟何在，惟有残云漠漠弄凉态。",
            "千林万叶，淅沥作声。",
            "岂无绿色，奈何凋零。",
            "四时更变化，宋玉胡为愁，直须痛饮千斛酒。",
            "亦不知有春，亦不知有秋，鸿蒙适我汗漫游。",
            "绝怜九辨大萧索，争与虫声起篱落。",
            "东溪子，今夕呼月当中天，看我大醉西风前。",
            "便令秋满八千岁，我醉依然月下眠。"
        ],
        "notes": "",
        "id": "78702281b78f40b9ae8c93b536307cc2"
    },
    {
        "author": "甘泳",
        "dynasty": "宋",
        "type": "诗",
        "rhythmic": "",
        "title": "烧香寺",
        "preface": "",
        "paragraphs": [
            "暑热不可度，须此日暮凉。",
            "况尔得佳友，共约栖禅房。",
            "行吟发幽兴，空阔入水乡。",
            "萧散意自适，轻风动衣裳。",
            "谁欤远有望，烟影生冥茫。",
            "已复入古寺，树色交青苍。",
            "虚廊绝蚊蛾，可近灯烛光。",
            "莲花生清池，静坐乃闻香。",
            "尊卑就次序，肴核罗杯觞。",
            "嗟此坐中人，声名托文章。",
            "云霄纵高步，山林倏潜藏。",
            "况遇知己饮，豁达倾肺肠。",
            "抚掌发一笑，神思惊轩昂。",
            "酣歌兴未已，下趁青苔荒。",
            "仰视天无尘，素月升东墙。",
            "百年亦如寄，万事何其长。",
            "慎勿忘今夕，嘉话连僧房。"
        ],
        "notes": "",
        "id": "1700f2cf90ce43105d78455e3d4a656e"
    },
    {
        "author": "甘泳",
        "dynasty": "宋",
        "type": "诗",
        "rhythmic": "",
        "title": "夜坐",
        "preface": "",
        "paragraphs": [
            "林风自潇潇，山雨时洒洒。",
            "丈夫七尺躯，地炉使吾矮。"
        ],
        "notes": "",
        "id": "611d3ec6a72aaa89dc8b18a5b043ef13"
    },
    {
        "author": "甘泳",
        "dynasty": "宋",
        "type": "诗",
        "rhythmic": "",
        "title": "早睡",
        "preface": "",
        "paragraphs": [
            "病来贪睡早，推月出山前。",
            "月色不相舍，小窗还自妍。"
        ],
        "notes": "",
        "id": "c8b27142634848079e267a0e36fdc361"
    },
    {
        "author": "甘泳",
        "dynasty": "宋",
        "type": "诗",
        "rhythmic": "",
        "title": "酒醒",
        "preface": "",
        "paragraphs": [
            "酒醒桂花发，狂歌对花前。",
            "邻家大骂我，夜半惊人眠。"
        ],
        "notes": "",
        "id": "834c398ff186760d60173aab0750f9b8"
    },
    {
        "author": "甘泳",
        "dynasty": "宋",
        "type": "诗",
        "rhythmic": "",
        "title": "书生",
        "preface": "",
        "paragraphs": [
            "踉蹡趣讲席，读诵鬭高声。",
            "我亦曾如此，而今白发生。"
        ],
        "notes": "",
        "id": "06c7d8098bf78138a3716d8e483b6bec"
    },
    {
        "author": "甘泳",
        "dynasty": "宋",
        "type": "诗",
        "rhythmic": "",
        "title": "暂憩",
        "preface": "",
        "paragraphs": [
            "平生湖海游，南北东西路。",
            "几度梦残时，云深不知处。"
        ],
        "notes": "",
        "id": "3d68d3801d2a2898b9e62e64577a7c63"
    },
    {
        "author": "甘泳",
        "dynasty": "宋",
        "type": "诗",
        "rhythmic": "",
        "title": "归舟二首  其一",
        "preface": "",
        "paragraphs": [
            "片帆悬空秋满腹，凉月淡淡天无波。",
            "平生湖海元龙意，早入西风渔櫂歌。"
        ],
        "notes": "",
        "id": "022b27315af17359b58f440ec1c43778"
    },
    {
        "author": "甘泳",
        "dynasty": "宋",
        "type": "诗",
        "rhythmic": "",
        "title": "归舟二首  其二",
        "preface": "",
        "paragraphs": [
            "天壤岂无苏季子，恨我不识韩荆州。",
            "遥山苍苍暮云碧，何许一笛芦花秋。"
        ],
        "notes": "",
        "id": "995e061acacd643b4660001fffe38cab"
    },
    {
        "author": "甘泳",
        "dynasty": "宋",
        "type": "诗",
        "rhythmic": "",
        "title": "下豫州",
        "preface": "",
        "paragraphs": [
            "壮怀忍共白云闲，孤负僧房屋半间。",
            "卖却牢愁三万斛，载将明月入西山。"
        ],
        "notes": "",
        "id": "30d41c26bd191f6765bec85593cc2d48"
    },
    {
        "author": "甘泳",
        "dynasty": "宋",
        "type": "诗",
        "rhythmic": "",
        "title": "托意",
        "preface": "",
        "paragraphs": [
            "旧时灯火不知年，托意篇章末世传。",
            "胸次只今无此事，听风听雨过残年。"
        ],
        "notes": "",
        "id": "35e13dbee71a993c97c7d81284eb1b7b"
    },
    {
        "author": "甘泳",
        "dynasty": "宋",
        "type": "诗",
        "rhythmic": "",
        "title": "新春",
        "preface": "",
        "paragraphs": [
            "花红柳绿也逢时，润色青春有小时。",
            "人世苦无吾辈在，东风寥落亦堪愁。"
        ],
        "notes": "",
        "id": "4ca607eb532b341309b67791a5b6df78"
    },
    {
        "author": "甘泳",
        "dynasty": "宋",
        "type": "诗",
        "rhythmic": "",
        "title": "看梅",
        "preface": "",
        "paragraphs": [
            "独坐匆匆不自适，出门偶见梅花开。",
            "自从开辟到今日，此是东风第几回。"
        ],
        "notes": "",
        "id": "f954f9eef4b9d2b9cddc613e3a4affe7"
    }
]