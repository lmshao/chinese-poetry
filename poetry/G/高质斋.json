[
    {
        "author": "高质斋",
        "dynasty": "宋",
        "type": "诗",
        "rhythmic": "",
        "title": "田园偶兴",
        "preface": "",
        "paragraphs": [
            "绕簷风景接崆峒，生计年年乐岁丰。",
            "布谷声传红杏雨，□□调起绿杨风。",
            "桑麻远近千村里，禾黍高低一望中。",
            "每与邻翁相庆社，醉歌不惜酒樽空。"
        ],
        "notes": "",
        "id": "1f27f1c835f83decd8ec6d7b94e56d0f"
    },
    {
        "author": "高质斋",
        "dynasty": "宋",
        "type": "诗",
        "rhythmic": "",
        "title": "溪石呈李思道",
        "preface": "",
        "paragraphs": [
            "共坐溪边石，溪清心自凉。",
            "鱼惊烟艇过，鸥笑野人忙。",
            "细草侵衣绿，飞花点鬓香。",
            "东风尘暂息，拍手送斜阳。"
        ],
        "notes": "",
        "id": "c9f9bcb667607937daa36522631a3166"
    },
    {
        "author": "高质斋",
        "dynasty": "宋",
        "type": "诗",
        "rhythmic": "",
        "title": "复和呈莫仲箎",
        "preface": "",
        "paragraphs": [
            "溪石绣苔绿，溪风飘晚凉。",
            "坐久得自若，物外知谁忙。",
            "渴饮竹泉冷，饥饭松花香。",
            "春光忽云暮，□□□□阳。"
        ],
        "notes": "",
        "id": "3c7fda8ffd5a8f9293060d5a023c104d"
    },
    {
        "author": "高质斋",
        "dynasty": "宋",
        "type": "诗",
        "rhythmic": "",
        "title": "纪兴",
        "preface": "",
        "paragraphs": [
            "湖上人家万木村，白云深护读书门。",
            "年来不管头颅白，自贺清风酒一樽。"
        ],
        "notes": "",
        "id": "f4f7032780581eddd97548e72f65cc7c"
    },
    {
        "author": "高质斋",
        "dynasty": "宋",
        "type": "诗",
        "rhythmic": "",
        "title": "秋日溪亭",
        "preface": "",
        "paragraphs": [
            "帘卷柴桑晚，深山俗驾疏。",
            "荒苔留鹤迹，落叶带虫书。",
            "竹翠侵香案，泉声漱石渠。",
            "烟霞便一枕，应笑把犁锄。"
        ],
        "notes": "",
        "id": "089a7f19b811b4874a7cc677cd79beaa"
    }
]