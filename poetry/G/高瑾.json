[
    {
        "author": "高瑾",
        "dynasty": "唐",
        "type": "诗",
        "rhythmic": "",
        "title": "三月三日宴王明府山亭",
        "preface": "",
        "paragraphs": [
            "暮春元巳，春服初裁。",
            "童冠八九，于洛之隈。",
            "河堤草变，巩树花开。",
            "逸人谈发，仙御舟来。",
            "间关黄鸟，瀺灂丹腮。",
            "乐饮命席，优哉悠哉。"
        ],
        "notes": "",
        "id": "a9bf09e946c08580afc6cfc7d018f801"
    },
    {
        "author": "高瑾",
        "dynasty": "唐",
        "type": "诗",
        "rhythmic": "",
        "title": "晦日宴高氏林亭",
        "preface": "",
        "paragraphs": [
            "试入山亭望，言是石崇家。",
            "二月风光起，三春桃李华。",
            "莺吟上乔木，雁往息平沙。",
            "相看会取醉，宁知还路赊。"
        ],
        "notes": "",
        "id": "b66f9b8ecddbad1d6b086a2284def3a6"
    },
    {
        "author": "高瑾",
        "dynasty": "唐",
        "type": "诗",
        "rhythmic": "",
        "title": "晦日重宴",
        "preface": "",
        "paragraphs": [
            "忽闻莺响谷，于此命相知。",
            "正开彭泽酒，来向高阳池。",
            "柳叶风前弱，梅花影处危。",
            "赏洽林亭晚，落照下参差。"
        ],
        "notes": "",
        "id": "eaa2707d9218bef0f140537a2955cc4a"
    },
    {
        "author": "高瑾",
        "dynasty": "唐",
        "type": "诗",
        "rhythmic": "",
        "title": "上元夜效小庾体",
        "preface": "",
        "paragraphs": [
            "初年三五夜，相知一两人。",
            "连镳出巷口，飞毂下池漘。",
            "灯光恰似月，人面倂如春。",
            "遨游终未已，相欢待日轮。"
        ],
        "notes": "",
        "id": "54f238442b0c305a3e620050a0810526"
    }
]