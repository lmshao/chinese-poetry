[
    {
        "author": "高正臣",
        "dynasty": "唐",
        "type": "诗",
        "rhythmic": "",
        "title": "晦日置酒林亭",
        "preface": "",
        "paragraphs": [
            "正月符嘉节，三春玩物华。",
            "忘怀寄尊酒，陶性狎山家。",
            "柳翠含烟叶，梅芳带雪花。",
            "光阴不相借，迟迟落景斜。"
        ],
        "notes": "",
        "id": "4d265ebd23d818a39378c9e31922cbf0"
    },
    {
        "author": "高正臣",
        "dynasty": "唐",
        "type": "诗",
        "rhythmic": "",
        "title": "晦日重宴",
        "preface": "",
        "paragraphs": [
            "芳辰重游衍，乘景共追随。",
            "班荆陪旧识，倾盖得新知。",
            "水叶分莲沼，风花落柳枝。",
            "自符河朔趣，宁羡高阳池。"
        ],
        "notes": "",
        "id": "a74dbd088306680c0ac3949917142582"
    }
]