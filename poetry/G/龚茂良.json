[
    {
        "author": "龚茂良",
        "dynasty": "宋",
        "type": "诗",
        "rhythmic": "",
        "title": "题惠来驿  其一",
        "preface": "",
        "paragraphs": [
            "十里平畴际远山，土膏未动觉牛闲。",
            "行人多谢晴相送，只恐妨农雨大悭。"
        ],
        "notes": "",
        "id": "f112208fc9d9637613de9cb54907cb0d"
    },
    {
        "author": "龚茂良",
        "dynasty": "宋",
        "type": "诗",
        "rhythmic": "",
        "title": "题惠来驿  其二",
        "preface": "",
        "paragraphs": [
            "晴云当午争挥扇，晓雾生寒又着绵。",
            "此是岭南春气候，日中长有四时天。"
        ],
        "notes": "",
        "id": "e72aabf86d5a1c1c060ab763a250a569"
    },
    {
        "author": "龚茂良",
        "dynasty": "宋",
        "type": "诗",
        "rhythmic": "",
        "title": "灵源庵",
        "preface": "",
        "paragraphs": [
            "迟回不忍去，复作抱衾留。",
            "断续云间雨，萧骚木末秋。",
            "劳生那有此，渐老欲相投。",
            "最爱千山暮，钟鸣处处幽。"
        ],
        "notes": "",
        "id": "83197adcc3e4dc9136323d15c2f65f4d"
    },
    {
        "author": "龚茂良",
        "dynasty": "宋",
        "type": "诗",
        "rhythmic": "",
        "title": "幽化院",
        "preface": "",
        "paragraphs": [
            "昼寝招提最上头，饥禽亡頼故喧啾。",
            "岭云西去欲成暮，山雨北来浑似秋。",
            "婉娩如今真是梦，经从似旧绝堪愁。",
            "昔年陈迹鸡窗下，日落钟鸣山更幽。"
        ],
        "notes": "",
        "id": "b1b06098361529355320d7dd4f67ba59"
    },
    {
        "author": "龚茂良",
        "dynasty": "宋",
        "type": "诗",
        "rhythmic": "",
        "title": "木兰陂",
        "preface": "",
        "paragraphs": [
            "木兰春涨与江通，日日江潮送晓风。",
            "此水还应接鄞水，为谁流下海门东。"
        ],
        "notes": "",
        "id": "09cc5ce94696fccd228602929b40988f"
    },
    {
        "author": "龚茂良",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "千章古木转头空，去与人间作栋隆。",
            "未必真能庇寒士，不如留此贮清风。"
        ],
        "notes": "",
        "id": "d5d28fa312855d8fc49e2a307e10eccf"
    }
]