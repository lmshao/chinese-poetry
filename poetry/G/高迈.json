[
    {
        "author": "高迈",
        "dynasty": "唐",
        "type": "诗",
        "rhythmic": "",
        "title": "三五七言体诗",
        "preface": "",
        "paragraphs": [
            "秋风清，秋月明。",
            "落叶聚还散，寒乌栖复惊。",
            "相思相晃知何日，此时此夜难为情。",
            "（见《吟窗杂录》卷十五《炙毂子诗格》引）（按：《全唐诗》卷一八四收此诗为李白诗，然《才调集》卷十收作佚名诗，严羽《沧浪诗话》则以为郑世翼作，杨齐贤、王琦定为李白作，未举证。",
            "今人詹锳《李诗辨伪》以为非李白作，论证甚详瞻。",
            "《炙毂子诗格》晚唐王叡作。",
            "时去高迈、李白时代甚近，其说当可信。",
            "）。"
        ],
        "notes": "",
        "id": "1457c3dbc153f2e0680525abae59120d"
    },
    {
        "author": "高迈",
        "dynasty": "宋",
        "type": "诗",
        "rhythmic": "",
        "title": "夜泊李阳驿",
        "preface": "",
        "paragraphs": [
            "风拂乌纱两鬓秋，李阳溪上夜停舟。",
            "市灯闪月闻鸣犬，城柝敲风起睡鸥。",
            "千里远驰承宠命，通宵不寐为民忧。",
            "幽怀自信清如洗，独倚篷窗看斗牛。"
        ],
        "notes": "",
        "id": "f3b1e0eef4863dd5c3522fc42dcf8110"
    },
    {
        "author": "高迈",
        "dynasty": "宋",
        "type": "诗",
        "rhythmic": "",
        "title": "勉婿史弥大",
        "preface": "",
        "paragraphs": [
            "老朽归田久，鸟纱白发新。",
            "经纶天下事，都属少年人。"
        ],
        "notes": "",
        "id": "06fb2daaf315febaaf7992b6f3bf3ef8"
    },
    {
        "author": "高迈",
        "dynasty": "宋",
        "type": "诗",
        "rhythmic": "",
        "title": "建德县咏怀",
        "preface": "",
        "paragraphs": [
            "日午琴堂吏散衙，不愁鬓雪点乌纱。",
            "讼清犴狱尘封草，人静公庭鸟啄花。",
            "惟愿儿童无冻馁，每令野老劝桑麻。",
            "圣恩未报吾心赤，肯效青门学种瓜。"
        ],
        "notes": "",
        "id": "75e2b26134c225371fbc0644037b899f"
    },
    {
        "author": "高迈",
        "dynasty": "宋",
        "type": "诗",
        "rhythmic": "",
        "title": "道傍菊",
        "preface": "",
        "paragraphs": [
            "荆棘丛中是故邻，更无君子与相亲。",
            "含英吐秀西风里，空把芳心向路人。"
        ],
        "notes": "",
        "id": "afb27e7972868efa61d9503177fe5b0e"
    },
    {
        "author": "高迈",
        "dynasty": "宋",
        "type": "诗",
        "rhythmic": "",
        "title": "寒梅野雀图",
        "preface": "",
        "paragraphs": [
            "阴阴榕叶覆寒梅，山径无踪尽绿苔。",
            "啼鸟自知安稳处，成群飞去又飞来。"
        ],
        "notes": "",
        "id": "b5a8412275fce30a865636a6d0c3710f"
    }
]