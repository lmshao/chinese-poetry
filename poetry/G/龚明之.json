[
    {
        "author": "龚明之",
        "dynasty": "宋",
        "type": "诗",
        "rhythmic": "",
        "title": "芝华亭",
        "preface": "",
        "paragraphs": [
            "谁道休祥系上穹，民心元自与天通。",
            "政平讼理为真瑞，何必金芝产梵宫。"
        ],
        "notes": "",
        "id": "bf4b41015c9de00df51396edc94859c5"
    },
    {
        "author": "龚明之",
        "dynasty": "宋",
        "type": "诗",
        "rhythmic": "",
        "title": "期颐堂  其一",
        "preface": "",
        "paragraphs": [
            "投老归来万事休，北窗一枕足清幽。",
            "虽然不得行胸臆，幸喜身无千岁忧。"
        ],
        "notes": "",
        "id": "d97015525654dc8babc23b7c46058801"
    },
    {
        "author": "龚明之",
        "dynasty": "宋",
        "type": "诗",
        "rhythmic": "",
        "title": "期颐堂  其二",
        "preface": "",
        "paragraphs": [
            "少年已自乐杯觞，种秫安排老醉乡。",
            "试问几回供酒事，真成三万六千场。"
        ],
        "notes": "",
        "id": "d5d861ec9f342ae98e69c6587b8b5e0f"
    },
    {
        "author": "龚明之",
        "dynasty": "宋",
        "type": "诗",
        "rhythmic": "",
        "title": "期颐堂  其三",
        "preface": "",
        "paragraphs": [
            "百事如今与世违，十花一木谩儿嬉。",
            "莫欺兀兀痴顽老，曾睹升平元祐时。"
        ],
        "notes": "",
        "id": "46c4a709aea561921ff653c96e6fb8a3"
    },
    {
        "author": "龚明之",
        "dynasty": "宋",
        "type": "诗",
        "rhythmic": "",
        "title": "期颐堂  其四",
        "preface": "",
        "paragraphs": [
            "不服丹砂不茹芝，老来四体未全衰。",
            "有人问我期颐法，一味胸中爱坦夷。"
        ],
        "notes": "",
        "id": "cd99221f77e6119df094f533047ed6aa"
    }
]