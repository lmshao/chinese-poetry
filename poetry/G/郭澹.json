[
    {
        "author": "郭澹",
        "dynasty": "唐",
        "type": "诗",
        "rhythmic": "",
        "title": "东峰亭各赋一物得临轩桂",
        "preface": "",
        "paragraphs": [
            "青青芳桂树，幽阴在庭轩。",
            "向日阴还合，从风叶乍翻。",
            "共看霜雪后，终不变凉暄。"
        ],
        "notes": "",
        "id": "54c2df28ad742af6455c9acd922c3b91"
    },
    {
        "author": "郭澹",
        "dynasty": "唐",
        "type": "诗",
        "rhythmic": "",
        "title": "喜陆侍御破石埭草寇东峰亭赋诗",
        "preface": "",
        "paragraphs": [
            "介胄鹰扬出，山林蚁聚空。",
            "忽闻飞简报，曾是坐筹功。",
            "逈夜昏氛灭，危亭眺望雄。",
            "茂勋推世上，余兴寄杯中。",
            "喜色烟霞改，欢忻里巷同。",
            "幸兹尊俎末，饮至又从公。"
        ],
        "notes": "",
        "id": "47996f58402001621e8e64a613c5e13f"
    }
]