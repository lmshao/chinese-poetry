[
    {
        "author": "郭忠孝",
        "dynasty": "宋",
        "type": "诗",
        "rhythmic": "",
        "title": "赠吴德夫",
        "preface": "",
        "paragraphs": [
            "云霄拂衣早，幽意满江湖。",
            "天地英声在，风流何代无。",
            "属辞还两汉，垂钓合三吴。",
            "倚棹伤今古，长歌击唾壶。"
        ],
        "notes": "",
        "id": "c1225260ae792c8876b9980f4b28a160"
    },
    {
        "author": "郭忠孝",
        "dynasty": "宋",
        "type": "诗",
        "rhythmic": "",
        "title": "与吕微仲范彝叟登福山寺",
        "preface": "",
        "paragraphs": [
            "夹路东风花欲燃，群仙携傍翠微巅。",
            "空阶遍撒金莲火，虚殿高烧宝篆烟。",
            "禅寂静谈支遁后，道源真悟伏羲前。",
            "寻僧未及鸠莲社，且共清樽石榻连。"
        ],
        "notes": "",
        "id": "7c68bad08d14e64769e6f1310d71488f"
    },
    {
        "author": "郭忠孝",
        "dynasty": "宋",
        "type": "诗",
        "rhythmic": "",
        "title": "寄张元德秘书",
        "preface": "",
        "paragraphs": [
            "良觌暌违数载余，故人踪迹近何如。",
            "春秋藉子发精义，周易惭余无特书。",
            "山阁停云愁绝处，屋梁落月梦回初。",
            "何时共剪西堂烛，尊酒论文剪野蔬。"
        ],
        "notes": "",
        "id": "a9228c9572cc27d805e2b1d7df2d1ffa"
    }
]