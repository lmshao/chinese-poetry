[
    {
        "author": "高颐",
        "dynasty": "宋",
        "type": "诗",
        "rhythmic": "",
        "title": "定泉井",
        "preface": "",
        "paragraphs": [
            "方师凿破天地髓，碧龙吹出冰霜寒。",
            "一泓清澄绝泥滓，万窍号勋无波澜。",
            "倒海翻江俱是幻，贮风留月得真观。",
            "我来酌饮冷彻骨，飘飘此身在霄汉。",
            "惠山之泉甘如饴，但随茗碗争新奇。",
            "廉泉让水名匪欺，祗以贤者为品题。",
            "此泉源流本曹溪，名之以定实亦宜。",
            "尝试以手测其涯，雨不泛溢旱不亏。",
            "莫言此乏蜿蜒姿，虫行蛭动皆可疑。",
            "咫尺中闲涵世界，寂然心印本无碍。",
            "不与儿童搅水浑，留照须眉长自在。"
        ],
        "notes": "",
        "id": "cbd7f2561f27cfcdcf54671653cbf2d6"
    },
    {
        "author": "高颐",
        "dynasty": "宋",
        "type": "诗",
        "rhythmic": "",
        "title": "支提禅寺",
        "preface": "",
        "paragraphs": [
            "石龛金佛一千身，不到支提孰识真。",
            "髣髴钟声鸣翠阜，晶荧灯焰下苍旻。",
            "平生梦想烟霞际，今日来游鬓发新。",
            "踏破禅林秋月皎，水云闲淡入精神。"
        ],
        "notes": "",
        "id": "e72a862174da208471f9ec75af56f358"
    }
]