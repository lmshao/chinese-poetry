[
    {
        "author": "郭三益",
        "dynasty": "宋",
        "type": "诗",
        "rhythmic": "",
        "title": "游日山",
        "preface": "",
        "paragraphs": [
            "洗光朝日上旋旋，瑞色分临此地先。",
            "门迥帆收江市密，山深龙卧海潭圆。",
            "静然柏子听幽偈，闲立苔痕问小禅。",
            "莫讶潮平归渡晚，斯游有意已三年。"
        ],
        "notes": "",
        "id": "258b6edf86b0f80a9daf357f87184720"
    },
    {
        "author": "郭三益",
        "dynasty": "宋",
        "type": "诗",
        "rhythmic": "",
        "title": "流花亭",
        "preface": "",
        "paragraphs": [
            "面幽连野色，审曲带城𬮱。",
            "但见流花水，难寻避世人。",
            "蟠桃知几熟，藓洞谩长春。",
            "税驾追前事，踌躇要路津。"
        ],
        "notes": "",
        "id": "960a3c8c63ecfa0d8c2b4e6524b67915"
    },
    {
        "author": "郭三益",
        "dynasty": "宋",
        "type": "诗",
        "rhythmic": "",
        "title": "韦羌山式公绿筠庵诗",
        "preface": "",
        "paragraphs": [
            "道人栖碧山，云居在空曲。",
            "十年海潮音，利物缘已熟。",
            "更寻妙高顶，超然具幽筑。",
            "古木插空青，寒筠抱岩绿。",
            "时携贝叶书，步入深林读。",
            "云衣冷萧条，静对含烟玉。",
            "客来境非喧，客去境自足。",
            "宵眠护禅虎，昼引衔花鹿。",
            "庵中三昧语，药我贪瞋毒。",
            "何当脱双凫，藜杖追高躅。"
        ],
        "notes": "",
        "id": "1467d263994ec7b90199abb4b6e658d1"
    },
    {
        "author": "郭三益",
        "dynasty": "宋",
        "type": "诗",
        "rhythmic": "",
        "title": "题多福院分翠轩",
        "preface": "",
        "paragraphs": [
            "平生但爱山中寺，此日来看竹外山。",
            "心境顿开清浄想，客尘无复更相关。"
        ],
        "notes": "",
        "id": "b0c47e2c092aa0d559de9e2ea4f3bf15"
    },
    {
        "author": "郭三益",
        "dynasty": "宋",
        "type": "诗",
        "rhythmic": "",
        "title": "题广度院",
        "preface": "",
        "paragraphs": [
            "羲和均四时，曜灵有急节。",
            "沈迷簿领书，坐叹春事歇。",
            "及兹新雨收，西郊轫初发。",
            "苍顽山气嘉，奔悍溪流活。",
            "风惊麦翻浪，水浄秧抽发。",
            "渐穷萧寺幽，顿使烦襟豁。",
            "蜂喧酿蜜翅，鸟落啼林血。",
            "高僧日无事，种术畦亩阔。",
            "绿苗已纾纾，紫花行复结。",
            "吾欲访长生，终岁期采撷。"
        ],
        "notes": "",
        "id": "b6886fafe1326c6ec733e136c1a81a2c"
    },
    {
        "author": "郭三益",
        "dynasty": "宋",
        "type": "诗",
        "rhythmic": "",
        "title": "题南岳寺",
        "preface": "",
        "paragraphs": [
            "古木阴森梵帝家，帘泉一酌试新芽。",
            "官符星火催春焙，却使山僧怨白蛇。"
        ],
        "notes": "",
        "id": "63714f5b8c57a4ac93f9d7e843da19ea"
    },
    {
        "author": "郭三益",
        "dynasty": "宋",
        "type": "诗",
        "rhythmic": "",
        "title": "题仙居南峰寺蓝光轩",
        "preface": "",
        "paragraphs": [
            "山光竹影交寒辉，下有碧浸吹涟漪。",
            "沙痕隠隠白鸟去，石声凿凿扁舟归。",
            "芝兰发香禅味远，云雾吐秀人家稀。",
            "须知春事不可挽，杜鹃已绕林中飞。"
        ],
        "notes": "",
        "id": "28fdc2917bc90e7affdde4fa54394451"
    },
    {
        "author": "郭三益",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "晓鸟啼哑哑，游子初去家。",
            "去家向何许，雪暗天一涯。"
        ],
        "notes": "",
        "id": "2083245fb193711a7a8287dc54e1f198"
    },
    {
        "author": "郭三益",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "举头语天公，慇懃推日车。"
        ],
        "notes": "",
        "id": "f5928c6814e4a44467b5896cbc5c3116"
    }
]