[
    {
        "author": "郭贽",
        "dynasty": "宋",
        "type": "诗",
        "rhythmic": "",
        "title": "奉次文爵兄韵",
        "preface": "",
        "paragraphs": [
            "京国相逢意尽倾，不须池草梦中生。",
            "细将两地行藏语，消尽几番长短更。",
            "篱外黄花香共嗅，案头易传手中评。",
            "惭予才竭难为弟，况复输兄独秀名。"
        ],
        "notes": "",
        "id": "a63a0e58a81655eea726e92a74c59d52"
    },
    {
        "author": "郭贽",
        "dynasty": "宋",
        "type": "诗",
        "rhythmic": "",
        "title": "寄刘延叟",
        "preface": "",
        "paragraphs": [
            "弱龄志登涉，壮即远行游。",
            "名山忍偏历，书剑多迟留。",
            "我思在锦水，木落巴山秋。",
            "愿随蛾眉月，影入平羌流。",
            "孤飞何处鹤，清唳寒云愁。",
            "赏心隔欢爱，怅望烟峦稠。"
        ],
        "notes": "",
        "id": "c0abc7a41cd0f3c5233666c9963316d9"
    },
    {
        "author": "郭贽",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "高低草木芽争发，多少龙蛇眼未开。"
        ],
        "notes": "",
        "id": "7bc83aa13af2a19ba801cb4810f06648"
    }
]