[
    {
        "author": "龚相",
        "dynasty": "宋",
        "type": "诗",
        "rhythmic": "",
        "title": "濡须坞",
        "preface": "",
        "paragraphs": [
            "南北安危限两关，迅流一去几时还。",
            "凄凉千古干戈地，春水方生鸥自闲。"
        ],
        "notes": "",
        "id": "f5a2ad7481de98255fec28ef26d9d4d6"
    },
    {
        "author": "龚相",
        "dynasty": "宋",
        "type": "诗",
        "rhythmic": "",
        "title": "学诗  其一",
        "preface": "",
        "paragraphs": [
            "学诗浑似学参禅，悟了方知岁是年。",
            "点铁成金犹是妄，高山流水自依然。"
        ],
        "notes": "",
        "id": "1466c6c15d52288d838d6d0c41841b55"
    },
    {
        "author": "龚相",
        "dynasty": "宋",
        "type": "诗",
        "rhythmic": "",
        "title": "学诗  其二",
        "preface": "",
        "paragraphs": [
            "学诗浑似学参禅，语可安排意莫传。",
            "会意即超声律界，不须炼石补青天。"
        ],
        "notes": "",
        "id": "1528a60134c1632d9868c1f8d1add066"
    },
    {
        "author": "龚相",
        "dynasty": "宋",
        "type": "诗",
        "rhythmic": "",
        "title": "学诗  其三",
        "preface": "",
        "paragraphs": [
            "学诗浑似学参禅，几许搜肠觅句联。",
            "欲识少陵奇绝处，初无言句与人传。"
        ],
        "notes": "",
        "id": "ec45a448ac9dbd58665dfaaee660bd9a"
    },
    {
        "author": "龚相",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "夜半微雨湿，凌晨春草长。"
        ],
        "notes": "",
        "id": "62d848b721c5db3547a5027c65f01b22"
    }
]