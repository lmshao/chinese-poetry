[
    {
        "author": "郭君举",
        "dynasty": "宋",
        "type": "诗",
        "rhythmic": "",
        "title": "龙湫",
        "preface": "",
        "paragraphs": [
            "绝顶龙君宅，深疑与海连。",
            "飞来千丈瀑，下润几桑田。",
            "噀日虹霓壮，随风雪霰圆。",
            "高寒吟未稳，欲去复回旋。"
        ],
        "notes": "",
        "id": "178722d4fb9db9c0a0ed363542c328bf"
    },
    {
        "author": "郭君举",
        "dynasty": "宋",
        "type": "诗",
        "rhythmic": "",
        "title": "观音岩",
        "preface": "",
        "paragraphs": [
            "上得马鞍岭，奇峰应接频。",
            "遥看孤绝处，分现普陀身。",
            "纳月瓶泉冷，娇春柳黛新。",
            "却疑吴道子，貌出此岩真。"
        ],
        "notes": "",
        "id": "79c18d0278f4cdf80f8864924f649a7e"
    },
    {
        "author": "郭君举",
        "dynasty": "宋",
        "type": "诗",
        "rhythmic": "",
        "title": "天聪洞",
        "preface": "",
        "paragraphs": [
            "混沌何年凿，天聪亦强名。",
            "我疑龙窟宅，人说鬼经营。",
            "梯向岩边接，云从洞里生。",
            "此行顽健甚，脚力十分轻。"
        ],
        "notes": "",
        "id": "939d9a759dee23645f7685414a2b044f"
    },
    {
        "author": "郭君举",
        "dynasty": "宋",
        "type": "诗",
        "rhythmic": "",
        "title": "维摩室",
        "preface": "",
        "paragraphs": [
            "来问维摩室，因参不二门。",
            "一龛间日月，方丈别乾坤。",
            "风落岩花暖，雨晴山鸟喧。",
            "何当分半席，默坐听潺湲。"
        ],
        "notes": "",
        "id": "4ba9d2abda75af8d8ee3e776199a45d4"
    }
]