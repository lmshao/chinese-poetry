[
    {
        "author": "郭守文",
        "dynasty": "宋",
        "type": "诗",
        "rhythmic": "",
        "title": "送王德明枢密之代州",
        "preface": "",
        "paragraphs": [
            "怜君千里别，新马黑貂裘。",
            "白首辞乡泪，黄云入塞愁。",
            "月明沙碛夜，霜落雁门秋。",
            "去去燕然上，功名会见收。"
        ],
        "notes": "",
        "id": "e7d1d3c849c15b190e727eea69f4efa5"
    },
    {
        "author": "郭守文",
        "dynasty": "宋",
        "type": "诗",
        "rhythmic": "",
        "title": "初春行宫侍宴",
        "preface": "",
        "paragraphs": [
            "青山园远嶂，流水泻鸣弦。",
            "游豫王正月，讴歌帝万年。",
            "草香吹辇路，鸟弄杂宫悬。",
            "沾醉尧尊酒，何由报所天。"
        ],
        "notes": "",
        "id": "b457bba7ebd7edb92bb12f1b73564d79"
    }
]