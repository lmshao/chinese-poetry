[
    {
        "author": "过孟玉",
        "dynasty": "宋",
        "type": "诗",
        "rhythmic": "",
        "title": "再扈从游小山二首  其一",
        "preface": "",
        "paragraphs": [
            "中官促召走双骖，诏许从游圣泽覃。",
            "历览仙山瞻凤阁，径行禁籞识龙潭。",
            "万方宁谧宜游豫，一曲升平乐宴酣。",
            "浅薄承恩愧无补，愿歌风雅继周南。"
        ],
        "notes": "",
        "id": "0afbeb0377aead07cd03e494fc6c98f6"
    },
    {
        "author": "过孟玉",
        "dynasty": "宋",
        "type": "诗",
        "rhythmic": "",
        "title": "再扈从游小山二首  其二",
        "preface": "",
        "paragraphs": [
            "仙阙岧嶤紫翠凝，蓬莱楼观喜重登。",
            "桫椤树老当金殿，灵壁峰高倚玉绳。",
            "辇路苔深龙甃古，瀛洲风静海波澄。",
            "分明记得经行处，曾侍君王到上层。"
        ],
        "notes": "",
        "id": "ec7b821446acb3ab6f1fef0197014bae"
    }
]