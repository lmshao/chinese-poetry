[
    {
        "author": "郭良",
        "dynasty": "唐",
        "type": "诗",
        "rhythmic": "",
        "title": "题李将军山亭",
        "preface": "",
        "paragraphs": [
            "凤辖将军位，龙门司隶家。",
            "衣冠为隐逸，山水作繁华。",
            "径出重林草，池摇两岸花。",
            "谁知贵公第，亭院有烟霞。"
        ],
        "notes": "",
        "id": "17fe122e4506df10ef08a6817b506d86"
    },
    {
        "author": "郭良",
        "dynasty": "唐",
        "type": "诗",
        "rhythmic": "",
        "title": "早行",
        "preface": "",
        "paragraphs": [
            "早行星尚在，数里未天明。",
            "不辨云林色，空闻风水声。",
            "月从山上落，河入斗间横。",
            "渐至重门外，依稀见洛城。"
        ],
        "notes": "",
        "id": "3e7d86dba1c51e1ce447c4cc822c6006"
    }
]