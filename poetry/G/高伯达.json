[
    {
        "author": "高伯达",
        "dynasty": "宋",
        "type": "词",
        "rhythmic": "千秋岁",
        "title": "",
        "preface": "",
        "paragraphs": [
            "影摇波动。",
            "晓日浮华栋。",
            "庆麟绂，徵兰梦。",
            "绿擎龟叶小，红拂莲腮重。",
            "帘幕外，半天仙驭来飞鞚。",
            "两两骖鸾凤。",
            "□窣珠衣纵。",
            "香雾散，祥云拥。",
            "口传金母信，酒为麻姑送。",
            "休惜醉，与君更下蟠桃种。"
        ],
        "notes": "",
        "id": "527cf2e30be28bf6e77f5cf0b2c518b7"
    },
    {
        "author": "高伯达",
        "dynasty": "宋",
        "type": "词",
        "rhythmic": "汉宫春",
        "title": "",
        "preface": "",
        "paragraphs": [
            "绛阙朝元。",
            "倦飞鸾控鹤，来寓人间。",
            "天教散舒和气，好与春还。",
            "蓬瀛罢宴，褪仙裳、欲冠貂蝉。",
            "应是念、潇湘胜概，来与蕃宣。",
            "宣室向来初见，叹不如、文帝夜半虚前。",
            "多情吊沉赋罢，莫负留连。",
            "经纶事叶，向朝廷、谁与争先。",
            "明岁好，云屏间坐，十分宣劝金船。"
        ],
        "notes": "",
        "id": "104594eb8d256eb4b9752414b932be39"
    },
    {
        "author": "高伯达",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "海上蟠桃月样圆。",
            "从头屈指几千年。",
            "双成已报春消息，输与萧郎半月前。",
            "风露晓，月华鲜。",
            "兽炉烟袅水沉烟。",
            "骑鸾ⅶ鹤休归去，留取人间作女仙。"
        ],
        "notes": "",
        "id": "0972c0e5513dc9b43d7b4687fab39e07"
    }
]