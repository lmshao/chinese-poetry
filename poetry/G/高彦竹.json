[
    {
        "author": "高彦竹",
        "dynasty": "宋",
        "type": "诗",
        "rhythmic": "",
        "title": "送胡彦龙过金陵",
        "preface": "",
        "paragraphs": [
            "金陵往事已成虚，江水清清只见鱼。",
            "遗庙空存元帝像，故家多有二王书。",
            "秋风出塞调生马，夜月吟淮跨蹇馿。",
            "借问新亭诸老泪，而今烟景复何如。"
        ],
        "notes": "",
        "id": "9151d3368fd4ca17f9cfb1c33dd7f073"
    },
    {
        "author": "高彦竹",
        "dynasty": "宋",
        "type": "诗",
        "rhythmic": "",
        "title": "寒夜",
        "preface": "",
        "paragraphs": [
            "辘轳梦断金梧井，夜月沉沉风露冷。",
            "起向庭中独自行，伴人惟有梅花影。"
        ],
        "notes": "",
        "id": "a16b209f285239fe0c82527b4a0bbb0a"
    }
]