[
    {
        "author": "高子芳",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "葱葱佳气，人都道、今日垂弧令旦。",
            "怪得欢声如鼎沸，准拟华堂开宴。",
            "三虎容仪，二乔态度，争捧金杯劝。",
            "瑶池王母，何妨引领仙眷。",
            "况有道骨仙风，灵丹秘决，钟鼎何心恋。",
            "却笑玉阶轩冕客，难脱功名羁绊。",
            "萧散陶篱，徜徉裴野，风月堪为伴。",
            "拳拳祝颂，寿龄期等龟算。"
        ],
        "notes": "",
        "id": "0e52ba0c8951b0474f1695edb2761259"
    },
    {
        "author": "高子芳",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "去年曾祝夫人寿。",
            "今岁也又还依旧。",
            "鬓绿与颜朱。",
            "神仙想不如。",
            "骨相真难老。",
            "疑是居蓬岛。",
            "那更舞霓裳。",
            "笙歌溢画堂。"
        ],
        "notes": "",
        "id": "f835cbf7e7dae8d806b03e1ddd40a9e9"
    }
]