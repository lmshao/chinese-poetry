[
    {
        "author": "葛庆龙",
        "dynasty": "宋",
        "type": "诗",
        "rhythmic": "",
        "title": "赠僧",
        "preface": "",
        "paragraphs": [
            "七轴莲经供茗瓢，一龛绣佛挂松寮。",
            "舶香亦带鱼龙气，自采枝头柏子烧。"
        ],
        "notes": "",
        "id": "3e1f33482c214726829dba3f4bd7797c"
    },
    {
        "author": "葛庆龙",
        "dynasty": "宋",
        "type": "诗",
        "rhythmic": "",
        "title": "谢理得惠书",
        "preface": "",
        "paragraphs": [
            "五朵飞来渍剡藤，重重响似水泠泠。",
            "不教落在红尘耳，读与青松白鹤听。"
        ],
        "notes": "",
        "id": "3002fb752e6d650d7cb18857320a6eda"
    },
    {
        "author": "葛庆龙",
        "dynasty": "宋",
        "type": "诗",
        "rhythmic": "",
        "title": "咏黄石公",
        "preface": "",
        "paragraphs": [
            "挟书律重火犹光，天下严搜不敢藏。",
            "圯上老人无见者，一编亲写授张良。"
        ],
        "notes": "",
        "id": "f95a42a82ecd1a4fef20a678837096be"
    },
    {
        "author": "葛庆龙",
        "dynasty": "宋",
        "type": "诗",
        "rhythmic": "",
        "title": "筇杖",
        "preface": "",
        "paragraphs": [
            "白髪慵巾短短衣，闲行斜倚小筇枝。",
            "自家弄影犹痴绝，只似初骑竹马时。"
        ],
        "notes": "",
        "id": "247be9cb5a2fb8b582a9c95f6b21ee6a"
    },
    {
        "author": "葛庆龙",
        "dynasty": "宋",
        "type": "诗",
        "rhythmic": "",
        "title": "题仙人洞并谢草堂方公所赠石匣  其一",
        "preface": "",
        "paragraphs": [
            "多谢林僧亦好奇，新遗石匣我酬诗。",
            "鹤胎收却云封裹，付嘱山灵木客时。"
        ],
        "notes": "",
        "id": "09ffb7771e878dd775e1d6ed1786aa15"
    },
    {
        "author": "葛庆龙",
        "dynasty": "宋",
        "type": "诗",
        "rhythmic": "",
        "title": "题仙人洞并谢草堂方公所赠石匣  其二",
        "preface": "",
        "paragraphs": [
            "云长镇洞有时开，石匣终藏化鹤胎。",
            "千岁不须华表柱，飞鸣南向洞山来。"
        ],
        "notes": "",
        "id": "4e17d56fd77664f4107f6324b687d717"
    },
    {
        "author": "葛庆龙",
        "dynasty": "宋",
        "type": "诗",
        "rhythmic": "",
        "title": "游宝林寺",
        "preface": "",
        "paragraphs": [
            "坐如有待思依依，看竹回廊出寺迟。",
            "窅窅绿荫清寂处，半窗斜日两僧棋。"
        ],
        "notes": "",
        "id": "9fd576187318064ad44294e583b7de37"
    }
]