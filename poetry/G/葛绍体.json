[
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "江心长句",
        "preface": "",
        "paragraphs": [
            "问津城西市，呼渡江南岸。",
            "棹稳当潮生，帆轻趁风便。",
            "龙翔古招提，鸟革今轮奂。",
            "回合列翠屏，周遭铺素练。",
            "邀行嫩篁竿，劝坐老木干。",
            "沿壁览新题，吹尘认旧篆。",
            "一隅看不足，两塔穷未见。",
            "阳光烁岗顶，飙阵掠波面。",
            "郛郭聚拱伏，烟云散呈献。",
            "俯拜肃御邸，仰瞻粲宸翰。",
            "皇帝南巡意，生灵北望眼。",
            "书千古清辉，为万世伟观。",
            "楼台明月䜩，钟鼓朝暮饭。",
            "徒见一时近，孰念百年远。",
            "江涛常摏撞，帝泽共流转。",
            "游子感诗歌，居人思日勉。"
        ],
        "notes": "",
        "id": "b9bb9a91b9368544cdd6830e96d96fde"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "太湖吟",
        "preface": "",
        "paragraphs": [
            "只饮太湖水，不鲙松江鲈。",
            "鲈杂鱼虾腥，水涵天地初。",
            "千里开镜奁，一色包冰壶。",
            "日月递吐吞，蛟龙相蛰舒。",
            "上接河汉高，下连溟渤虚。",
            "中有洞庭山，云气相萦纡。",
            "我来风雪天，修绠汲自如。",
            "一饮尘涴清，再饮浇诗书。",
            "三饮毛发寒，胸次包寰区。",
            "大禹果至神，仿佛来前除。",
            "万古不尽流，禹功常与俱。"
        ],
        "notes": "",
        "id": "a61fc7133abb90c82cca621f0d41efbc"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "分水岭",
        "preface": "",
        "paragraphs": [
            "岐路东西分，闽浙自兹异。",
            "平波翼藂筿，荒丘带深隧。",
            "渐闻新蛮音，不见旧朋类。",
            "凄然独含情，谁与话幽意。",
            "满空霜气横，鸿影过一二。",
            "回首良不堪，归期数长至。",
            "茫茫宇宙大，人生本如寄。"
        ],
        "notes": "",
        "id": "ae1a0400cb2d4655777f98e33a1ed63c"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "饭溪石",
        "preface": "",
        "paragraphs": [
            "一石类古钟，范模昔谁制。",
            "开辟几岁月，萝蔓疑篆隶。",
            "老木上婆娑，清泉下溶㵝。",
            "左右乱石列，拱若朝玉帝。",
            "惜在道路傍，倦客谩凝睇。",
            "倘立泰山巅，爰遇封禅代。",
            "万乘躬巡幸，想像羲皇际。",
            "铭德刻隽功，表里千万世。",
            "愿言勿轻凿，天意或有待。"
        ],
        "notes": "",
        "id": "18bf73f648f7f43389324893acd14a1a"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "头陀岭",
        "preface": "",
        "paragraphs": [
            "峭绝不可步，肩舆屡颠覆。",
            "南北三十里，上下九回曲。",
            "两畔沿古松，虬枝乱相续。",
            "根迸石齿裂，叶密云气宿。",
            "或一盖高张，或万蛇奔促。",
            "或魑魅隠见，或虎豹踯躅。",
            "纵无游子悲，遇此亦惨目。",
            "鼠梯侧将崩，鸟迳深更蹙。",
            "吾道岂终穷，朅来意何欲。"
        ],
        "notes": "",
        "id": "ca04a9c90a17022ad7161032d8c20e00"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "袁从道山庐三首  其一",
        "preface": "",
        "paragraphs": [
            "人生尽驰骛，忙里换乌兔。",
            "白发忽相侵，红颜若何驻。",
            "岂如向丘壑，味此闲中趣。",
            "鸧鹒啼春风，鸤鸠唤时雨。",
            "烟林上笋蕨，晴川下鸥鹭。",
            "好景满眼前，兴来可以赋。",
            "贫贱与富贵，愿言履其素。"
        ],
        "notes": "",
        "id": "4a6e064913ef3eb9c4d6abce4400b8ac"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "袁从道山庐三首  其二",
        "preface": "",
        "paragraphs": [
            "竹屋已三间，花迳旋一新。",
            "芳苞束碎锦，细草铺柔茵。",
            "曾悟顺动豫，岂叹云雷屯。",
            "个中足俛仰，世上谁经纶。"
        ],
        "notes": "",
        "id": "d5b83bc2e9fc6c175c93765bd2e0bb89"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "袁从道山庐三首  其三",
        "preface": "",
        "paragraphs": [
            "日月久栖迟，姓名谁得知。",
            "头戴世儒冠，身著山人衣。",
            "峻颔带薄髭，瘦骨撑疎眉。",
            "青编口能诵，白饭手自炊。",
            "苦茗一两碗，浊醪三两巵。",
            "琴弹多旧曲，窗题少新诗。",
            "别去动经年，坐来愁语离。",
            "幽斋早葺罢，借榻重归时。"
        ],
        "notes": "",
        "id": "f0ffbd6fa590bc9982848d390a63c01b"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "渭南考室",
        "preface": "",
        "paragraphs": [
            "丞郎昔躬耕，怀野垄上宅。",
            "东湖一棹近，南亩耦夫百。",
            "风交苗怀新，云铺稼敷泽。",
            "疎櫺翼虚堂，时焉此憩息。",
            "殷勤左氏语，银钩挂簷壁。",
            "新居匾钟庆，金字照于赫。",
            "水竹带左右，春秋燕晨夕。",
            "鼎鼎百年间，相望屹咫尺。",
            "宁知笙歌地，一旦灰烬迹。",
            "人事定谁讹，毋乃数当革。",
            "以彼而易此，仓卒有良策。",
            "丁丁斤旧材，介介绳新画。",
            "美哉轮奂焉，不负肯堂责。",
            "父基贻厥子，子构孙更辟。",
            "笙歌且置之，诗礼日探索。",
            "轨涂驰霜蹄，霄衢展云翮。",
            "放我方寸宽，笑彼宇宙窄。",
            "益亹澶渊功，永寿元祐脉。",
            "力穑乃有秋，先难而后获。"
        ],
        "notes": "",
        "id": "73e424efa9eb9fe0a04cf19f915cd8c4"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "入竹西道院",
        "preface": "",
        "paragraphs": [
            "双桧老虬干，万竹苍龙枝。",
            "道院傍西筑，书窗下南帷。",
            "笑谈清灯晕，坐起白麈挥。",
            "天低月初挂，河澹星欲垂。",
            "醉生笔砚妍，卧筹民物规。",
            "蟋蟀唤乡梦，莎鸡引秋思。",
            "客身休自疑，古人以为期。"
        ],
        "notes": "",
        "id": "630829f207d60fc51a5e7a390dea7222"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "谢蒙斋王子文寄文卷",
        "preface": "",
        "paragraphs": [
            "已闻挂风帆，宁知掣其肘。",
            "缄自春山云，吟转秋夜斗。",
            "文友有新录，笔之自吾手。",
            "惓言桂山君，到死意愈厚。",
            "夜半十一字，龙蛇尚惊走。",
            "悠悠浙东西，客路霜中柳。",
            "巍峨读书堂，珍重夫人寿。",
            "弟兄自答问，进学以虚受。",
            "所期蹑层霄，断金真皓首。",
            "楼崎归去来，相忘如此酒。"
        ],
        "notes": "",
        "id": "371ce877329c08370d50c1d4f79bf11e"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "送陈良卿",
        "preface": "",
        "paragraphs": [
            "持我五字句，送子千里别。",
            "芜菁满地花，柳絮漫天雪。",
            "去去当何之，苕川賸风月。",
            "风月还相思，江山岂相越。"
        ],
        "notes": "",
        "id": "f38b03bc0f2e012c0107fddf5c60f03c"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "嘉兴尉府教阅即事",
        "preface": "",
        "paragraphs": [
            "轻风荡宿氛，薄日笼晓晴。",
            "草嫩芟锄易，沙软蹙踏轻。",
            "军容壮而肃，兵器老以刚。",
            "震动击鼓鼙，节止鸣铙钲。",
            "前行萃白旗，后队随红旌。",
            "闪闪云雾披，閴閴烟尘凝。",
            "放箭羽鲜新，张弓角光晶。",
            "面丝搭饭玉，赭衫坐盈庭。",
            "犒激券楮叠，簇结巾带横。",
            "叉手最健武，骁势殊掀腾。",
            "跳梁勇投掷，呼喝骄凭陵。",
            "左旋忽右转，此伏俄彼升。",
            "路分寻丈鬭，锋合毫厘争。",
            "目与手不谋，须臾悬死生。",
            "傥非教之素，何以所习精。",
            "豫章太史氏，家世冰雪清。",
            "早传师律严，遂识戎阵明。",
            "坐言二十年，不见此宪程。",
            "教场沮洳地，渍雨几浮倾。",
            "荒池倒枯荷，腐水飘乱萍。",
            "旧观喜再还，徒曰练弓兵。",
            "公宇昔零落，华屋今峥嵘。",
            "昔也一槩废，今也百度兴。",
            "今昔同此时，人有能不能。",
            "萧萧忧危念，策策夙夜情。",
            "固将宣国威，非惟振家声。",
            "儿戏谁逍遥，老成尚典刑。",
            "嗟乎真将军，亚夫细柳营。"
        ],
        "notes": "",
        "id": "08e8ec85323fa042ded7b1f7fdf21db2"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "送黄尉制司禀议",
        "preface": "",
        "paragraphs": [
            "四海指掌上，西浙复制置。",
            "机张要省括，万里发中秘。",
            "制劄天边来，夺我嘉兴尉。",
            "风流谁后人，太史山谷氏。",
            "老成负大才，初筮仅小试。",
            "雷行换风采，鼓作起憔悴。",
            "游刃绰有余，走笔浩无愧。",
            "青青岁寒姿，松柏森劲气。",
            "层冰几重重，坚可敌阳𪸕。",
            "置之筹幄中，秉心端不二。",
            "讨贼先正名，逆顺有大义。",
            "昼夜运日月，东生定西坠。",
            "终古大明照，不照此丑类。",
            "送死须臾尔，清宁一天地。",
            "公在谁相知，郡守股肱寄。",
            "公去谁相思，邦民共相企。",
            "白发我独悲，青云公自喜。",
            "顾此金兰心，终始永同味。",
            "去住路两岐，别酒重三喟。",
            "江湖年华晚，万物回春意。",
            "吟边一筹先，寄我空中字。"
        ],
        "notes": "",
        "id": "e9d90bca69f20c471f39ff27e245f31e"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "送仙居令",
        "preface": "",
        "paragraphs": [
            "邑称仙之居，山水开画图。",
            "著我老仙子，少试胸中书。",
            "视印秋风前，观化冬日初。",
            "琴调待平弦，发稠借轻梳。",
            "岂必三年期，朞月亦可乎。",
            "赤城势连越，朱溪流通吴。",
            "人限地百里，而滞天一隅。",
            "俄然乘云翔，邑人空叹吁。"
        ],
        "notes": "",
        "id": "a9c3ca09af237982b92258725f0814ff"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "送竹洲叶成之归省后参学",
        "preface": "",
        "paragraphs": [
            "禾兴望金华，东西渺天涯。",
            "西园堂上翁，鬓影霜欲欺。",
            "如何二十年，昼夜梦见之。",
            "归荣岂不乐，旅琐宁频归。",
            "我来惠而好，鸥浪相追随。",
            "青灯几言话，白云每翻思。",
            "昊天鉴中扃，少惬平生期。",
            "贡帏秋扬舲，监学春舞旗。",
            "趋庭问先及，喜色开霜眉。",
            "寿日长至初，百拜迎春祺。",
            "香罍金翠行，画烛舞绣围。",
            "桂枝茂纷纷，椿树阴迟迟。",
            "君才天下选，一日千里驰。",
            "八咏赋平远，双溪照清漪。",
            "来来快著鞭，了此一段奇。"
        ],
        "notes": "",
        "id": "52eab8db6c9430d6749c1a62ff471884"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "喜闻韩时斋捷书",
        "preface": "",
        "paragraphs": [
            "焦桐有良材，函彼太古音。",
            "良工巧斲之，可歌南风琴。",
            "隠居挂空壁，不受埃尘侵。",
            "虚中閟清响，静参万籁吟。",
            "一朝弦素丝，徽星粲黄金。",
            "玉轸圆更齐，鼓之大廷阴。",
            "斡回天地春，山水自高深。",
            "匪藉伯牙手，能开子期心。"
        ],
        "notes": "",
        "id": "56fb72c137597df8ac71401256dd0e06"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "王深道别酒走笔次韵",
        "preface": "",
        "paragraphs": [
            "取友但闻道，不问年先后。",
            "西涧吾世交，岂在接杯酒。",
            "言归复言归，光怪愿袖手。",
            "楼崎灵泉山，松柏岁寒友。"
        ],
        "notes": "",
        "id": "1a801b8a10b1b5cf51e4576a13323bcf"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "对月简松庐",
        "preface": "",
        "paragraphs": [
            "但爱秋月明，不厌秋夜永。",
            "掀髯立长风，舞手弄孤影。",
            "天浄神宇清，露重衣袂冷。",
            "隠约辨山河，分明认奎井。",
            "一笑震九霄，唤起迷者省。"
        ],
        "notes": "",
        "id": "0d3ea809b28d96bb4f9f2533af0ac455"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "送高文父上柏省坟",
        "preface": "",
        "paragraphs": [
            "走骑引征鞍，鸣榔趁行舶。",
            "下唐三百里，棹稳波如席。",
            "霜晴天宇清，日暖带春色。",
            "髻梳粲新粧，罗襦照澄碧。",
            "怡怡兄弟情，亹亹仆驭力。",
            "岂为诧游观，肝肠孝思激。",
            "嵯峨上柏山，丞郎旧形魄。",
            "松台夜漫漫，竹坞风索索。",
            "声容弗云远，肃雝对巾帻。",
            "追惟起家难，饱适敢笑剧。",
            "于昭万古魂，伊嘏愿无斁。",
            "嗟嗟天涯客，青灯延永夕。",
            "君有霜露感，我念云水隔。"
        ],
        "notes": "",
        "id": "2afe0bba7ff023edd5901afa80fd4d6b"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "送余直卿廷对",
        "preface": "",
        "paragraphs": [
            "吟卷闲晚窗，捷音哄春邮。",
            "推几舞影急，踏门步踪稠。",
            "黄册几载传，青衫今日酬。",
            "学舍丈人行，文场少年俦。",
            "倚天仰泰华，行地输骅骝。",
            "暑清庭阴阔，风香御烟浮。",
            "龙飞屈亲策，虎帅登先筹。",
            "力深一代源，声匝四海流。",
            "朝阳孤凤凰，曙阴群蜉蝣。",
            "端为砥柱基，非干稻粱谋。",
            "百炼要愈刚，万折空自柔。"
        ],
        "notes": "",
        "id": "906ad9de5b27665677b082165bccc020"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "惜春长句",
        "preface": "",
        "paragraphs": [
            "去年花开春日和，行嗅香蕊攀柔柯。",
            "今年花开烟雨愁，坐见落英填污沟。",
            "世事翻覆故应尔，天工卷舒亦如此。",
            "曷不长教四时好，却令二月春草草。",
            "墙头锦红一花梢，人间雪白几鬓毛。",
            "东家儿女喜鬭妍，西邻老妇羞頺颜。",
            "亦有对酒高阳徒，零落山丘空画图。",
            "悲来乎，悲来乎，花开花落胡为乎。",
            "把住东风聊自娱，明年晴雨知何如。"
        ],
        "notes": "",
        "id": "e95f85388c90faaca0deca36b13b1cdf"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "中秋后二夜对月",
        "preface": "",
        "paragraphs": [
            "中秋竟夕佳月色，万里光芒霜雪白。",
            "人言阴晴一瞬易，不料清辉连永夕。",
            "有情傍我书几多，书中今古旧应识。",
            "玉华婵娟彻鬓眉，冰澌的皪莹肝膈。",
            "风流似与仙娥俱，缟衣练裳新洒涤。",
            "酒酣颠倒欲结交，灯火希微疑避席。",
            "出门露气已半销，轻风西来荡虚碧。",
            "中天镜悬见本真，一点灵明透八极。"
        ],
        "notes": "",
        "id": "159fc403ab72d4598b2a3ab0acfbbfc9"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "宣公泉歌",
        "preface": "",
        "paragraphs": [
            "几年废井城东衙，甃石缺裂洿淖多，奈此宣公初凿何。",
            "宣公浩气辈孟轲，论谏仁义永不磨，炳炳丹衷史所夸。",
            "当时芟薙开藤萝，细穿地脉泉源过，暗引云气通天河。",
            "谁知荒芜日冥冥，泥舍不食羸其瓶，谷射瓮漏汲莫升。",
            "旧迹契君怀古情，一朝渫治翻光晶，百丈修绠辘轳声。",
            "乳泉溶溶早夜生，寒冽不改彻底清，静养日月印列星。",
            "君欲著亭泉之侧，味良高风梦想觌，酿泉为酒觞佳客。",
            "舂来香秫珠的皪，玉缸方糵化醇醳，蚁蜉槽床春滴滴。",
            "宣公在天酹可索，宣公之泉带神识，滨湖一啸暮天碧。"
        ],
        "notes": "",
        "id": "adc034c2cecc8dd8dc0f747128118462"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "和水心先生寄越帅汪焕章得雨韵",
        "preface": "",
        "paragraphs": [
            "步虚影里云璈举，精诚上对东皇语。",
            "蓬莱拂槛多飞云，西风吹作人间雨。",
            "田家谁不知公勤，千里欢声公亦闻。",
            "早禾登场晚禾实，公庭如水清无尘。"
        ],
        "notes": "",
        "id": "f5a128febde05881569f0554121d6ed5"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "次韵",
        "preface": "",
        "paragraphs": [
            "吟边逡巡风雨催，秋空萧索声隠雷。",
            "老松相应发清响，疑伴吹箫仙子来。",
            "当年作楼远尘务，坊僧执筹工执锯。",
            "爱他栏槛看云山，不肯怱怱下楼去。"
        ],
        "notes": "",
        "id": "7c916ad8a7d3cda8e1db5d5198d73f5f"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "雪中月波即事",
        "preface": "",
        "paragraphs": [
            "天地黯淡疑古初，远近依约垂冰壶。",
            "楼阁突兀撑蘧庐，林阜参差自萦纡。",
            "极目似接沧溟虚，流水迤逦随城隅。",
            "客舟飘飖帆影孤，紫幕半罩推蓬图。",
            "须臾四面云糢糊，舞风片片细和麤。",
            "带雨点点密更疎，阵复一阵低匀铺。",
            "梅腮破红笑卷舒，柳眼含赤窥荣枯。",
            "水鸭飞去投平芜，野雁鸣来落寒芦。",
            "巷妪追逐携双姝，巧花入时压鬓梳。",
            "艳歌逸响龡笙竽，酒酣意气高阳徒。",
            "莼盘快斫松江鲈，茶鼎渐融女墙酥。",
            "驾言旋返日已晡，马骄不羡灞桥馿。",
            "人言雪瑞庆农夫，况此连雪祥可符，黄土耕桑拱行都。"
        ],
        "notes": "",
        "id": "af1841ec3f4720c834cff707d70abe94"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "春晓访客",
        "preface": "",
        "paragraphs": [
            "述作当经纶，孤灯坐到晨。",
            "笑迎东海日，唤起北窗人。",
            "露滴烟梢静，鸟啼花迳春。",
            "自怜身是客，与客谩相亲。"
        ],
        "notes": "",
        "id": "5174c968c985300c802f8cad8248b0f3"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "重阳后五日再和叔愚",
        "preface": "",
        "paragraphs": [
            "不对黄花酒，还添白苎衣。",
            "沼鳞空细泳，林翼奋高飞。",
            "气槩今谁是，才华昔已非。",
            "最怜多病后，衣带褪重围。"
        ],
        "notes": "",
        "id": "4f6d24a7889ee008d87c5340a3ce5ffc"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "送赵献可福州抚干",
        "preface": "",
        "paragraphs": [
            "往岁南闽路，曾知幕府崇。",
            "已先多士列，不与众人同。",
            "红透荔枝日，香传茉莉风。",
            "还应飞诏急，催向道山中。"
        ],
        "notes": "",
        "id": "c05ab2eee18bc3c2ee11d7fdb88a77af"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "青坚即事",
        "preface": "",
        "paragraphs": [
            "老桧依庭下，青坚自旧名。",
            "林深便静坐，径浅却幽深。",
            "逗日分松色，迎风和竹声。",
            "相韩亲匾字，相对有余清。"
        ],
        "notes": "",
        "id": "db90b049125ac1283a1c0551edd93889"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "韩氏与闲即事",
        "preface": "",
        "paragraphs": [
            "堂深暑不到，闲意一炉香。",
            "棋鬭过河急，琴弹流水长。",
            "古瓶疎牖下，怪石小池旁。",
            "忠献画图在，英声不可忘。"
        ],
        "notes": "",
        "id": "f55d9a27963b3fc701302301a0af21f3"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "洵上人房",
        "preface": "",
        "paragraphs": [
            "自占一窗明，小炉春意生。",
            "茶分香味薄，梅插小枝横。",
            "有意探禅学，无心了世情。",
            "不知清夜坐，知得若为清。"
        ],
        "notes": "",
        "id": "a7f8e0df6a1cda959a33cda84d6bfad8"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "游本觉寺",
        "preface": "",
        "paragraphs": [
            "招提俯秋水，画手借王维。",
            "清磬递风韵，晓霜翻露姿。",
            "茶烟邀客𥩟，帆影唤舟移。",
            "他日成归梦，来兴楚子悲。"
        ],
        "notes": "",
        "id": "6969cc819e477d00565c56a7932cfa80"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "谢韩次公赵献可践西湖约",
        "preface": "",
        "paragraphs": [
            "渺渺钱塘路，相携秋色新。",
            "马蹄沙尾雨，舟楫渡头云。",
            "世道已非古，交情此是真。",
            "覊栖正愁绝，得尔张吾军。"
        ],
        "notes": "",
        "id": "ace01897c7c92230a8943e0d49cab87d"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "留别永嘉文友",
        "preface": "",
        "paragraphs": [
            "归去是明朝，多应趁早朝。",
            "虽然邻邑近，亦似客程遥。",
            "村社酒三杓，山家水一瓢。",
            "吟边如得句，共语在元宵。"
        ],
        "notes": "",
        "id": "90113f5dd18d06151aa2e57b30d4f694"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "送上蔡谢悔斋赴召",
        "preface": "",
        "paragraphs": [
            "诏趣朝天去，春风半月程。",
            "西湖花锦重，东越柳绵轻。",
            "趋走输年少，谋猷让老成。",
            "边烽半明灭，𤱶亩一关情。"
        ],
        "notes": "",
        "id": "dc271b0f07e6b5d3e146896087afcaaf"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "早发西城即景",
        "preface": "",
        "paragraphs": [
            "天台今日去，步步紫云乡。",
            "麦浪涨新绿，花风吹旧香。",
            "屏开千嶂远，带遶一溪长。",
            "游冶谁家子，酣歌古道傍。"
        ],
        "notes": "",
        "id": "69b3e1f0c4fa8b6eb01ff02191a452fd"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "道傍酒家",
        "preface": "",
        "paragraphs": [
            "门当海峤开，篱脚破新苔。",
            "梅影落寒井，渔歌近酒杯。",
            "客帆云外过，沙鸟雨中回。",
            "多少风烟趣，从今入梦来。"
        ],
        "notes": "",
        "id": "c76c3ab7811b1584d875d2da73d4f4eb"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "新昌道中",
        "preface": "",
        "paragraphs": [
            "归路忘羁思，邛枝第共携。",
            "江船闲载鹤，山店静闻鸡。",
            "晚稻新收歛，秋花旧品题。",
            "明朝行几里，应近赤城西。"
        ],
        "notes": "",
        "id": "9bc76fb162a9a6118361b293d40b02d6"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "寄三衢赵希远",
        "preface": "",
        "paragraphs": [
            "同是他乡客，分携二月初。",
            "如何近流火，曾不寄来书。",
            "夜雨青灯暗，晨风黄卷舒。",
            "相思五字句，惠好莫相疎。"
        ],
        "notes": "",
        "id": "b8e21f7050d8279d42c6ee854c761088"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "寄越中文友",
        "preface": "",
        "paragraphs": [
            "客情无处著，身事定何如。",
            "秀水且停棹，蕺山终结庐。",
            "秋风一杯酒，夜雨半繙书。",
            "把手蓬莱顶，梅花腊月初。"
        ],
        "notes": "",
        "id": "bf574e949eddab21a8cc98c896abdc93"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "卧病",
        "preface": "",
        "paragraphs": [
            "欹枕小春雨，虚屏半夜风。",
            "病惊身是客，愁恐鬓成翁。",
            "窗曙逗微白，灯寒带浅红。",
            "归期倩谁卜，心挂浙江东。"
        ],
        "notes": "",
        "id": "013aac49833bd765d07547ca79c9e18b"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "送林子柄缙云令",
        "preface": "",
        "paragraphs": [
            "交情苦疎阔，君复是行人。",
            "灯火谁同坐，诗书只自亲。",
            "丹枫苍岭晓，黄菊好溪春。",
            "一别三年远，相思入梦频。"
        ],
        "notes": "",
        "id": "cb15506a919c12e204711ae8cf8e9aa7"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "送王伯逢泰兴令",
        "preface": "",
        "paragraphs": [
            "扬子江头路，龟池草色新。",
            "细调弦上曲，闲拂马前尘。",
            "远塞秋风静，平畴夜雨匀。",
            "遥知报嘉政，笑我苦吟身。"
        ],
        "notes": "",
        "id": "0bc7d2fecbfd5009684b4f71016d61b3"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "送赵紫芝入金陵幕",
        "preface": "",
        "paragraphs": [
            "会面难如此，人生祇自怜。",
            "笑言无一日，离别有三年。",
            "故国带秋色，长淮起暮烟。",
            "官闲足登眺，吟满菊花天。"
        ],
        "notes": "",
        "id": "4065651def8c06027385667c3ca0d237"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "送王秀才同谢德庆行",
        "preface": "",
        "paragraphs": [
            "三千八百里，何自遽成行。",
            "只重新知己，都忘逆旅情。",
            "瘴烟随处合，庾岭际天横。",
            "应有相思泪，清宵梦里惊。"
        ],
        "notes": "",
        "id": "9f7ae17284592934cedba16af5f13ad5"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "送翁灵舒",
        "preface": "",
        "paragraphs": [
            "寻常居异所，客路得同行。",
            "别久话难尽，路长愁易生。",
            "湘江春自绿，衡岳古来青。",
            "何似归休好，西岩深处耕。"
        ],
        "notes": "",
        "id": "1cbb5abe4784cf3d7fbdeb4d30b1b5a7"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "送高仲发赴铨  其一",
        "preface": "",
        "paragraphs": [
            "不记京华路，西行有几程。",
            "因君一言别，动我十年情。",
            "野水涵天碧，山花照眼明。",
            "春风马蹄急，得意向东城。"
        ],
        "notes": "",
        "id": "7da540c3f278d6e424501c34c3055a15"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "送高仲发赴铨  其二",
        "preface": "",
        "paragraphs": [
            "多应无旅思，天气正春暄。",
            "柳送行时路，花迎到处村。",
            "捷书新得意，诗句旧曾论。",
            "独坐相思日，东风静扫门。"
        ],
        "notes": "",
        "id": "1c23e03412a6c9d97674765f0d20cffa"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "送薛子舒华亭造船场",
        "preface": "",
        "paragraphs": [
            "此日携家去，休言惜远离。",
            "江天虽雨意，客路正花时。",
            "击楫漫长啸，把书常自随。",
            "为官闲亦好，竹外鹤偏宜。"
        ],
        "notes": "",
        "id": "af118f9eb9fe06f2d238f3520a2d0838"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "浸碧亭月夜",
        "preface": "",
        "paragraphs": [
            "夜半横空一片云，云边明月带疎星。",
            "松关露重惊飞鹊，荷渚风轻低度萤。",
            "粟缀嫩黄怀老圃，酒𥬠新绿见虚亭。",
            "秋吟不作相思调，许我西湖伴醉醒。"
        ],
        "notes": "",
        "id": "015f5b1c9b061c69e19162fee6ca5dc1"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "九日登真如阁",
        "preface": "",
        "paragraphs": [
            "云阁凭高起暮愁，西风吹作帽簷秋。",
            "烟林回薄地欲转，水国苍茫天共浮。",
            "富贵从来联后乘，行藏何处借前筹。",
            "东篱又负黄花约，新月光中一献酬。"
        ],
        "notes": "",
        "id": "b15dff7a8b62e39b9bd943f5ad23087c"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "韩吏部竹隠亭",
        "preface": "",
        "paragraphs": [
            "秋浦星郎旧隠居，石巢长伴竹萧疎。",
            "寒窗细酌月来往，暑槛残编风卷舒。",
            "砚滴净涵天地秘，炉烟闲接水云虚。",
            "风流格调今犹在，有子挑灯读父书。"
        ],
        "notes": "",
        "id": "4baab7ab14e1cb9aa3ace7e9d4ac32ff"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "水陆寺",
        "preface": "",
        "paragraphs": [
            "松柏苍苍荫碧澜，碧澜深处有龙蟠。",
            "清闲日月长廊静，惨澹云烟画阁寒。",
            "林鸟忽鸣疑悟道，石矶危坐似逃禅。",
            "天台行客东嘉友，一笑春风共倚栏。"
        ],
        "notes": "",
        "id": "3cbc8dbf78f916dc54aa740b76c615ec"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "寄谢周西麓国博",
        "preface": "",
        "paragraphs": [
            "三年涕血渍槃蔬，蓬首春风未欲梳。",
            "客病屡惊几死去，母慈常念有生初。",
            "乞文西麓标铭墓，立石东山伴倚庐。",
            "恩到九原那可答，近来和泪看除书。"
        ],
        "notes": "",
        "id": "62304873c9e43f9fcc2b0a1753ed5c30"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "次韵杜十三丈",
        "preface": "",
        "paragraphs": [
            "双溪风月只当年，客梦寻君屡慨然。",
            "万里青云谁览镜，一窗黄卷自鸣鞭。",
            "病余念此怀忧乐，醉里从其号圣贤。",
            "多少离情那写似，排空烟柳绿无边。"
        ],
        "notes": "",
        "id": "3a168f4518186da2bfd0774e0a6844d3"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "太师汪焕章社日劝农余出湖曲  其一",
        "preface": "",
        "paragraphs": [
            "飞旆行春沐雨天，风光一阵杂晴烟。",
            "麦苗绿润秧芽嫩，鼓吹声中卜有年。"
        ],
        "notes": "",
        "id": "215be29afdfae72d45e08cc3b17e9910"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "太师汪焕章社日劝农余出湖曲  其二",
        "preface": "",
        "paragraphs": [
            "春劝老农夸岁岁，晚飞新燕贺年年。",
            "鉴湖一棹烟波客，燕舞农歌伴醉眠。"
        ],
        "notes": "",
        "id": "54cd7b6d3b43541afcf36fabe7acd6e0"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "春晓散步",
        "preface": "",
        "paragraphs": [
            "书满晓窗看不暇，推书起步略寻闲。",
            "春酣风日生光怪，不在烟村花柳间。"
        ],
        "notes": "",
        "id": "c7467b851756597384bc88682e9e4006"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "春日即事二首  其一",
        "preface": "",
        "paragraphs": [
            "地僻人稀春日长，小池波暖浴鸳鸯。",
            "闲拈藜杖归来晚，帘幙风微花气香。"
        ],
        "notes": "",
        "id": "17c6c9900c195a66ec11b25bdd75b978"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "春日即事二首  其二",
        "preface": "",
        "paragraphs": [
            "一带青烟护白溪，溪流横截路东西。",
            "早春晴日自风度，岭树数声春鸟啼。"
        ],
        "notes": "",
        "id": "5846fd59d5a50832b98e7eab6ee78f4f"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "惜春二首  其一",
        "preface": "",
        "paragraphs": [
            "晴日无多雨日多，春藏花底暗消磨。",
            "一年尚有几春色，花若飘零春奈何。"
        ],
        "notes": "",
        "id": "9a35223d65af4bea0f90e74af5f7c657"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "惜春二首  其二",
        "preface": "",
        "paragraphs": [
            "桐角声中春欲归，一番桃李又空枝。",
            "杨花好与春将息，莫被东风容易吹。"
        ],
        "notes": "",
        "id": "d0b915d4280deb943a16ea8308507385"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "春怀",
        "preface": "",
        "paragraphs": [
            "春衫曾著泪痕斑，才到年时怕倚栏。",
            "何处飞来双燕子，傍人还欲诉春寒。"
        ],
        "notes": "",
        "id": "6ea7813d077d38afd4d8bae8a62b1625"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "晚春",
        "preface": "",
        "paragraphs": [
            "过了红芳又绿阴，绿阴多处觉春深。",
            "东皇自是成功早，取次南风入舜琴。"
        ],
        "notes": "",
        "id": "b264d812b842d5659c6fb291929911cd"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "暑雨",
        "preface": "",
        "paragraphs": [
            "连日霏霏湿夕阳，洒衣沾席碎声长。",
            "暑天不是苦多雨，爱与人间生晚凉。"
        ],
        "notes": "",
        "id": "175e649b390101db7c50786f0e2d76e9"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "雨夜",
        "preface": "",
        "paragraphs": [
            "风雨无情断送春，牡丹谁与伴黄昏。",
            "枕书睡去觉来晚，庭鹤一声惊旅魂。"
        ],
        "notes": "",
        "id": "c8cb0d27473cf0fc1ab9bdceefd2ad01"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "晚晴",
        "preface": "",
        "paragraphs": [
            "风头雨歇静簷花，渡口人稀解钓蓑。",
            "零落断云无处著，满湖秋水夕阳多。"
        ],
        "notes": "",
        "id": "b72119934863dae872202edca2eb3b16"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "十五夜听雨",
        "preface": "",
        "paragraphs": [
            "断续寒声落晚红，拥炉闲对逗香风。",
            "醉迷客思醒依旧，不在芭蕉点滴中。"
        ],
        "notes": "",
        "id": "b6612b476a2fcd57776661216be812c9"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "城中月夜",
        "preface": "",
        "paragraphs": [
            "霜天如洗月鲜明，少醉街南取次行。",
            "闲听梅花引吹彻，满楼槌鼓报初更。"
        ],
        "notes": "",
        "id": "d8497d59cfc7f09204e2d2e527f34926"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "九日",
        "preface": "",
        "paragraphs": [
            "不管西风吹帽纱，出门闲步夕阳斜。",
            "平湖水落苍黄处，一段风烟芦荻花。"
        ],
        "notes": "",
        "id": "20d885661054dab8f623fc600c1e972d"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "九日寄渭南文友",
        "preface": "",
        "paragraphs": [
            "自古吴兴山水窟，只今杖屦几人闲。",
            "怀君九日登临处，知向何山向道山。"
        ],
        "notes": "",
        "id": "9e459e9d765db7e5e5aed917661554e3"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "重阳前三日和叔愚县尉",
        "preface": "",
        "paragraphs": [
            "年年客路即为家，多病谋生未有涯。",
            "料得重阳好风日，自无情绪对黄花。"
        ],
        "notes": "",
        "id": "1a928ecf68c55c7bc60dc449df4e133c"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "烟雨馆立冬前一日",
        "preface": "",
        "paragraphs": [
            "已过重阳种菊花，留连秋色带霜华。",
            "休言明日朔风起，肠断天涯人忆家。"
        ],
        "notes": "",
        "id": "bc666f99054579317178b3df51244b2a"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "观雪",
        "preface": "",
        "paragraphs": [
            "只是寻常云雨晓，岁寒然后见天真。",
            "人间莫作寒愁想，一片飞来一片春。"
        ],
        "notes": "",
        "id": "9101a82e4ded1e59ceb8fe86a04840f7"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "早起",
        "preface": "",
        "paragraphs": [
            "竹声枕上报平安，曙色依稀隔幌寒。",
            "风雨满庭人未起，蛛丝斜挂碎珠团。"
        ],
        "notes": "",
        "id": "2f87de4ee8b864f600f7cf69efdd6803"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "睡起",
        "preface": "",
        "paragraphs": [
            "西风搅雨十分秋，谁驾秋涛汗漫游。",
            "日午小窗初睡起，一回魂梦到沧洲。"
        ],
        "notes": "",
        "id": "e22b798f3ea00f0aaccca1f3266d5a68"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "有感",
        "preface": "",
        "paragraphs": [
            "过了青梅杏子红，担头和雨卖怱怱。",
            "催人节物如流水，流到东头更向东。"
        ],
        "notes": "",
        "id": "a7d637cccf50552ceab58ec7a23ad6c8"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "隠几",
        "preface": "",
        "paragraphs": [
            "分明归去赤城东，依约醒来客梦中。",
            "人静灯昏卷书坐，一窗明月一帘风。"
        ],
        "notes": "",
        "id": "33323629c7f3a24117885a4382cb1523"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "夜读",
        "preface": "",
        "paragraphs": [
            "满床书籍夜从容，静里关心旧卧龙。",
            "灯烬落红烟缕碧，五更风雨咽疎钟。"
        ],
        "notes": "",
        "id": "5e5c85e3b533280acd1534b94ab374f5"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "病中",
        "preface": "",
        "paragraphs": [
            "病骨棱层阅岁华，新凉还入旧窗纱。",
            "晓来睡觉听人语，一夜西风折桂花。"
        ],
        "notes": "",
        "id": "27dc0d67cf8850150f508b303cecf753"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "望家信未至",
        "preface": "",
        "paragraphs": [
            "一封寄去当人日，只是元宵近到家。",
            "何事春分犹未报，夜窗几度卜灯花。"
        ],
        "notes": "",
        "id": "49f87d2a6b28353b4ef5ec9853fc618b"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "午坐",
        "preface": "",
        "paragraphs": [
            "疎竹墙头半粉青，盆池荷小欠浮萍。",
            "虚簷槐影日亭午，醉倚栏干鶑唤醒。"
        ],
        "notes": "",
        "id": "abf98f5dd62154e8ffd222e1af949eae"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "竹西午坐",
        "preface": "",
        "paragraphs": [
            "桧树参差翠满庭，甜风爱日透疎櫺。",
            "倦行静倚湘斑坐，高下书声得细听。"
        ],
        "notes": "",
        "id": "3a721c4559f571991781f0ae95ad619d"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "旱中早起",
        "preface": "",
        "paragraphs": [
            "桔槹声里恨难平，似诉民劳彻上清。",
            "料得为霖只今日，满天风露看云生。"
        ],
        "notes": "",
        "id": "da823e885b0455716da851a15a7cf1df"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "天章桥",
        "preface": "",
        "paragraphs": [
            "画桥人静度杨花，山果溪鱼卖酒家。",
            "淡淡轻烟绿阴浅，一年春色到桑麻。"
        ],
        "notes": "",
        "id": "f607b23488ff010a962332dcef3b98ea"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "过江心寺",
        "preface": "",
        "paragraphs": [
            "寺带长江山作围，塔峰相对立涟漪。",
            "好风吹浪舟行急，正是午潮初长时。"
        ],
        "notes": "",
        "id": "70606b0d08fa6d7aeeb1d6aebe97b5e4"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "山台",
        "preface": "",
        "paragraphs": [
            "春晓栏干无数山，山云浓淡去来间。",
            "湖光一片东城外，鸥鹭相亲风日寒。"
        ],
        "notes": "",
        "id": "224694dd7e861e9a1a505dbe8a09de8d"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "题秋风亭",
        "preface": "",
        "paragraphs": [
            "稻镰影尽云垂野，衣杵声高月满空。",
            "春在万家歌笑里，不知亭上有秋风。"
        ],
        "notes": "",
        "id": "fdb53b5556c43074f5dbcdda660219fc"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "西湖即景",
        "preface": "",
        "paragraphs": [
            "笑倚东风看画船，晴天如水水如天。",
            "酒旗高处玉骢急，万树垂杨一抹烟。"
        ],
        "notes": "",
        "id": "ea1738d9439a36221c892322b6bd70f5"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "袁宫讲饮西湖",
        "preface": "",
        "paragraphs": [
            "重吟坡老芳鲜句，饮客西湖半醉中。",
            "一段风光带秋色，瘦荷疎柳嫩芙蓉。"
        ],
        "notes": "",
        "id": "035c3f43d9522e8eded0e9cde59dff9f"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "西湖二首  其一",
        "preface": "",
        "paragraphs": [
            "年年春色客中看，不管今年行路难。",
            "行到西湖春正好，万重杨柳傍栏干。"
        ],
        "notes": "",
        "id": "fddd8e76fabb67747faef42a6147e9d9"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "西湖二首  其二",
        "preface": "",
        "paragraphs": [
            "杨柳芙蓉旧日栽，近来堂宇更安排。",
            "湖光接得全天趣，莫遣游人鼓吹来。"
        ],
        "notes": "",
        "id": "63cffe72025cc38235914ff670c2fc9f"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "四月八日永嘉卢子高醵西湖",
        "preface": "",
        "paragraphs": [
            "远近山光浓淡中，晓云零乱越湖风。",
            "飞来几点浴佛雨，湿住杨花粘落红。"
        ],
        "notes": "",
        "id": "9690090b289947f7329021b4c119ec5f"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "黄友载酒鉴湖",
        "preface": "",
        "paragraphs": [
            "云细风柔雨后天，两三飞鹭点晴川。",
            "小舟稳泛疎帘静，著我闲身坐少年。"
        ],
        "notes": "",
        "id": "cd9cb339e224faec5b88b784e439d1c2"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "秋日东湖",
        "preface": "",
        "paragraphs": [
            "荻花风里桂花浮，万竹生云翠欲流。",
            "谁拂半湖新镜面，飞来烟雨暮天愁。"
        ],
        "notes": "",
        "id": "bb9f770ab3d8ce8947992d2a7c59f96d"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "秋夕湖上",
        "preface": "",
        "paragraphs": [
            "云边雁影半浮沉，一片征帆万里心。",
            "水月光涵疑雪夜，小舟乘兴欲山阴。"
        ],
        "notes": "",
        "id": "f79dd4a98542914ce7dceba44654eb63"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "偏门湖上",
        "preface": "",
        "paragraphs": [
            "秦陆当年行乐地，依然耕钓水云乡。",
            "伤心寂寞东风里，露草烟花空自香。"
        ],
        "notes": "",
        "id": "905e8a788853d194ef8fa2b44c3db660"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "晚出湖上",
        "preface": "",
        "paragraphs": [
            "云树依稀自作行，烟波浩渺别为乡。",
            "渔人不识闲吟客，撒网鸣榔却鬭忙。"
        ],
        "notes": "",
        "id": "d83712f535984fa989a880b8621c135f"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "夜出湖口",
        "preface": "",
        "paragraphs": [
            "云连天远水连云，一片天光欲半昏。",
            "新月似怜新雁过，伴他孤影落前村。"
        ],
        "notes": "",
        "id": "b4be0d42c9acd5ca35adeed62669999c"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "新斋即事",
        "preface": "",
        "paragraphs": [
            "炉烟虚匝上寒屏，窗纸吟风带雨听。",
            "欹枕夜深偷酒力，一声啼鸟梦初醒。"
        ],
        "notes": "",
        "id": "0b169a1fcd4ff4e9ad32df9bf66b6937"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "遂初东园",
        "preface": "",
        "paragraphs": [
            "晴日暖风浑欲醉，游蜂啼鸟累相关。",
            "闲来芳径步幽草，更上高楼看远山。"
        ],
        "notes": "",
        "id": "c10998e9e64dc893a1b6d3431d05d261"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "东园池上",
        "preface": "",
        "paragraphs": [
            "急雨斜风颤晓荷，娇羞花面泪痕多。",
            "向人欲语竟不语，风雨无情花奈何。"
        ],
        "notes": "",
        "id": "e168f6b4a404052ad6d7a9fbeb78c911"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "猗澜池上",
        "preface": "",
        "paragraphs": [
            "蒲芽长短草浮沉，地傍官河带竹林。",
            "风约萍开晓天静，蜻蜓聚立紫荷簪。"
        ],
        "notes": "",
        "id": "2f30b5f26596a86ef843ac6b7321ff32"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "猗澜即事",
        "preface": "",
        "paragraphs": [
            "雨余涨水欲浮空，云影中间著钓筒。",
            "小棹轻舟往来急，古槐斜日嫩荷风。"
        ],
        "notes": "",
        "id": "abbc69e75327cf28330f1862e04148ed"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "秋堂东轩",
        "preface": "",
        "paragraphs": [
            "新糊窗纸旧胡床，铜鸭烟昏砚墨香。",
            "淡翠屏风小瓶亚，芙蓉红軃菊花黄。"
        ],
        "notes": "",
        "id": "34fa9004ede65c9d45aba53de666bf7d"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "游本觉寺问禅老",
        "preface": "",
        "paragraphs": [
            "入到山房水自清，万竿修竹翠棱棱。",
            "古潭夜印中天月，悟得无生几上乘。"
        ],
        "notes": "",
        "id": "718fe25fe0bbe8aa3460da22752450f5"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "夜步垂虹",
        "preface": "",
        "paragraphs": [
            "酒市渔村傍太湖，卧虹横跨接东吴。",
            "风云惊趁鱼龙夜，月色天光半有无。"
        ],
        "notes": "",
        "id": "e562e4e92f63aa4232efcd7848ae768d"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "浸碧即事",
        "preface": "",
        "paragraphs": [
            "冰壶清浅酒杯深，雨閙风荷一阵阴。",
            "琴调半残看晋帖，更寻棋局伴秋吟。"
        ],
        "notes": "",
        "id": "c7c4ea71c7e4f5a2f0eb390d6fc68eab"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "曹氏寒碧即事  其一",
        "preface": "",
        "paragraphs": [
            "屋头杨柳绿参差，小竹疎花此更宜。",
            "帘漾水纹闲昼日，早秋风物似春时。"
        ],
        "notes": "",
        "id": "bab6458bec3e0277e29d7d3764f663b0"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "曹氏寒碧即事  其二",
        "preface": "",
        "paragraphs": [
            "小窗棋静一枰空，多事蝉声断续中。",
            "过雨凉生醉归去，不知明日又秋风。"
        ],
        "notes": "",
        "id": "312f904463df336179733c98505ab9f8"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "锦园晚雨",
        "preface": "",
        "paragraphs": [
            "一围蜀锦万花枝，红绿相携傍酒巵。",
            "不必夜深来秉烛，满庭风雨湿臙脂。"
        ],
        "notes": "",
        "id": "1f4fcb09d59b430c3b825cc862d3b889"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "过西斋",
        "preface": "",
        "paragraphs": [
            "青灯一晕静相看，酒敌残秋夜半寒。",
            "却怕醒来人独自，西风索索荻声干。"
        ],
        "notes": "",
        "id": "d7746521060c3c6786a4582315f98295"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "韩季默主簿听雨斋",
        "preface": "",
        "paragraphs": [
            "一片云阴带日长，落花飞处燕泥香。",
            "耕畦桑坞年年事，万点春声夜对床。"
        ],
        "notes": "",
        "id": "bc718acc1deda0f9f483e65ac113479a"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "荷渚即景",
        "preface": "",
        "paragraphs": [
            "轩槛空明照野塘，闲看渔父濯沧浪。",
            "相忘一笑一杯酒，荷叶雨声生晚凉。"
        ],
        "notes": "",
        "id": "49bb0cdff9a78e095e66aae9555cb705"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "过秋塘陈老丈",
        "preface": "",
        "paragraphs": [
            "水匝桥横处士家，东轩书册旧生涯。",
            "秋风满径一筇晚，柳未全疎桂欲花。"
        ],
        "notes": "",
        "id": "ef315abe9aa8bb45767ee26bf8c4508c"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "溪上",
        "preface": "",
        "paragraphs": [
            "少立沙头夕照明，柳风吹面酒初醒。",
            "东臯好雨一犁足，麦半黄时秧半青。"
        ],
        "notes": "",
        "id": "aeeafc3bb61356ab019704e3d46e1ee9"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "夜行浸碧",
        "preface": "",
        "paragraphs": [
            "空明不碍醉中行，月晕风生夜几更。",
            "篱落无声水天阔，露荷相倚钓舟横。"
        ],
        "notes": "",
        "id": "06e904cf44084200bf049d86e1e17a69"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "仲和时斋即事",
        "preface": "",
        "paragraphs": [
            "夹径花开一丈红，傍池新竹万枝风。",
            "闲来笑语忘为客，杯酒淡烟明月中。"
        ],
        "notes": "",
        "id": "f5aa3cc8b6a378055cde738e0a19f750"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "时斋新植",
        "preface": "",
        "paragraphs": [
            "红栏一带树青青，帘幙风轻飏晓晴。",
            "日转花阴燕飞去，堂中惟有读书声。"
        ],
        "notes": "",
        "id": "28d99c36eef7305cda3521e245cf0b01"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "晨兴书所见",
        "preface": "",
        "paragraphs": [
            "等闲日月任西东，不管霜风著鬓蓬。",
            "满地翻黄银杏叶，忽惊天地告成功。"
        ],
        "notes": "",
        "id": "2c0e13c30b46dddf1b99d84dcebe66d6"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "道中书所见",
        "preface": "",
        "paragraphs": [
            "湖塘隔岸碧相鲜，田舍寒炊晚顿烟。",
            "塞路官军好身手，路中相唤卖鱼船。"
        ],
        "notes": "",
        "id": "58d0df1275931b978bead7ffb662edd3"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "乐清道中二首  其一",
        "preface": "",
        "paragraphs": [
            "雅淡风光近上元，迎神箫鼓自年年。",
            "客行不趁花灯市，月满寒江水拍天。"
        ],
        "notes": "",
        "id": "d2538ab55e9ffd601c8e52f0681f5ccb"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "乐清道中二首  其二",
        "preface": "",
        "paragraphs": [
            "前浦归帆挂夕阳，傍船打鼓是渔乡。",
            "居人却惯鱼虾贱，茅店晚厨春荠香。"
        ],
        "notes": "",
        "id": "31095386bc6a4feefdee2c3596eeb279"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "义乌道中二首  其一",
        "preface": "",
        "paragraphs": [
            "溪头石佛泗州身，半染𬬻烟半路尘。",
            "儿女一盘清净供，苏溪茶点建溪春。"
        ],
        "notes": "",
        "id": "51dd00d573277eb50db8b8be765011b8"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "义乌道中二首  其二",
        "preface": "",
        "paragraphs": [
            "小雨山寒占麦秋，溪南溪北水交流。",
            "桃花又报东风急，云带雨来山欲浮。"
        ],
        "notes": "",
        "id": "2283b6f17002076d6d8e567e19fe977a"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "东阳道中二首  其一",
        "preface": "",
        "paragraphs": [
            "麦陇东风半展须，桃红柳绿自相于。",
            "耕犂歇午炊烟起，断岸溪头人钓鱼。"
        ],
        "notes": "",
        "id": "e9333bd68bc36d4d9ae5bd3e2cf012f8"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "东阳道中二首  其二",
        "preface": "",
        "paragraphs": [
            "溪头亭匾佳山水，水遶山围巷陌清。",
            "晚向酒旗高处泊，画楼更点亦春声。"
        ],
        "notes": "",
        "id": "edbd8e9c1a8651597fbfe150421ba792"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "诸暨道中五首  其一",
        "preface": "",
        "paragraphs": [
            "寒雨路从岩涧出，晴天才见越山川。",
            "谁怜昨日经行地，回首苍茫起暮烟。"
        ],
        "notes": "",
        "id": "5bd7ef0c23522540c0b334b5b87de208"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "诸暨道中五首  其二",
        "preface": "",
        "paragraphs": [
            "路分杭越号牌头，行客东西各自谋。",
            "总是春晴好天气，野花山鸟亦风流。"
        ],
        "notes": "",
        "id": "e01fc7af56dc2f7a27ee4525d774ee89"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "诸暨道中五首  其三",
        "preface": "",
        "paragraphs": [
            "两畔绿杨卧碧溪，人家一带绿杨堤。",
            "门开恰出市行路，山在屋头谁肯栖。"
        ],
        "notes": "",
        "id": "834d5ae78d623e9e05a2abfa44320ba0"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "诸暨道中五首  其四",
        "preface": "",
        "paragraphs": [
            "晓烟晴日过枫桥，桥面山尖春半娇。",
            "一簇谁家嫩杨柳，淡黄襟带学宫腰。"
        ],
        "notes": "",
        "id": "8e4f64f5cb521e6659655a8c2e43d20e"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "诸暨道中五首  其五",
        "preface": "",
        "paragraphs": [
            "极目田畴似掌平，远山依约画难成。",
            "天宽地大空明处，渐近稽山接帝城。"
        ],
        "notes": "",
        "id": "d49d7289dd82df07d8e4676bed33d765"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "姚江舟中",
        "preface": "",
        "paragraphs": [
            "睡觉舟行长半潮，暖风晴日媚春郊。",
            "江边一带青林静，轻细鶑声高柳梢。"
        ],
        "notes": "",
        "id": "baee9ebb52532f387e84d17b4ea54787"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "过曹娥江",
        "preface": "",
        "paragraphs": [
            "依旧临江镇庙门，参差江树带春云。",
            "男儿愧死知多少，我欲重招孝女魂。"
        ],
        "notes": "",
        "id": "b4cb4e807ddfbbdb2d86b7e1e8f7f99a"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "宿磻溪",
        "preface": "",
        "paragraphs": [
            "柟岸祖居今寂寞，旧门还向赤山头。",
            "梦回泪湿春衫袖，人与赤山相对愁。"
        ],
        "notes": "",
        "id": "507276898809646fa63f3be9142a4130"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "大丘至黎坑口",
        "preface": "",
        "paragraphs": [
            "重岚浮动光相射，峭壁横斜罅欲开。",
            "比似雁山多秀发，丰棱那复让天台。"
        ],
        "notes": "",
        "id": "5071be48b4360de46de117c68f291c84"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "五部岭",
        "preface": "",
        "paragraphs": [
            "岭上烟云作伴行，远山凝绿向谁横。",
            "醉来睡足茅簷雨，三十六滩春水生。"
        ],
        "notes": "",
        "id": "5e8b22c40a862f2887c3136b9c53be76"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "苍岭行三首  其一",
        "preface": "",
        "paragraphs": [
            "客自忙忙山自闲，有情飞鸟去来间。",
            "石矶坐久风林静，一派泉声落半山。"
        ],
        "notes": "",
        "id": "b73698a9a36f701c0fee00a846c7911b"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "苍岭行三首  其二",
        "preface": "",
        "paragraphs": [
            "翠拥层崖一水分，括苍遥接赤城春。",
            "观音城上灵官庙，多少烧香行路人。"
        ],
        "notes": "",
        "id": "a8114a98f2d23a9b0394f1cd10b7cea2"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "苍岭行三首  其三",
        "preface": "",
        "paragraphs": [
            "只将客路当山行，自觉春光步步生。",
            "几许花开到桃李，东风又趣陇头耕。"
        ],
        "notes": "",
        "id": "f35c17c0d8a3a72bac6a7876cbe9b96d"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "晚泊三高亭",
        "preface": "",
        "paragraphs": [
            "不钓鲈鱼只钓鼇，一丝弹压几风涛。",
            "城西山影蘸空碧，星斗逼人相与高。"
        ],
        "notes": "",
        "id": "c17f195dc8196cc274eb263e96106c1c"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "小憩梵安寺",
        "preface": "",
        "paragraphs": [
            "浅绿深红映夕岚，子规声在虎溪南。",
            "明朝尘土又归去，长忆来时三月三。"
        ],
        "notes": "",
        "id": "00f7445e1ac124e31d12fc96b83f9394"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "唐晦叔方壶",
        "preface": "",
        "paragraphs": [
            "秋日吟边书传香，弟兄杯酒到虞唐。",
            "谁知静处工夫大，消得方壶岁月长。"
        ],
        "notes": "",
        "id": "399463359cff0119702bc2767afeaef5"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "题赵献可抚干池亭",
        "preface": "",
        "paragraphs": [
            "浸碧虚亭烟水中，参差荷渚小桥东。",
            "露花相对立清晓，闲里丝桐歌舜风。"
        ],
        "notes": "",
        "id": "a5ac9652a4ddb561d04d99244d71157f"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "题韩伯直顺斋",
        "preface": "",
        "paragraphs": [
            "路似直弦万古新，平吾方寸是经纶。",
            "一元静展凭何力，日月序行天地春。"
        ],
        "notes": "",
        "id": "e415ca13ea9e4039c262eeefe669bb70"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "卢子高梅岩",
        "preface": "",
        "paragraphs": [
            "倚岩好竹已清绝，竹里梅梢更绝清。",
            "要看萧疎影来去，最宜天气半阴晴。"
        ],
        "notes": "",
        "id": "26e40aa2682dc35dfb4d0bc5058b6ccc"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "韩仲和南窗",
        "preface": "",
        "paragraphs": [
            "一榻卧云长至日，半炉宿火欲明时。",
            "年年来此南窗下，不怕风霜容易欺。"
        ],
        "notes": "",
        "id": "3586b0a7c250cac97b925c1fa8733f39"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "昌园",
        "preface": "",
        "paragraphs": [
            "昌园梅树占山林，山浅村深烟日昏。",
            "薄暮东风几篱落，雪涛隠约万龙奔。"
        ],
        "notes": "",
        "id": "44beb0349055932a0990bd3d7f3adfa4"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "遂初黄友逊斋",
        "preface": "",
        "paragraphs": [
            "艺圃楼高插架书，只将逊志力耘鉏。",
            "堂堂乃祖声名在，直使人称两遂初。"
        ],
        "notes": "",
        "id": "35acd94b51d602d86f4de910394a3dc2"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "题丽句亭",
        "preface": "",
        "paragraphs": [
            "王谢风流盟未寒，枝藤杯酒翠微间。",
            "松花半落春山暮，云满一溪春水闲。"
        ],
        "notes": "",
        "id": "72d76195f1c7b7764c67d7cc6a20d9f7"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "题新安汪氏心远亭",
        "preface": "",
        "paragraphs": [
            "来傍蓬莱夜读书，盂山相对是吾庐。",
            "不妨车马自来去，一片闲心泊太虚。"
        ],
        "notes": "",
        "id": "d554498359490ca25096b08b57ce9342"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "题天庆观",
        "preface": "",
        "paragraphs": [
            "淡云疎雨嫩凉天，老柏梢头挂瘦猿。",
            "仙殿崔嵬钟磬响，纸钱灰起祭中元。"
        ],
        "notes": "",
        "id": "f3f103b8d373bb1b4dbed0859a557857"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "题戒珠寺竹阁",
        "preface": "",
        "paragraphs": [
            "松雪半梢寒鹊语，风敲疎竹度斜阳。",
            "幽寻有客自来去，静对僧禅一缕香。"
        ],
        "notes": "",
        "id": "06269c458fac35f9598d6f630230129f"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "高文父隠居",
        "preface": "",
        "paragraphs": [
            "岸西城郭岸南村，杨柳排空竹驻云。",
            "不必青山映门巷，芦花一带水平分。"
        ],
        "notes": "",
        "id": "0d083aecf17a243c4aabf70548a6e5b8"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "钟庆饮别",
        "preface": "",
        "paragraphs": [
            "日添一线酒壶边，小阁连装胜去年。",
            "明夜月生何处有，短帆风定下塘船。"
        ],
        "notes": "",
        "id": "055a72726895850465414473be368f18"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "赠休斋沈老丈  其一",
        "preface": "",
        "paragraphs": [
            "澉浦东南海面横，惯看潮落又潮生。",
            "嫌渠万里风波险，心地一生平处行。"
        ],
        "notes": "",
        "id": "f123f8b7951dbd1416e752c71b0ff08a"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "赠休斋沈老丈  其二",
        "preface": "",
        "paragraphs": [
            "酒边风月是诗情，平淡精神最老成。",
            "每爱晋人标韵别，发挥天趣更渊明。"
        ],
        "notes": "",
        "id": "7c4a3e1a39b178a5d51186ddaae526e6"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "赠黄友把酒东臯三首  其一",
        "preface": "",
        "paragraphs": [
            "野水平流一带斜，去来征棹几年华。",
            "东风又染山光绿，好拂丝纶钓浪花。"
        ],
        "notes": "",
        "id": "ed76f14620cb7210ba6ff8065f191a63"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "赠黄友把酒东臯三首  其二",
        "preface": "",
        "paragraphs": [
            "风光依约上征帆，云影参差带远山。",
            "野岸水平耕钓足，镜湖消得一春闲。"
        ],
        "notes": "",
        "id": "f4d57a11957925af9e311fdec581cdd2"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "赠黄友把酒东臯三首  其三",
        "preface": "",
        "paragraphs": [
            "东风鹭影几横斜，晚日飞来漾雪华。",
            "好伴闲身春雨里，一川烟雨落梨花。"
        ],
        "notes": "",
        "id": "a48590439cf29712d9d58449b0ea5b3c"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "和袁抱瓮",
        "preface": "",
        "paragraphs": [
            "雨滴残更不忍听，欲寻归梦梦难成。",
            "西风起处雁声急，多少悲秋行客情。"
        ],
        "notes": "",
        "id": "9dbd557b24c8f4dccbc560622567d5bf"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "元直弟梧坡",
        "preface": "",
        "paragraphs": [
            "东山山下碧梧坡，照映朝阳岁月多。",
            "好是凤凰栖泊处，一鸣天地起春和。"
        ],
        "notes": "",
        "id": "6d7fc01ac058fdf436b22de259b08a45"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "献可造朝",
        "preface": "",
        "paragraphs": [
            "步步青云肯忆家，西湖春讯到梅花。",
            "除书一纸飞来日，柳色鶑声满后衙。"
        ],
        "notes": "",
        "id": "ca12285c7918f45296caa0926ac7fe68"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "送松台老丈过黄岩",
        "preface": "",
        "paragraphs": [
            "虽然相去百余里，亦是同栖一片云。",
            "君向黄山我孤屿，思乡时节定思君。"
        ],
        "notes": "",
        "id": "e088a95304ced53d902a0a987db87e15"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "送李好谦县尉  其一",
        "preface": "",
        "paragraphs": [
            "闻得官期寄短歌，官期犹有一年赊。",
            "如今东越都夸道，花烛重新吏报衙。"
        ],
        "notes": "",
        "id": "cd1eb2d52ca01e859f925b088d913046"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "送李好谦县尉  其二",
        "preface": "",
        "paragraphs": [
            "东归行李一编书，谁料薰风驻鉴湖。",
            "夜月扁舟忆君处，藕塘红绿正相扶。"
        ],
        "notes": "",
        "id": "a7358de2ae32ff898a8ac95dd6ae5e2d"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "送尹惟晓县尉",
        "preface": "",
        "paragraphs": [
            "三千里外潜江县，马首东风得意行。",
            "应买扁舟过庐阜，一江春绿万山横。"
        ],
        "notes": "",
        "id": "58b23d37be8823786e01be7c6d175db1"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "寄仲彝县尉",
        "preface": "",
        "paragraphs": [
            "别后平安未有书，秋风客里定何如。",
            "西湖纵是芙蓉好，不似山家橙橘初。"
        ],
        "notes": "",
        "id": "145ad8ee8b4e1616ccc99ca18e7cb83e"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "送高九万",
        "preface": "",
        "paragraphs": [
            "诗名空满浙江东，身事长嗟似转蓬。",
            "正是梅天又离别，相思还在雨声中。"
        ],
        "notes": "",
        "id": "dd9f932df9b7cce2580bf70c6dfe08ec"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "送蔡贯之",
        "preface": "",
        "paragraphs": [
            "君去江东几日程，我来东越漫云萍。",
            "客情自是难为别，何况乡情兼别情。"
        ],
        "notes": "",
        "id": "20057752fd0ee7fd31178fd3ac586a33"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "送胡五九丈",
        "preface": "",
        "paragraphs": [
            "长记秋时病作魔，频来看我谢君多。",
            "只今未别先成梦，梦觉争如既别何。"
        ],
        "notes": "",
        "id": "4fe598e25b2265d912e3d3da26d9a957"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "送友人",
        "preface": "",
        "paragraphs": [
            "曾嗟别去作西东，今喜重来笑语同。",
            "来日未多今又去，相思无奈立东风。"
        ],
        "notes": "",
        "id": "8d98423acc3ead5df9abb2fd60b038c3"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "送槃斋叶敬叔丈",
        "preface": "",
        "paragraphs": [
            "万里春风柳一堤，长条折与记分携。",
            "客行却入故乡去，禹洞龙丘认旧题。"
        ],
        "notes": "",
        "id": "f179b9c731dbc1312ae986c6d05d273d"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "送陈平父",
        "preface": "",
        "paragraphs": [
            "长忆杨花归路春，最怜雪玉苦吟身。",
            "蓬莱风日想依旧，为问细论谁可人。"
        ],
        "notes": "",
        "id": "06446e52f8aa705a7c8558a2a61dc059"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "送陈友",
        "preface": "",
        "paragraphs": [
            "伤春那作送行诗，短棹轻帆驻片时。",
            "烟雨满村桑柘绿，杜鹃声里忆归期。"
        ],
        "notes": "",
        "id": "1cf06cfd1cafbe511736b423a529b558"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "送戴子安  其一",
        "preface": "",
        "paragraphs": [
            "北固峰前多景楼，江山第一占南州。",
            "单车六月海陵路，看了一番归去休。"
        ],
        "notes": "",
        "id": "078c173f17bda0ffa5f1047291706ae7"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "送戴子安  其二",
        "preface": "",
        "paragraphs": [
            "未到蓬莱阁上游，梧坡在越自应留。",
            "秋深灯火夜深话，又拟横飞一鹗秋。"
        ],
        "notes": "",
        "id": "499dedbef9dd45bd9545c6df315f8d80"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "怀元直弟",
        "preface": "",
        "paragraphs": [
            "草色苔痕绿满庭，读书声向梦中听。",
            "湿云冷雨更愁绝，寂寞旅床思鹡鸰。"
        ],
        "notes": "",
        "id": "8e7d26e423697c3faf3ca7da94be87fd"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "见王兼叔上舍寿母",
        "preface": "",
        "paragraphs": [
            "百单二岁尚簪梳，珍重酡颜映雪肤。",
            "天下丹青谁妙手，倩渠描作寿星图。"
        ],
        "notes": "",
        "id": "006ede09dabff72fa65714ac8fe14635"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "仲和亲迎慈溪  其一",
        "preface": "",
        "paragraphs": [
            "灯火宗盟旧日寻，宜家宜室正如今。",
            "春风苹藻慈湖上，琴瑟新调太古音。"
        ],
        "notes": "",
        "id": "ec7f8463be825cae07cefd7315a32806"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "仲和亲迎慈溪  其二",
        "preface": "",
        "paragraphs": [
            "万卷何如一寸心，心涵万卷自知音。",
            "圣功不是寻常事，泰华高寒沧海深。"
        ],
        "notes": "",
        "id": "9b7189328db64dccd994372d696e43dc"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "题韩季默春山图",
        "preface": "",
        "paragraphs": [
            "春山一簇带春云，楼阁高低日欲曛。",
            "骑马棹船游冶客，一天风月自平分。"
        ],
        "notes": "",
        "id": "5c7bb2ef89d6099498f90d8a0e75f30b"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "题越人贺韩司户令子得举诗卷",
        "preface": "",
        "paragraphs": [
            "一鹗秋风东越初，龙门春浪少踌躇。",
            "客来多说新河过，古柳阴中闻读书。"
        ],
        "notes": "",
        "id": "4d387399427beec07ddf36a7814331cf"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "题四清枕屏",
        "preface": "",
        "paragraphs": [
            "横梅枝下兰为伴，瘦石拳边竹更长。",
            "月上小窗人欲静，睡来清入梦魂香。"
        ],
        "notes": "",
        "id": "cc3305442aaed64cb20e923663429857"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "题松竹梅画扇",
        "preface": "",
        "paragraphs": [
            "扇招三友亦风骚，淡墨萧疎雨露梢。",
            "不止暑天凉意足，爱他曾耐岁寒交。"
        ],
        "notes": "",
        "id": "9c0ea84cc58646a2c649748207a3e8a5"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "送芋栗汤升伯教授  其一",
        "preface": "",
        "paragraphs": [
            "上柏山前擘翠红，半筐沿壁挂秋风。",
            "轻黄肉皱紫皮脱，细入微酣咀嚼中。"
        ],
        "notes": "",
        "id": "1890bee46b0327c7498316885879eb0b"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "送芋栗汤升伯教授  其二",
        "preface": "",
        "paragraphs": [
            "紫芋霜天到客居，秋风应倩野人锄。",
            "竹炉细拨轻红火，煖衬寒窗夜读书。"
        ],
        "notes": "",
        "id": "9c7c4c5fcffd35c0e2fd2f27f4ab1b8b"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "树影  其一",
        "preface": "",
        "paragraphs": [
            "树影参差落晚窗，疎疎密密自分张。",
            "偶然一阵狂风急，颠倒随风上下狂。"
        ],
        "notes": "",
        "id": "f09ad630b2e4eb40e95adef74b5afa69"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "树影  其二",
        "preface": "",
        "paragraphs": [
            "莫要随风上下狂，空将闲影傍斜阳。",
            "斜阳西去还催去，自在虚明一带窗。"
        ],
        "notes": "",
        "id": "4967a90300a7a8a5298d99828c72d2d0"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "槐",
        "preface": "",
        "paragraphs": [
            "槐幄成阴绿正宜，青虫为蠹祇空枝。",
            "花神巧与换新绿，恰似春风三月时。"
        ],
        "notes": "",
        "id": "34e5fd7b457216b6f91869aa30891b85"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "梅花对饮",
        "preface": "",
        "paragraphs": [
            "半痕霜月晓窗低，三两梅花作伴栖。",
            "盂饮花边更风度，石泉汤泼嫩盐虀。"
        ],
        "notes": "",
        "id": "18f2f3849a3e9bd83991a33dff054d8c"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "遂初晚饮",
        "preface": "",
        "paragraphs": [
            "书叶翻风傍酒樽，庭槐清影荫黄昏。",
            "新萤一点南窗下，来约灯花伴梦魂。"
        ],
        "notes": "",
        "id": "0bf5b45c9a9c7cf9857f9763a5286e3e"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "鹤",
        "preface": "",
        "paragraphs": [
            "丹顶低回疑舞水，雪翎高展欲排云。",
            "也知尔得闲中趣，较得能闲更几分。"
        ],
        "notes": "",
        "id": "7681f2d684b805928c7020733957ceb3"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "马喻答惟晓问",
        "preface": "",
        "paragraphs": [
            "振鬣长鸣向远天，轻蹄健步欲争先。",
            "关山万里踏飞雪，何似春风御柳边。"
        ],
        "notes": "",
        "id": "684f759e02ca9aa1aa9b3975ab256e3c"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "嘲蛩",
        "preface": "",
        "paragraphs": [
            "浮沙篱落乱鸣蛩，永夜相寻客梦中。",
            "尽是秋风借余力，声声却似怨秋风。"
        ],
        "notes": "",
        "id": "5f93f266517ed7701d8d4964f33cbf3b"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "吴友翠玉轩",
        "preface": "",
        "paragraphs": [
            "嚣市尘中无此清，竹风声应读书声。",
            "一轩拥翠万玉瘦，正好著渠难弟兄。"
        ],
        "notes": "",
        "id": "1fa13609fbd7adc3d616fef8ca7af396"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "招鹤所词为澉浦监税赵潜夫作",
        "preface": "",
        "paragraphs": [
            "君之来兮鹤自九皋，驾以去兮渺天地而逍遥。",
            "缟衣玄裳兮横大海之惊涛，云旗先驱兮霓旌旖旎。",
            "月皓皓兮风洒洒，青山之上兮黄湾之下。",
            "挹北斗兮椒浆，羽扇纶巾兮佩璆锵，盼而笑兮玉洁水光。",
            "鸣鸾凤兮舞鼋鼍，冯夷鼓兮虞妃歌，鱼咏龙吟兮蛟螭护呵。",
            "眷言归兮南浦，颿飞兮过舶艪，春复秋兮终古。"
        ],
        "notes": "",
        "id": "699d2baa635b6527d09e1aa5f1b89786"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "总题  其一",
        "preface": "",
        "paragraphs": [
            "车马不来山意朴，市廛都远土风淳。",
            "又无僧寺闲钟鼓，流水声中自有春。"
        ],
        "notes": "",
        "id": "4ed4ff4f83221b41cf8df158ecee2200"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "总题  其二",
        "preface": "",
        "paragraphs": [
            "塘曲椒和桑共老，山头松与麦齐青。",
            "人家岁计村南北，似识豳风旧典刑。"
        ],
        "notes": "",
        "id": "03b1d2ac116f132ff6f984e42b1e288d"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "雨后到芙蓉村",
        "preface": "",
        "paragraphs": [
            "又上篮舆去，西风暂放晴。",
            "雾深孤屿没，日薄片云明。",
            "诗思通山色，琴怀澹客情。",
            "悬知百里路，分作两三程。"
        ],
        "notes": "",
        "id": "9af358a355afff14d5c7af2a21b688f7"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "永嘉王孟同适安堂",
        "preface": "",
        "paragraphs": [
            "茂林修竹更清泉，笑里相逢到酒边。",
            "一片闲云了无著，共他风月自今年。"
        ],
        "notes": "",
        "id": "b7f72eb82d80148f1a9ad05d057c7659"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "烟雨馆  其一",
        "preface": "",
        "paragraphs": [
            "轻暑著人疑酒困，卖花声转卖樱桃。",
            "湖光静漾半帘影，燕子日长风絮高。"
        ],
        "notes": "",
        "id": "73854478337306395c8a41870cbc6565"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "烟雨馆  其二",
        "preface": "",
        "paragraphs": [
            "红白桃花褪半梢，绿阴清浅未全交。",
            "橹摇远岸日相射，扇落闲阶风自敲。"
        ],
        "notes": "",
        "id": "19db3c61eb0af2b8d9d1d21f80ae99bf"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "烟雨馆  其三",
        "preface": "",
        "paragraphs": [
            "湖接青林一带回，光浮玉镜半奁开。",
            "塔峰对起飞云泊，时有断烟残雨来。"
        ],
        "notes": "",
        "id": "b5e46b010411ce95252ec4429a2b359e"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "烟雨馆  其四",
        "preface": "",
        "paragraphs": [
            "酒杯光动柳梢月，衣袖凉生芦叶风。",
            "露坐夜深醒似困，钓船人语过湖东。"
        ],
        "notes": "",
        "id": "3b4ac8d2ee06b2c1f9a6461adbf7bf4a"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "烟雨馆  其五",
        "preface": "",
        "paragraphs": [
            "湖波漾日乱簷花，人影天光带落霞。",
            "衣岫浅寒杨柳陌，醉归闲数欲栖鸦。"
        ],
        "notes": "",
        "id": "15f08d08d8036e04eb7f45c3e48e774b"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "腊月二日烟雨馆",
        "preface": "",
        "paragraphs": [
            "天上飞花报岁寒，西风相挟引栏干。",
            "平湖不认花多少，只作寻常烟雨看。"
        ],
        "notes": "",
        "id": "9c894661bd71344a44ed028a8c7d8364"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "三日雪后饮烟雨馆  其一",
        "preface": "",
        "paragraphs": [
            "傍湖千树玉参差，湖面轻风落钓丝。",
            "晚色晴阴正商略，断云来去半犹痴。"
        ],
        "notes": "",
        "id": "0aef80c03f802893d3ae8ba779c7bd9f"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "三日雪后饮烟雨馆  其二",
        "preface": "",
        "paragraphs": [
            "旋融残雪点团茶，碧净红鲜朵上花。",
            "客散亭闲半湖水，月梳斜掠晚晴霞。"
        ],
        "notes": "",
        "id": "e0de0f74ab280d692b7cefea604120dd"
    },
    {
        "author": "葛绍体",
        "dynasty": "宋",
        "type": "诗",
        "rhythmic": "",
        "title": "烟雨馆晚对",
        "preface": "",
        "paragraphs": [
            "一片斜阳天北角，半痕初月水东弯。",
            "浮烟更拥云峰起，全似西湖远近山。"
        ],
        "notes": "",
        "id": "935c3629522876503cd9b055792aa4d0"
    }
]