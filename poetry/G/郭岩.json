[
    {
        "author": "郭岩",
        "dynasty": "宋",
        "type": "诗",
        "rhythmic": "",
        "title": "松径",
        "preface": "",
        "paragraphs": [
            "一迳深且纡，森森荫松柏。",
            "清风池上来，幽思与之发。",
            "逸响谐素琴，凉阴散清帙。",
            "弘景或可邀，高怀共披豁。"
        ],
        "notes": "",
        "id": "afea2ef79b7a90a463a947e4911b4ad3"
    },
    {
        "author": "郭岩",
        "dynasty": "宋",
        "type": "诗",
        "rhythmic": "",
        "title": "过从叔猥园",
        "preface": "",
        "paragraphs": [
            "风流吾大阮，嘉遁狎鸥盟。",
            "筑得野亭旷，到来云水清。",
            "斜林收橡实，泾水给茶铛。",
            "翻笑支公拙，买山空得名。"
        ],
        "notes": "",
        "id": "73b556a82d8ba58e3d41fa5e5291c719"
    },
    {
        "author": "郭岩",
        "dynasty": "宋",
        "type": "诗",
        "rhythmic": "",
        "title": "顾况读书堆",
        "preface": "",
        "paragraphs": [
            "昔人何处读书声，此地犹存旧日名。",
            "衰草闭门黄叶冷，香林藏硖碧云横。",
            "地连逾李山河壮，江遶吴淞日夜鸣。",
            "陈迹已怜荒没久，凭栏惆怅有余情。"
        ],
        "notes": "",
        "id": "bd775ff41330810aa5e1e7c4da0287e1"
    }
]