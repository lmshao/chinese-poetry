[
    {
        "author": "高公泗",
        "dynasty": "宋",
        "type": "诗",
        "rhythmic": "",
        "title": "吴中羊肉价高有感",
        "preface": "",
        "paragraphs": [
            "平江九百一斤羊，俸薄如何敢买尝。",
            "只把鱼虾充两膳，肚皮今作小池塘。"
        ],
        "notes": "",
        "id": "ee9ea3291da340ea2d52925e0f62b600"
    },
    {
        "author": "高公泗",
        "dynasty": "宋",
        "type": "诗",
        "rhythmic": "",
        "title": "港口野步怀归",
        "preface": "",
        "paragraphs": [
            "天宇空青晚更佳，溪头滑石路欹斜。",
            "山深苦竹方抽笋，日暖甘菘始放花。",
            "莎草墙垣沾燕屎，棘针篱落聚蚕沙。",
            "预知半夏当归去，栀子开时应到家。"
        ],
        "notes": "",
        "id": "e851681ab58fb0957b5bd5e08888c8b0"
    },
    {
        "author": "高公泗",
        "dynasty": "宋",
        "type": "诗",
        "rhythmic": "",
        "title": "峡塾讲中庸第二章",
        "preface": "",
        "paragraphs": [
            "滔滔逝者若斯夫，不有耆儒孰共扶。",
            "昭揭五条皆达道，由来一本不殊途。",
            "圣经奥义难穷尽，老笔名言妙写模。",
            "我欲研朱同看易，先生肯往此中无。"
        ],
        "notes": "",
        "id": "7f0668a675468200e0023d4a6c435210"
    }
]