[
    {
        "author": "光业",
        "dynasty": "唐",
        "type": "诗",
        "rhythmic": "",
        "title": "征李怀杲（一作果）嘲道门 一",
        "preface": "",
        "paragraphs": [
            "云锁涪江水似天，又闻怀杲已升仙。",
            "强思齐见应催胆，张茂卿闻必耸肩（强与张二玄士）。",
            "三尺霜刀（一作锋）充绛节，两条朱棒替香烟。",
            "报伊广德先生道，社稷威灵不偶然。"
        ],
        "notes": "",
        "id": "da25f18e28b2118bcd05eccbb43c5d15"
    },
    {
        "author": "光业",
        "dynasty": "唐",
        "type": "诗",
        "rhythmic": "",
        "title": "征李怀杲（一作果）嘲道门 二",
        "preface": "",
        "paragraphs": [
            "山上擒来镇里收，天然模样已成囚。",
            "妄占气色为征兆，更引文章说御楼。",
            "长牓数张悬市内，短刀一队送江头。",
            "旋驱旋斩教随水，只此名为正道流。",
            "（〖1〗以上二首原作一首，从赵遂之说分为二首。",
            "）。"
        ],
        "notes": "",
        "id": "562c8095513d25513b50b528ec6a593b"
    },
    {
        "author": "光业",
        "dynasty": "唐",
        "type": "诗",
        "rhythmic": "",
        "title": "嘲道门进《武成混元图》",
        "preface": "",
        "paragraphs": [
            "夜深灯火满坛舖，拔剑挥空乱叫呼。",
            "黑撒半筐兵甲豆，朱书一道厌人符。",
            "重臣𫗪饲刚教活，圣主慈悲未忍诛。",
            "佛说毘卢三界了（一作「乃三界」），如何更有《混元图》。"
        ],
        "notes": "",
        "id": "273e1551ffd74efc482c6f3b2073fec8"
    }
]