[
    {
        "author": "葛洪",
        "dynasty": "宋",
        "type": "诗",
        "rhythmic": "",
        "title": "涵碧亭",
        "preface": "",
        "paragraphs": [
            "雨歇留蒸湿，明来得翳凉。",
            "双嬉鱼欲动，万个竹添长。",
            "景到烦诗答，欢多厄日忙。",
            "兹游端胜绝，不是学高阳。"
        ],
        "notes": "",
        "id": "f0f03d862e6f069c77a69869f59bf3f9"
    },
    {
        "author": "葛洪",
        "dynasty": "宋",
        "type": "诗",
        "rhythmic": "",
        "title": "中兴寺琼翠阁次乔梦符韵",
        "preface": "",
        "paragraphs": [
            "兰若凭高处，风虚阁自凉。",
            "川林输望迥，日月对闲长。",
            "洒落幽人暇，奔驰俗累忙。",
            "何时足生理，卜筑并山阳。"
        ],
        "notes": "",
        "id": "54a86e70ae89e871c26e99daf514185f"
    },
    {
        "author": "葛洪",
        "dynasty": "宋",
        "type": "诗",
        "rhythmic": "",
        "title": "游天宫寺",
        "preface": "",
        "paragraphs": [
            "昔日经游处，如今意已荒。",
            "知君曾命驾，为恨失褰裳。",
            "境好因人胜，诗看著脚忙。",
            "会须重定约，暇日共相徉。"
        ],
        "notes": "",
        "id": "0631c7dd3151f66fb98c317e3f201a2c"
    },
    {
        "author": "葛洪",
        "dynasty": "宋",
        "type": "诗",
        "rhythmic": "",
        "title": "癸丑腊大暖志之",
        "preface": "",
        "paragraphs": [
            "岁晏风裂肉，今乃顿和柔。",
            "玄冥在何许，而使威令收。",
            "阴冰澌已泮，础柱汗交流。",
            "敝扇出故箧，老体捐轻裘。",
            "细人幸煦燠，君子深噍啁。",
            "天地有正气，来往无停辀。",
            "春蚕而冬敖，夏假而秋揫。",
            "此候或云舛，厥证良不瘳。",
            "念昔有名相，死人遗道周。",
            "睠焉不敢忽，顾逮一喘牛。",
            "彼诚知所职，岂伊调燮羞。",
            "嗟予寡所恃，隔绝明与幽。",
            "罪戾不自省，胡为忧人忧。"
        ],
        "notes": "",
        "id": "40206e7c78fa8b5a3090499a63a00846"
    }
]