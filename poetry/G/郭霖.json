[
    {
        "author": "郭霖",
        "dynasty": "宋",
        "type": "诗",
        "rhythmic": "",
        "title": "送苏录事赴虢州",
        "preface": "",
        "paragraphs": [
            "白首旧相知，茅津此去时。",
            "马骄青草色，柳绾绿烟丝。",
            "落日曹瞒垒，荒城虢仲祠。",
            "圣朝深雨泽，宁必叹衰迟。"
        ],
        "notes": "",
        "id": "81ebe4c8453e294f718bb35dfa714e58"
    },
    {
        "author": "郭霖",
        "dynasty": "宋",
        "type": "诗",
        "rhythmic": "",
        "title": "西耕",
        "preface": "",
        "paragraphs": [
            "凿田喜得傍湖堤，湖水春来好灌畦。",
            "躬稼自甘名姓没，不妨寂寞老岩栖。"
        ],
        "notes": "",
        "id": "d5049c25ded0080817399d8f9de95081"
    },
    {
        "author": "郭霖",
        "dynasty": "宋",
        "type": "诗",
        "rhythmic": "",
        "title": "繇三茅直抵紫阳观",
        "preface": "",
        "paragraphs": [
            "一上云山思便幽，长松怪石坐淹留。",
            "乘风直造神仙窟，零落烟霞满杖头。"
        ],
        "notes": "",
        "id": "e07d3a0d1f515171a42a7bc81ea26f91"
    }
]