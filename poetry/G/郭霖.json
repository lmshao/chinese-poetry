[
    {
        "author": "郭霖",
        "dynasty": "宋",
        "type": "诗",
        "rhythmic": "",
        "title": "送苏录事赴虢州",
        "preface": "",
        "paragraphs": [
            "白首旧相知，茅津此去时。",
            "马骄青草色，柳绾绿烟丝。",
            "落日曹瞒垒，荒城虢仲祠。",
            "圣朝深雨泽，宁必叹衰迟。"
        ],
        "notes": "",
        "id": "9f2eed092d92f240a84c3eb327577bc3"
    },
    {
        "author": "郭霖",
        "dynasty": "宋",
        "type": "诗",
        "rhythmic": "",
        "title": "西耕",
        "preface": "",
        "paragraphs": [
            "凿田喜得傍湖堤，湖水春来好灌畦。",
            "躬稼自甘名姓没，不妨寂寞老岩栖。"
        ],
        "notes": "",
        "id": "afc3128d664d9231d96994d0479817da"
    },
    {
        "author": "郭霖",
        "dynasty": "宋",
        "type": "诗",
        "rhythmic": "",
        "title": "繇三茅直抵紫阳观",
        "preface": "",
        "paragraphs": [
            "一上云山思便幽，长松怪石坐淹留。",
            "乘风直造神仙窟，零落烟霞满杖头。"
        ],
        "notes": "",
        "id": "34de5d297dc15b2a8d1174d441a5930b"
    }
]