[
    {
        "author": "关咏",
        "dynasty": "宋",
        "type": "诗",
        "rhythmic": "",
        "title": "高峰",
        "preface": "",
        "paragraphs": [
            "独爱高峰最上头，夕阳烟树见严州。",
            "子陵贪向溪边钓，应未曾来此地游。"
        ],
        "notes": "",
        "id": "54de61cc909a7e8cc6e4a894329ebf48"
    },
    {
        "author": "关咏",
        "dynasty": "宋",
        "type": "诗",
        "rhythmic": "",
        "title": "题左溪齐云阁",
        "preface": "",
        "paragraphs": [
            "白云来轩户，清风生涧壑。",
            "山僧不管春，岩花开自落。"
        ],
        "notes": "",
        "id": "2db072155871898ef92ddef28a416346"
    },
    {
        "author": "关咏",
        "dynasty": "宋",
        "type": "词",
        "rhythmic": "迷仙引",
        "title": "",
        "preface": "",
        "paragraphs": [
            "春阴霁。",
            "岸柳参差，袅袅金丝细。",
            "画阁昼眠莺唤起。",
            "烟光媚。",
            "燕燕双高，引愁人如醉。",
            "慵缓步，眉敛金铺倚。",
            "嘉景易失，懊恼韶光改。",
            "花空委。",
            "忍厌厌地。",
            "施朱粉，临鸾鉴，腻香销减摧桃李。",
            "独自个凝睇。",
            "暮云暗、遥山翠。",
            "天色无情，四远低垂淡如水。",
            "离恨托、征鸿寄。",
            "旋娇波、暗落相思泪。",
            "妆如洗。",
            "向高楼、日日春风里。",
            "悔凭阑、芳草人千里。"
        ],
        "notes": "",
        "id": "0f68c91280a5672ec22760e906d3e458"
    }
]