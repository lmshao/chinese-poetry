[
    {
        "author": "耕吴",
        "dynasty": "宋",
        "type": "诗",
        "rhythmic": "",
        "title": "蛩",
        "preface": "",
        "paragraphs": [
            "九夏蜩螗不可听，秋风才动便无声。",
            "一襟月露丘园里，却胜趋炎作队鸣。"
        ],
        "notes": "",
        "id": "d4e01c3bf83ca2e8a59d574a9e23ce50"
    },
    {
        "author": "耕吴",
        "dynasty": "宋",
        "type": "诗",
        "rhythmic": "",
        "title": "村庄即事",
        "preface": "",
        "paragraphs": [
            "菊过重阳尚吐香，晚秋风景属村庄。",
            "日羹野菜同妻饭，时倩邻𫇴对客觞。",
            "霜后树枝多老丑，雨余山色半微茫。",
            "近来少入城中去，为爱闲居滋味长。"
        ],
        "notes": "",
        "id": "e02f0437bb0470caa681e3078f038c09"
    },
    {
        "author": "耕吴",
        "dynasty": "宋",
        "type": "诗",
        "rhythmic": "",
        "title": "隠居",
        "preface": "",
        "paragraphs": [
            "得失两忘机，何心问是非。",
            "难求斩马剑，且守钓鱼矶。",
            "鹤瘦添新料，儿寒补旧衣。",
            "诗成兴飘逸，天外片云飞。"
        ],
        "notes": "",
        "id": "4da891d4d91eb1a7f4af80815aee8e3c"
    }
]