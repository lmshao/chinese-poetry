[
    {
        "author": "高荷",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "妄作非吾事，罢官饥尔曹。",
            "此心常去住，何日遂孤高。",
            "雁伴乌疮脱，蝇营狗跛劳。",
            "不如张仲蔚，门外长蓬蒿。"
        ],
        "notes": "",
        "id": "cc352223d7a827e91cfee8cf5fe7e176"
    },
    {
        "author": "高荷",
        "dynasty": "宋",
        "type": "诗",
        "rhythmic": "",
        "title": "上黄太史",
        "preface": "",
        "paragraphs": [
            "万里南溪郡，黄香得赐环。",
            "盛名喧海内，摧翮返云间。",
            "太史资诚峻，郎官选亦悭。",
            "朝廷才特起，堂奥援谁扳。",
            "一梦追前事，群公厄后艰。",
            "中伤皆死祸，放逐罕生还。",
            "别驾之戎僰，侨居傍草菅。",
            "想知谙鸟道，闻说异人寰。",
            "杨子家元窘，王维室久鳏。",
            "𫛳来心破碎，猨叫泪湲潺。",
            "达观终难得，羁愁必易删。",
            "众情相恻悯，灵物自恬憪。",
            "迥阁澄秋晚，幽窗耸夜跧。",
            "蜀天何处尽，巴月几回弯。",
            "坠履魂空断，遗弓涕忽潸。",
            "石门凄殿楯，铜雀惨宫鬟。",
            "帝统联仁圣，皇恩感艳顽。",
            "网罗疏党禁，诛蔓扫朋奸。",
            "点检金闺彦，凋零玉笋班。",
            "尚令宗庙器，遥隔鬼门关。",
            "拊髀咨询及，含香诰命颁。",
            "笑谈趋赤县，吟咏落乌蛮。",
            "奏记怀东观，移文颔北山。",
            "应将九迁待，未补七年闲。",
            "士愧千钧弩，身谋五两纶。",
            "退藏欣望气，延仰窃窥斑。",
            "昌谷词源窄，浯溪笔力孱。",
            "斵轮深类扁，投斧欲随般。",
            "鹄卵真能伏，龙鳞敢冀攀。",
            "不嗔无绍介，试遣略承颜。"
        ],
        "notes": "",
        "id": "56cef521eef5ef64b70fa4a92ba35c8c"
    },
    {
        "author": "高荷",
        "dynasty": "宋",
        "type": "诗",
        "rhythmic": "",
        "title": "国香",
        "preface": "",
        "paragraphs": [
            "南溪太史还朝晚，息驾江陵颇从款。",
            "彩毫曾咏水仙花，可惜国香天不管。",
            "将花托意为罗敷，十七未有十五余。",
            "宋玉门墙纡贵从，蓝桥庭户怪贫居。",
            "十年目色遥成处，公更不来天上去。",
            "已嫁邻姬窈窕姿，空传墨客殷勤句。",
            "闻道离鸾别鹤悲，藁碪无赖鬻蛾眉。",
            "桃花结子风吹后，巫峡行云梦足时。",
            "田郎好事知渠久，酬赠明珠同石友。",
            "憔悴犹疑洛浦妃，风流固可章台柳。",
            "宝髻犀梳金凤翘，尊前初识董娇饶。",
            "来迟杜牧应须恨，愁杀苏州也合销。",
            "却把水仙花说似，猛省西家黄学士。",
            "乃能知妾妾当时，悔不书空作黄字。",
            "王子初闻话此祥，索诗裁与漫凄凉。",
            "只今驱豆无方法，徒使田郎号国香。"
        ],
        "notes": "",
        "id": "892b815d2da74201b0031f505eddd89d"
    },
    {
        "author": "高荷",
        "dynasty": "宋",
        "type": "诗",
        "rhythmic": "",
        "title": "和山谷题李亮功家周昉画美人琴阮图",
        "preface": "",
        "paragraphs": [
            "丹青有神艺，周郎独能兼。",
            "图画绝世人，真态不可添。",
            "却怜如画者，相与落谁手。",
            "想像犹可言，雨重烟笼柳。"
        ],
        "notes": "",
        "id": "ce09f0c55cc32edeee1800be6fb44a60"
    },
    {
        "author": "高荷",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "浪头送过皇天荡，夕阳引到乌衣巷。",
            "恶风退作六鹢飞，清秋不成一鹗上。",
            "故人情亲在千里，万金不如一番纸。",
            "望断云边鸿影稀，似听枝间鹊声喜。"
        ],
        "notes": "",
        "id": "1019a5b12a1094a4e06b28f132e82818"
    },
    {
        "author": "高荷",
        "dynasty": "宋",
        "type": "诗",
        "rhythmic": "",
        "title": "答山谷先生",
        "preface": "",
        "paragraphs": [
            "四篇诗得褭蹄金，妙旨初临法语寻。",
            "要我尽除儿子气，知公全用老婆心。",
            "平章许事真难可，付嘱斯文岂易任。",
            "感激面东垂涕泗，高山从此少知音。"
        ],
        "notes": "",
        "id": "326c706154501b543cdd56730baadbf9"
    },
    {
        "author": "高荷",
        "dynasty": "宋",
        "type": "诗",
        "rhythmic": "",
        "title": "蜡梅",
        "preface": "",
        "paragraphs": [
            "少镕蜡泪装应似，多𦶟龙涎臭不如。",
            "只恐春风有机事，夜来开破几丸书。"
        ],
        "notes": "",
        "id": "946245bae7d49319f907bcf20ec27f82"
    },
    {
        "author": "高荷",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "所喜江陵得真处，沮漳依旧两川横。"
        ],
        "notes": "",
        "id": "e97f2f2c0719e265b498b55761a4cdd8"
    },
    {
        "author": "高荷",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "亲祠堂主鸾曾驻，善梦先生蝶不归。"
        ],
        "notes": "",
        "id": "ce7a969588ae23dabc68bc2009bba9ba"
    },
    {
        "author": "高荷",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "沙软绿头相并鸭，水深红尾自跳鱼。"
        ],
        "notes": "",
        "id": "5944d8d33332ab8ca9d9143c813e7f92"
    },
    {
        "author": "高荷",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "威强九鼎惧，丧乱一台成。"
        ],
        "notes": "",
        "id": "765c763fe01d7627c2beb9a0f0a51fd5"
    },
    {
        "author": "高荷",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "勃兴连谷雨，闰位次花王。"
        ],
        "notes": "",
        "id": "392c649cc462dc24db9d5c67c23d4464"
    },
    {
        "author": "高荷",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "佳人鬬草百，稚子击毬双。"
        ],
        "notes": "",
        "id": "3fc52d2746107ab33c8d1582b6908bf5"
    },
    {
        "author": "高荷",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "辨虽豪白马，谗亦困青蝇。"
        ],
        "notes": "",
        "id": "8ba335fe7f339501c9281558a34ba2d6"
    }
]