[
    {
        "author": "郭元振",
        "dynasty": "唐",
        "type": "诗",
        "rhythmic": "",
        "title": "相和歌辞 王昭君三首 一",
        "preface": "",
        "paragraphs": [
            "自嫁单于国，长衔汉掖悲。",
            "容颜日顦顇，有甚画图时。"
        ],
        "notes": "",
        "id": "1ef6c4c653be1f4684e21a60104f4f6a"
    },
    {
        "author": "郭元振",
        "dynasty": "唐",
        "type": "诗",
        "rhythmic": "",
        "title": "相和歌辞 王昭君三首 二",
        "preface": "",
        "paragraphs": [
            "厌践冰霜域，嗟为边塞人。",
            "思从汉南猎，一见汉家尘。"
        ],
        "notes": "",
        "id": "6e950e91b6b82848ba0695e0a6d3b040"
    },
    {
        "author": "郭元振",
        "dynasty": "唐",
        "type": "诗",
        "rhythmic": "",
        "title": "相和歌辞 王昭君三首 三",
        "preface": "",
        "paragraphs": [
            "闻有南河信，传闻杀画师。",
            "始知君惠重，更遣画蛾眉。"
        ],
        "notes": "",
        "id": "f8775cb0843eae69fbc792214e961337"
    },
    {
        "author": "郭元振",
        "dynasty": "唐",
        "type": "诗",
        "rhythmic": "",
        "title": "相和歌辞 子夜四时歌六首 春歌二首 一",
        "preface": "",
        "paragraphs": [
            "青楼含日光，绿池起风色。",
            "赠子同心花，殷勤此何极。"
        ],
        "notes": "",
        "id": "91cbe018ec49d090b5a3521aed2f0034"
    },
    {
        "author": "郭元振",
        "dynasty": "唐",
        "type": "诗",
        "rhythmic": "",
        "title": "相和歌辞 子夜四时歌六首 春歌二首 二",
        "preface": "",
        "paragraphs": [
            "陌头杨柳枝，已被春风吹。",
            "妾心正断绝，君怀那得知。"
        ],
        "notes": "",
        "id": "4efa6389f02f7342163e3620b46a1a67"
    },
    {
        "author": "郭元振",
        "dynasty": "唐",
        "type": "诗",
        "rhythmic": "",
        "title": "相和歌辞 子夜四时歌六首 秋歌二首 一",
        "preface": "",
        "paragraphs": [
            "邀欢空伫立，望美频回顾。",
            "何时复采菱？江中密相遇。"
        ],
        "notes": "",
        "id": "5caabf384dd6a3bedc4932c4d236b275"
    },
    {
        "author": "郭元振",
        "dynasty": "唐",
        "type": "诗",
        "rhythmic": "",
        "title": "相和歌辞 子夜四时歌六首 秋歌二首 二",
        "preface": "",
        "paragraphs": [
            "辟恶茱萸囊，延年菊花酒。"
        ],
        "notes": "",
        "id": "a23d12ef8afa9376909931713da41afc"
    },
    {
        "author": "郭元振",
        "dynasty": "唐",
        "type": "诗",
        "rhythmic": "",
        "title": "相和歌辞 子夜四时歌六首 冬歌二首 一",
        "preface": "",
        "paragraphs": [
            "北极严气升，南至温风谢。",
            "调丝竞短歌，拂枕怜长夜。"
        ],
        "notes": "",
        "id": "734529f99bca4a83b909ea3195afa876"
    },
    {
        "author": "郭元振",
        "dynasty": "唐",
        "type": "诗",
        "rhythmic": "",
        "title": "相和歌辞 子夜四时歌六首 冬歌二首 二",
        "preface": "",
        "paragraphs": [
            "帷横双翡翠，被卷两鸳鸯。",
            "婉态不自得，宛转君王床。"
        ],
        "notes": "",
        "id": "aa7f5011e12fe2f03fb17b254f84f00c"
    },
    {
        "author": "郭元振",
        "dynasty": "唐",
        "type": "诗",
        "rhythmic": "",
        "title": "杂曲歌辞 春江曲",
        "preface": "",
        "paragraphs": [
            "江水春沈沈，上有双竹林。",
            "竹叶坏水色，郎亦坏人心。"
        ],
        "notes": "",
        "id": "35ff765c6068945bb679e848f311c6a6"
    }
]