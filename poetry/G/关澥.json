[
    {
        "author": "关澥",
        "dynasty": "宋",
        "type": "诗",
        "rhythmic": "",
        "title": "绝句  其一",
        "preface": "",
        "paragraphs": [
            "野艇归时蒲叶雨，缲车鸣处楝花风。",
            "江南旧日经行地，尽在于今醉梦中。"
        ],
        "notes": "",
        "id": "d77610a8cdba3c1d8b57fd98b196fc12"
    },
    {
        "author": "关澥",
        "dynasty": "宋",
        "type": "诗",
        "rhythmic": "",
        "title": "绝句  其二",
        "preface": "",
        "paragraphs": [
            "寺官官小未朝参，红日半竿春睡酣。",
            "为报邻鸡莫惊起，且容归梦到江南。"
        ],
        "notes": "",
        "id": "fdf5e88677d1db25c4545289ad35dad5"
    },
    {
        "author": "关澥",
        "dynasty": "宋",
        "type": "诗",
        "rhythmic": "",
        "title": "游九锁",
        "preface": "",
        "paragraphs": [
            "山下寒流咽细泉，晓林浮日自生烟。",
            "九峰密锁疑无路，五洞潜通别有天。",
            "羽客依山多得道，昔人涉海谩求仙。",
            "我来要学栖真事，愿借孤云一榻眠。"
        ],
        "notes": "",
        "id": "ce661511c69f9089d3101f1767aebbc6"
    }
]