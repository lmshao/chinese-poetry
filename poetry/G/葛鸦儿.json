[
    {
        "author": "葛鸦儿",
        "dynasty": "唐",
        "type": "诗",
        "rhythmic": "",
        "title": "怀良人",
        "preface": "",
        "paragraphs": [
            "蓬鬓荆钗世所稀，布裙犹是嫁时衣。",
            "胡麻好种无人种，正是归时不见归。"
        ],
        "notes": "",
        "id": "c849fb0bf909d3b12e1eb9ebfb7e73ba"
    },
    {
        "author": "葛鸦儿",
        "dynasty": "唐",
        "type": "诗",
        "rhythmic": "",
        "title": "会仙诗 一",
        "preface": "",
        "paragraphs": [
            "彩凤摇摇下翠微，烟光漠漠徧芳枝。",
            "玉窗仙会何人见，唯有春风仔细知。"
        ],
        "notes": "",
        "id": "2017b34c070d5d08323b9147d32f7820"
    },
    {
        "author": "葛鸦儿",
        "dynasty": "唐",
        "type": "诗",
        "rhythmic": "",
        "title": "会仙诗 二",
        "preface": "",
        "paragraphs": [
            "烟霞迤逦接蓬莱，宫殿参差晓日开。",
            "群玉山前人别处，紫鸾飞起望仙台。"
        ],
        "notes": "",
        "id": "754fa42dfba333616905dc7c831bd1a3"
    }
]