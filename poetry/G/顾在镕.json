[
    {
        "author": "顾在镕",
        "dynasty": "唐",
        "type": "诗",
        "rhythmic": "",
        "title": "题玉芝双奉院",
        "preface": "",
        "paragraphs": [
            "入门如洞府，花木与时稀。",
            "夜坐山当户，秋吟叶满衣。",
            "犬随童子出，鸟避俗人飞。",
            "至药应将熟，年年火气微。"
        ],
        "notes": "",
        "id": "93abbdf3b763c4e708e036404e4fd4ec"
    },
    {
        "author": "顾在镕",
        "dynasty": "唐",
        "type": "诗",
        "rhythmic": "",
        "title": "宿麻平驿",
        "preface": "",
        "paragraphs": [
            "及到怡情处，暂忘登陟劳。",
            "青山看不厌，明月坐来高。",
            "犬为孤村吠，猨因冷木号。",
            "微吟还独酌，多兴忆同袍。"
        ],
        "notes": "",
        "id": "08ba13c0cf73819c3f3fd428feb0c2c2"
    },
    {
        "author": "顾在镕",
        "dynasty": "唐",
        "type": "诗",
        "rhythmic": "",
        "title": "题光福上方塔",
        "preface": "",
        "paragraphs": [
            "苍岛孤生白浪中，倚天高塔势翻空。",
            "烟凝远岫列寒翠，霜染疎林堕碎红。",
            "汀沼或栖彭泽雁，楼台深贮洞庭风。",
            "六时金磬落何处，偏傍芦苇惊钓翁。"
        ],
        "notes": "",
        "id": "f87593520ce262e024cf6a6c124641da"
    }
]