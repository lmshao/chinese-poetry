[
    {
        "author": "葛秋崖",
        "dynasty": "宋",
        "type": "诗",
        "rhythmic": "",
        "title": "唐明皇游月宫",
        "preface": "",
        "paragraphs": [
            "秦汉求仙事已非，等闲却遇月中妃。",
            "如何不觅长生药，只记霓裳一曲归。"
        ],
        "notes": "",
        "id": "34df6eb0fc94caa4f5fef68eb5785f44"
    },
    {
        "author": "葛秋崖",
        "dynasty": "宋",
        "type": "诗",
        "rhythmic": "",
        "title": "故公子家",
        "preface": "",
        "paragraphs": [
            "绣户朱栏柳树春，外间不识内间贫。",
            "白头园子无支给，自种盆花卖与人。"
        ],
        "notes": "",
        "id": "5fb3035932f69e3acc702882f0f049aa"
    },
    {
        "author": "葛秋崖",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "二十四友金谷宴，千三百里锦帆游。",
            "人间无此春风乐，乐极人间无此愁。"
        ],
        "notes": "",
        "id": "db4c59306d9d0932abc9a3d87426b45c"
    }
]