[
    {
        "author": "古成之",
        "dynasty": "宋",
        "type": "诗",
        "rhythmic": "",
        "title": "临卒书诗",
        "preface": "",
        "paragraphs": [
            "物外乾坤谁得到，壶中日月我曾游。",
            "留今留古曾留得，一醉浮生万事休。"
        ],
        "notes": "",
        "id": "091a0196d9f2edb7d965458fe5b27f18"
    },
    {
        "author": "古成之",
        "dynasty": "宋",
        "type": "诗",
        "rhythmic": "",
        "title": "忆罗浮",
        "preface": "",
        "paragraphs": [
            "忆昔浮最上峰，当年曾得寄仙踪。",
            "凭阑月色出沧海，欹枕秋声入古松。",
            "采药静寻幽涧洗，寄书闲仗白云封。",
            "红尘一下拘名利，不听山间午夜钟。"
        ],
        "notes": "",
        "id": "854e3e4a7be4a0837cb2e13b3a7ad6a6"
    },
    {
        "author": "古成之",
        "dynasty": "宋",
        "type": "诗",
        "rhythmic": "",
        "title": "五僊观二首  其一",
        "preface": "",
        "paragraphs": [
            "拨破浮尘入紫烟，五羊坛上访神僊。",
            "人间自觉无闲地，城里谁知有洞天。",
            "竹叶影繁笼药圃，桃花香煖映芝田。",
            "吟余池畔聊欹枕，风雨萧萧吹白莲。"
        ],
        "notes": "",
        "id": "a750de35cdc6ca7d464f63fe46d3d269"
    },
    {
        "author": "古成之",
        "dynasty": "宋",
        "type": "诗",
        "rhythmic": "",
        "title": "五僊观二首  其二",
        "preface": "",
        "paragraphs": [
            "玄元分古观，南镇越王城。",
            "五石空留瑞，群仙不记名。",
            "丹砂虽久炼，鸡犬自长生。",
            "槛簇鳌头景，门通鹤颈程。",
            "烟霞随砌起，花木逐时荣。",
            "古井涵虚碧，疏钟入户清。",
            "荒芜怜夜色，寒溜引秋声。",
            "丹灶封苔老，芝田积雨平。",
            "风光齐岳麓，音信接朱明。",
            "愿将身从此，乘云到平京。"
        ],
        "notes": "",
        "id": "8c2b0393330b551707a169658cdcee73"
    },
    {
        "author": "古成之",
        "dynasty": "宋",
        "type": "诗",
        "rhythmic": "",
        "title": "怀石楼",
        "preface": "",
        "paragraphs": [
            "相思天一边，知在石楼间。",
            "高卧客稀到，数峰人共闲。",
            "仙方新更试，易疏旧曾删。",
            "好探鳌头信，时应有鹤还。"
        ],
        "notes": "",
        "id": "fdbdc15bb2b6384379c172f0ae80764a"
    },
    {
        "author": "古成之",
        "dynasty": "宋",
        "type": "诗",
        "rhythmic": "",
        "title": "贪泉",
        "preface": "",
        "paragraphs": [
            "贤良知足辱，为尔戒贪名。",
            "一酌不能惑，千年依旧清。",
            "深涵秋汉色，冷浸古松声。",
            "珍重荒碑在，何人曾泪倾。"
        ],
        "notes": "",
        "id": "94c577548626d074bc5045077a4534ed"
    },
    {
        "author": "古成之",
        "dynasty": "宋",
        "type": "诗",
        "rhythmic": "",
        "title": "游天通真身塔",
        "preface": "",
        "paragraphs": [
            "洁志登高塔，西南对海城。",
            "一真虽有相，万法本无生。",
            "梅雨侵窗冷，天风入海清。",
            "临回慵更语，祖意自分明。"
        ],
        "notes": "",
        "id": "8fc2f75680926f9bb3428cac6665fc7a"
    },
    {
        "author": "古成之",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "寰中有道逢千载，岭外观光祇一人。"
        ],
        "notes": "",
        "id": "cd0bca0e65d63ce06d498915a7b7bf9a"
    }
]