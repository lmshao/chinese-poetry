[
    {
        "author": "龚大明",
        "dynasty": "宋",
        "type": "诗",
        "rhythmic": "",
        "title": "山居  其一",
        "preface": "",
        "paragraphs": [
            "山居好，山居好，鹤唳猿啼饯昏晓。",
            "碧窗柏子炷炉香，趺坐蒲团诵黄老。"
        ],
        "notes": "",
        "id": "2e521afb65955ba7a7dfe0c163a004fe"
    },
    {
        "author": "龚大明",
        "dynasty": "宋",
        "type": "诗",
        "rhythmic": "",
        "title": "山居  其二",
        "preface": "",
        "paragraphs": [
            "山居好，山居好，门对青山水环遶。",
            "一榻烟霞梦寐清，我以不贪为至宝。"
        ],
        "notes": "",
        "id": "c382df08b9c806c1a73b41e5e6170453"
    },
    {
        "author": "龚大明",
        "dynasty": "宋",
        "type": "诗",
        "rhythmic": "",
        "title": "山居  其三",
        "preface": "",
        "paragraphs": [
            "山居好，山居好，竹杖芒鞋恣幽讨。",
            "坐分苔石树阴凉，闲数落花听啼鸟。"
        ],
        "notes": "",
        "id": "0e0ac0ee332f86759a13c2017ea3d1dc"
    },
    {
        "author": "龚大明",
        "dynasty": "宋",
        "type": "诗",
        "rhythmic": "",
        "title": "山居  其四",
        "preface": "",
        "paragraphs": [
            "山居好，山居好，𣃁月锄云种瑶草。",
            "泠泠碧涧响寒泉，蔌蔌落花风自扫。"
        ],
        "notes": "",
        "id": "b52c499b9b9cd23129842465f4b1b0fc"
    },
    {
        "author": "龚大明",
        "dynasty": "宋",
        "type": "诗",
        "rhythmic": "",
        "title": "赠道友雪崖朱先生",
        "preface": "",
        "paragraphs": [
            "清高绝，雪崖翁，向上元机顿观通。",
            "金鼎有丹成九转，凝然宴坐白云中。"
        ],
        "notes": "",
        "id": "686f31e64ada4c00bb4fe09bd05df599"
    },
    {
        "author": "龚大明",
        "dynasty": "宋",
        "type": "诗",
        "rhythmic": "",
        "title": "赠道友怡云潘先生",
        "preface": "",
        "paragraphs": [
            "九转工夫真妙绝，丹炉进火徐徐热。",
            "离龙坎虎自归降，姹女婴儿共欢悦。",
            "天机密运造元微，精采神光迥然别。",
            "枝头结果有时红，骖鸾跨鹤神仙列。"
        ],
        "notes": "",
        "id": "d4b5a332db1ab769e7335c390aa24693"
    },
    {
        "author": "龚大明",
        "dynasty": "宋",
        "type": "诗",
        "rhythmic": "",
        "title": "南湖",
        "preface": "",
        "paragraphs": [
            "梅霖初歇水平湖，湖上青山展画图。",
            "更著楼台相掩映，风流端不减西湖。"
        ],
        "notes": "",
        "id": "946b18a93a720ce2ab7fc11e2ce7c12f"
    },
    {
        "author": "龚大明",
        "dynasty": "宋",
        "type": "诗",
        "rhythmic": "",
        "title": "和鹤林吴泳题艮泓轩",
        "preface": "",
        "paragraphs": [
            "知与坡仙有宿盟，来贤岩畔旧经行。",
            "节同老柏岁寒操，心契焦桐太古声。",
            "云出九峰龙起蛰，风清五夜鹤传鸣。",
            "须公一柱擎天力，妙斡洪钧大发生。"
        ],
        "notes": "",
        "id": "339de5c234d37f376742478010257ba7"
    }
]