[
    {
        "author": "郭知运",
        "dynasty": "宋",
        "type": "诗",
        "rhythmic": "",
        "title": "清爱堂",
        "preface": "",
        "paragraphs": [
            "清爱堂前竹色佳，留烟带月翠横斜。",
            "日长吏散庭空后，风景萧萧对瀹茶。"
        ],
        "notes": "",
        "id": "35fe547e28da8973cd9175bbea3ce344"
    },
    {
        "author": "郭知运",
        "dynasty": "宋",
        "type": "诗",
        "rhythmic": "",
        "title": "题双庙",
        "preface": "",
        "paragraphs": [
            "唐祚中不振，孽胡恣奸骄。",
            "君德弗克终，治乱在一朝。",
            "渠魁睥神器，四海俱动摇。",
            "向来为厉阶，其迹已冰消。",
            "中兴功孰盛，张许冠百僚。",
            "堂堂二公烈，千古名不凋。",
            "义胆极华岳，忠肝齐斗杓。",
            "平生慕节义，卜居祠匪遥。",
            "丹青就湮鬰，古屋风萧萧。",
            "英灵如可问，激懦讨惛妖。"
        ],
        "notes": "",
        "id": "32aef879d4479d48b83e29a05e6ee0c1"
    },
    {
        "author": "郭知运",
        "dynasty": "宋",
        "type": "诗",
        "rhythmic": "",
        "title": "登凌歊台",
        "preface": "",
        "paragraphs": [
            "台荒落日屯，台名空在耳。",
            "大江天际来，叠障云边起。",
            "空见梵王宫，占断黄山址。",
            "残碑何处扪，塔影秋空里。"
        ],
        "notes": "",
        "id": "620652a7cd63632c1e2032ea3f3ffa7a"
    },
    {
        "author": "郭知运",
        "dynasty": "宋",
        "type": "诗",
        "rhythmic": "",
        "title": "岳阳楼纪兴",
        "preface": "",
        "paragraphs": [
            "淼淼长江百尺楼，楼头宿雨坐来收。",
            "天连衡岳烟光淡，日抱潇湘水气浮。",
            "风月岂消今古恨，江湖空代庙廊忧。",
            "风波满目乡关远，梦遶鸳湖问钓舟。"
        ],
        "notes": "",
        "id": "c8d093afe55483a42788e3b4259421c1"
    },
    {
        "author": "郭知运",
        "dynasty": "宋",
        "type": "诗",
        "rhythmic": "",
        "title": "寄杨公暗修撰",
        "preface": "",
        "paragraphs": [
            "秀翮翩翩五采鸾，乘云飞傍玉阑干。",
            "天开金马文章署，诏选银鱼侍从官。",
            "念我覊栖三澨水，怜君出入五云端。",
            "从容退食鸣琴处，肯信风尘作吏难。"
        ],
        "notes": "",
        "id": "55d5c222cd235d7e38b85e244888b4dc"
    },
    {
        "author": "郭知运",
        "dynasty": "宋",
        "type": "诗",
        "rhythmic": "",
        "title": "送张子韶谪居南安",
        "preface": "",
        "paragraphs": [
            "棱棱直节振朝班，孤剑冲风夜度关。",
            "东海波涛明主德，西江烟雨逐臣颜。",
            "霜青枫老丹成树，月落猿啼泪满山。",
            "横浦栖迟君莫恨，已留名姓在人间。"
        ],
        "notes": "",
        "id": "b5b4cbc275afef82c51b8c356360072c"
    },
    {
        "author": "郭知运",
        "dynasty": "宋",
        "type": "诗",
        "rhythmic": "",
        "title": "寄孟始兄兼示弟姪",
        "preface": "",
        "paragraphs": [
            "奄忽离家已数秋，湖山何日扫松楸。",
            "封章允得天恩许，便买春风海上舟。"
        ],
        "notes": "",
        "id": "8e216ed6acaa53f6669cc6854f4cb805"
    },
    {
        "author": "郭知运",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "鼋鼎功名染指来，故园山水亦悠哉。",
            "可人最是猥园菊，不待秋风也自开。"
        ],
        "notes": "",
        "id": "84b7aaa2a37f74cc77e46dfafd240d1d"
    },
    {
        "author": "郭知运",
        "dynasty": "宋",
        "type": "诗",
        "rhythmic": "",
        "title": "早春",
        "preface": "",
        "paragraphs": [
            "年来飘泊任西东，解组论文意自雄。",
            "腊尽竺溪渔唱晚，杏花溪上又春风。"
        ],
        "notes": "",
        "id": "4c4a46457d4d25aebb2accab234c9fa4"
    }
]