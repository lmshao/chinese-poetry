[
    {
        "author": "褚遂良",
        "dynasty": "唐",
        "type": "诗",
        "rhythmic": "",
        "title": "安德山池宴集",
        "preface": "",
        "paragraphs": [
            "伏枥丹霞外，遮园焕景舒。",
            "行云泛层阜，蔽月下清渠。",
            "亭中奏赵瑟，席上舞燕裾。",
            "花落春莺晚，风光夏叶初。",
            "良朋比兰蕙，雕藻迈琼琚。",
            "独有狂歌客，来承欢宴余。"
        ],
        "notes": "",
        "id": "b5b88ca8986a1a860c8eec338f8f8657"
    },
    {
        "author": "褚遂良",
        "dynasty": "唐",
        "type": "诗",
        "rhythmic": "",
        "title": "辽东侍宴山夜临秋同赋临韵应诏",
        "preface": "",
        "paragraphs": [
            "涿野轩皇陈，丹浦帝尧心。",
            "弯弧射封豕，解网纵前禽。",
            "慿高御爽节，流月扬清阴。",
            "雾匝长城险，云归渤澥深。",
            "飜垗入层汉，落雁警遥岑。",
            "露条疏更响，凉蝉寂不吟。",
            "三韩初静乱，八桂始披襟。",
            "商飚泛轻武，自涧引衣簮。",
            "酒漾投川醁，歌传芳树音。",
            "边烽良永□，麾旆竦成林。"
        ],
        "notes": "",
        "id": "2707185ff1d02165e3a86e8d95444756"
    },
    {
        "author": "褚遂良",
        "dynasty": "唐",
        "type": "诗",
        "rhythmic": "",
        "title": "春日侍宴望海应诏",
        "preface": "",
        "paragraphs": [
            "从军渡蓬海，万里正苍苍。",
            "萦波回地轴，激浪上天潢。",
            "夕云类鹏徙，春涛疑盖张。",
            "天吴静无际，金驾俨成行。",
            "戈船凌白日，鞭石[耿]（秋）虹梁。",
            "电举[朝]（潮）宗外，风驱韩貊乡。",
            "之罘初播雨，辽碣始分光。",
            "麾城湛□□，□□□□□。",
            "同文渐边服，入塞伫歌倡。",
            "（据《翰林学士集》校改。",
            "）。"
        ],
        "notes": "",
        "id": "bccac3588d6fe077ad418feddf6cbfdd"
    },
    {
        "author": "褚遂良",
        "dynasty": "唐",
        "type": "诗",
        "rhythmic": "",
        "title": "奉和行经破薛举战地应诏",
        "preface": "",
        "paragraphs": [
            "王功先美化，帝略蕴戎昭。",
            "鱼骊（友人蒋礼来同志谓当作鱼丽，本《左传》。",
            "）入丹浦，龙战起鸣条。",
            "长剑星光落，高旗月影摇。",
            "（《翰林学士集》此句缺「摇」字。",
            "）昔往摧勍寇，今巡奏短箫。",
            "旌门丽霜景，帐殿含秋飇。",
            "□池水未结，（「□池」，《翰林学士集》作「□沲」，上字下半残存，疑为「河」字。",
            "）官渡柳初凋。",
            "边烽夕雾卷，关陈晓云销。",
            "鸿名兼辙迹，至圣俯唐尧。",
            "睿藻烟霞焕，天声宫羽调。",
            "平分共饮德，率土更闻韶。",
            "（以上三诗载《武林往哲遗著》。",
            "）（以上三诗皆出日本尾张国真福寺藏唐卷子本《翰林学士集》。",
            "此集清末田贵阳陈田携归影刻传世。",
            "）。"
        ],
        "notes": "",
        "id": "cb4bc75faf05e6d91e113d28403334b3"
    },
    {
        "author": "褚遂良",
        "dynasty": "唐",
        "type": "诗",
        "rhythmic": "",
        "title": "湘潭偶题诗",
        "preface": "",
        "paragraphs": [
            "远山酋萃（友人蒋礼垗同志谓当作「𡺚崒」。",
            "）翠凝烟，烂漫桐花二月天。",
            "游徧九衢灯火夜，归来月挂海棠前。",
            "（此诗载《槐庐丛书》、《金石录补》卷二十二。",
            "《全唐诗续补遗》卷一据《佘山诗话》录此诗，今删去。",
            "首句「酋萃」二字，《佘山诗话》正作「𡺚崒」，与蒋说合。",
            "明陈继儒《妮古录》卷一谓宋咸淳中邑令赵必穆于池中得断碑，上刻此诗。",
            "首句二字亦作「𡺚崒」。",
            "录此诗后云「余皆莫辨」。",
            "）（〖1〗《槐庐丛书》、《金石录补》按此为褚遂良贬潭州都督时所作。",
            "）。"
        ],
        "notes": "",
        "id": "506918f8c122af196c66e94215b7918b"
    }
]