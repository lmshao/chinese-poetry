[
    {
        "author": "张渐",
        "dynasty": "唐",
        "type": "诗",
        "rhythmic": "",
        "title": "朗月行",
        "preface": "",
        "paragraphs": [
            "朗月照帘幌，清夜有余姿。",
            "洞房怨孤枕，挟琴爱前墀。",
            "萱草已数叶，梨花复徧枝。",
            "去岁草始荣，与君新相知。",
            "今年花未落，谁分生别离。",
            "代情难重论，人事好乖移。",
            "合比月华满，分同月易亏。",
            "亏月当再圆，人别星陨天。",
            "吾欲竟此曲，意深不可传。",
            "叹息孤鸾鸟，伤心明镜前。"
        ],
        "notes": "",
        "id": "4d1618c68235d4c897e4e548ae1e260f"
    }
]