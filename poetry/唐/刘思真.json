[
    {
        "author": "刘思真",
        "dynasty": "唐",
        "type": "诗",
        "rhythmic": "",
        "title": "丑妇赋",
        "preface": "",
        "paragraphs": [
            "人皆得令室，我命独何[咎]（吝）（从安刻本改）。",
            "不遇姜任德，正值丑恶妇。",
            "才质陋且俭，姿容剧嫫母。",
            "鹿头猕猴面，推额复出口。",
            "折頞靥楼鼻，两眼䫜（一交切）如臼。",
            "肤如老桑皮，耳如侧两手。",
            "头如研米槌，发如掘扫帚。",
            "恶观丑仪容，不媚似铺首。",
            "暗钝拙梳髻，刻画又更丑。",
            "妆颊如狗舐，额上独偏厚。",
            "朱唇如踏血，画眉如鼠负。",
            "傅粉堆颐下，面中不徧有。",
            "领如盐豉囊，袖如常拭釜。",
            "履中如和泥，爪甲长有垢。",
            "脚皲可容箸，熟视今人呕。",
            "（见《初学记》卷十九）。"
        ],
        "notes": "",
        "id": "c24244b390efde300e0380ae07436a2c"
    }
]