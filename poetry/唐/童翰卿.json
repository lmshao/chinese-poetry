[
    {
        "author": "童翰卿",
        "dynasty": "唐",
        "type": "诗",
        "rhythmic": "",
        "title": "昆明池织女石",
        "preface": "",
        "paragraphs": [
            "一片昆明石，千秋织女名。",
            "见人虚脉脉，临水更盈盈。",
            "苔作轻衣色，波为促杼声。",
            "岸云连鬓湿，沙月对眉生。",
            "有脸莲同笑，无心鸟不惊。",
            "还如朝镜里，形影两分明。"
        ],
        "notes": "",
        "id": "f5346317ba4f6557b476fc80ee8ecb09"
    },
    {
        "author": "童翰卿",
        "dynasty": "唐",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "大朴逐物尽，哀我天地功。",
            "争得荣辱心，洒然归西风。"
        ],
        "notes": "",
        "id": "4f1bbc2ad4e11b34df265227df904585"
    }
]