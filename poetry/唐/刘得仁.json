[
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "听歌",
        "preface": "",
        "paragraphs": [
            "朱槛满明月，美人歌落梅。",
            "忽惊尘起处，疑是有风来。",
            "一曲听初彻，几年愁暂开。",
            "东南正云雨，不得见阳台。"
        ],
        "notes": "",
        "id": "6d8b43fe87381f1490302508b7893aa5"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "青龙寺僧院",
        "preface": "",
        "paragraphs": [
            "常多簪组客，非独看高松。",
            "此地堪终日，开门见数峰。",
            "苔新禽迹少，泉冷树阴重。",
            "师意如山里，空房晓暮钟。"
        ],
        "notes": "",
        "id": "f429be80272f0e84743c6a1847ff08c9"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "夏夜会同人",
        "preface": "",
        "paragraphs": [
            "沈沈清暑夕，星斗俨虚空。",
            "岸帻栖禽下，烹茶玉漏中。",
            "形骸忘已久，偃仰趣无穷。",
            "日汲泉来漱，微开密筿风。"
        ],
        "notes": "",
        "id": "1c2267a72e1946d9f5cab77a97c55ed2"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "游崔监丞城南别业",
        "preface": "",
        "paragraphs": [
            "门与青山近，青山复几重。",
            "雪融皇子岸，春浥翠微峰。",
            "地有经冬草，林无未老松。",
            "竹寒溪隔寺，晴日直闻钟。"
        ],
        "notes": "",
        "id": "a43a03b3147dbdc4de944881121c01cd"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "荅韦先辈春雨后见寄",
        "preface": "",
        "paragraphs": [
            "风散五更雨，鸟啼三月春。",
            "轩窗透初日，砚席绝纤尘。",
            "帝里峰头出，邻家树色新。",
            "怜君高且静，有句寄闲人。"
        ],
        "notes": "",
        "id": "00fff793cfeb1439ce5d1fbf1fe53fe1"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "题吴先生山居",
        "preface": "",
        "paragraphs": [
            "先生此幽隐，便可谢人群。",
            "潭底见秋石，树间飞霁云。",
            "山居心已惯，俗事耳憎闻。",
            "念我要多疾，开炉药许分。"
        ],
        "notes": "",
        "id": "ff4b989a4eed824349db348f25eeedeb"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "晚游慈恩寺",
        "preface": "",
        "paragraphs": [
            "寺去幽居近，每来因采薇。",
            "伴僧行不困，临水语忘归。",
            "磬动青林晚，人惊白鹭飞。",
            "堪嗟浮俗事，皆与道相违。"
        ],
        "notes": "",
        "id": "a16f965b7d257252c879987ee16959db"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "题王处士山居",
        "preface": "",
        "paragraphs": [
            "茅堂入谷远，林暗绝其邻。",
            "终日有流水，经年无到人。",
            "溪云常欲雨，山洞别开春。",
            "自得仙家术，栽松独养真。"
        ],
        "notes": "",
        "id": "316cc6ff52061e2c665dcfcfd9deb2c7"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "宿僧院",
        "preface": "",
        "paragraphs": [
            "禅地无尘夜，焚香话所归。",
            "树摇幽鸟梦，萤入定僧衣。",
            "破月斜天半，高河下露微。",
            "翻令嫌白日，动即与心违。"
        ],
        "notes": "",
        "id": "41bbf11023fbf8e7b6437513618d00a9"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "晓别吕山人",
        "preface": "",
        "paragraphs": [
            "疎钟兼漏尽，曙色照青氛。",
            "栖鹤出高树，山人归白云。",
            "月盈期重宿，丹熟约相分。",
            "羡入秋风洞，幽泉仔细闻。"
        ],
        "notes": "",
        "id": "841d993ec551de57efc97c4f4da96824"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "送知全禅师南游",
        "preface": "",
        "paragraphs": [
            "师誉振京城，谈空万乘听。",
            "北行山已雪，南去木犹青。",
            "夜岳禅销月，秋潭汲动星。",
            "回期不可定，孤鹤在高冥。"
        ],
        "notes": "",
        "id": "fdcd9c64b08411dd4ecaa595b5dc8a22"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "上张水部",
        "preface": "",
        "paragraphs": [
            "出入门阑久，儿童亦有情。",
            "不须将姓字，长说向公卿。",
            "每许连床坐，时容并马行。",
            "恩深转无语，怀抱自分明。"
        ],
        "notes": "",
        "id": "d73a07cc8988f59f611eac9ff60de5db"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "塞上行作",
        "preface": "",
        "paragraphs": [
            "乡井从离别，穷边触目愁。",
            "生人居外地，塞雪下中秋。",
            "鴈举之衡翅，河穿入虏流。",
            "将军心莫苦，向此取封侯。"
        ],
        "notes": "",
        "id": "bc3ed1abdb1b2ef00ddab86701f540d3"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "赠江夏卢使君",
        "preface": "",
        "paragraphs": [
            "诗人中最屈，无与使君俦。",
            "白发虽求退，明时合见收。",
            "登山犹自健，纵酒可多愁。",
            "好是能骑马，相逢见鄂州。"
        ],
        "notes": "",
        "id": "f878a93d0da5af984ceceb15463e4b21"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "冬夜寄白阁僧",
        "preface": "",
        "paragraphs": [
            "营营不自息，暌阔数年情。",
            "林下期难逐，人间事旋生。",
            "鸟栖寒水迥，月映积冰清。",
            "石室焚香坐，悬知不为名。"
        ],
        "notes": "",
        "id": "b593e238075c84ff5425a0cd9a0e23f9"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "送姚合郎中任杭州",
        "preface": "",
        "paragraphs": [
            "水陆中分程，看花一月行。",
            "会稽山隔浪，天竺树连城。",
            "候吏赍鱼印，迎船载斾旌。",
            "渡江春始半，列屿草初生。"
        ],
        "notes": "",
        "id": "fffe11acdc177e977afe7e0333ef7f48"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "西园",
        "preface": "",
        "paragraphs": [
            "夏圃秋凉入，树低逢帻欹。",
            "水声翻败堰，山翠湿疎篱。",
            "绿滑莎藏径，红连果压枝。",
            "幽人更何事，旦夕与僧期。"
        ],
        "notes": "",
        "id": "f335701156fdd0c96057fd64ff34367d"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "昊天观新栽竹",
        "preface": "",
        "paragraphs": [
            "清风枝叶上，山鸟已栖来。",
            "根别古沟岸，影生秋观苔。",
            "徧思诸草木，惟此出尘埃。",
            "恨为移君晚，空庭更拟栽。"
        ],
        "notes": "",
        "id": "2305e616912237ea4b0bac5532caa752"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "晚步曲江因谒慈恩寺恭上人",
        "preface": "",
        "paragraphs": [
            "岂曰趣名者，年年待命通。",
            "坐令青嶂上，兴起白云中。",
            "岸浸如天水，林含似雨风。",
            "南宗犹有碍，西寺问恭公。"
        ],
        "notes": "",
        "id": "991d6fd4f51eecf0fd24c84a525af51a"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "送姚处士归亳州",
        "preface": "",
        "paragraphs": [
            "白发麻衣破，还谯别弟回。",
            "首垂听乐泪，花落待歌杯。",
            "石路寻芝熟，柴门有鹿来。",
            "明王下征诏，应就碧峰开。"
        ],
        "notes": "",
        "id": "555ae3a40942c353d7e5fe23fbacab61"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "寄楼子山云栖上人",
        "preface": "",
        "paragraphs": [
            "一室凿崔嵬，危梯叠藓苔。",
            "永无尘事到，时有至人来。",
            "涧谷冬深静，烟岚日午开。",
            "修身知得地，京寺未言回。"
        ],
        "notes": "",
        "id": "f50a9fa46b07327d2a8698d7ba5528e2"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "秋夜喜友人宿",
        "preface": "",
        "paragraphs": [
            "莫说春闱事，清宵且共吟。",
            "频年遗我辈，何日遇知音。",
            "逼曙天倾斗，将寒叶坠林。",
            "无将簪绂意，只损壮夫心。"
        ],
        "notes": "",
        "id": "dd8a77054bb68ec9464a7d4d82c41749"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "秋日同僧宿西池",
        "preface": "",
        "paragraphs": [
            "菡萏遍秋水，隔林香似焚。",
            "僧同池上宿，霞向月边分。",
            "渚鸟栖蒲立，城砧接曙闻。",
            "来宵莫他约，重此话孤云。"
        ],
        "notes": "",
        "id": "077967d448fd032caa9e766845d38f55"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "宿韦津山居",
        "preface": "",
        "paragraphs": [
            "永夕见招宿，诗书盈草堂。",
            "静吟倾美酒，高论出名场。",
            "窗飒松篁韵，庭兼雪月光。",
            "心期身未老，一去泛潇湘。"
        ],
        "notes": "",
        "id": "027bdfe0ceacf64fbd846353c63da47b"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "夜携酒访崔正字",
        "preface": "",
        "paragraphs": [
            "只应芸阁吏，知我僻兼愚。",
            "吟兴忘饥冻，生涯任有无。",
            "惨云埋远岫，阴吹吼寒株。",
            "忽起围炉思，招携酒满壶。"
        ],
        "notes": "",
        "id": "c325b70316f17a38b5f7a16e3cad53c8"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "送蔡京东归迎侍",
        "preface": "",
        "paragraphs": [
            "高堂惟两别，此别是荣归。",
            "薄俸迎亲远，平时知己稀。",
            "郓郊秋木见，鲁寺夜钟微。",
            "近腊西来日，多逢霰雪飞。"
        ],
        "notes": "",
        "id": "26c138b0c9f42a78222b909923be3853"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "中秋",
        "preface": "",
        "paragraphs": [
            "尘里兼尘外，咸期此夕明。",
            "一年惟一度，长恐有云生。",
            "露洗微埃尽，光濡是物清。",
            "朗吟看正好，惆怅又西倾。"
        ],
        "notes": "",
        "id": "346a91ad5b14680be51adbd3b8ca4b4b"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "池上宿",
        "preface": "",
        "paragraphs": [
            "事事不求奢，长吟省叹嗟。",
            "无才堪世弃，有句向谁夸。",
            "老树呈秋色，空池浸月华。",
            "凉风白露夕，此境属诗家。"
        ],
        "notes": "",
        "id": "4c3dff12c25d5e7cf9e0a6dfacad305a"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "秋夕即事",
        "preface": "",
        "paragraphs": [
            "永夕坐暝久，萧萧猨狖啼。",
            "漏微砧韵隔，月落斗杓低。",
            "危叶无风坠，幽禽并树栖。",
            "自怜在岐路，不醉亦沈迷。"
        ],
        "notes": "",
        "id": "55b1fbe4a5e1a46294dd42b8f283711d"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "晚夏",
        "preface": "",
        "paragraphs": [
            "日夕是西风，流光半已空。",
            "山光渐凝碧，树叶即翻红。",
            "学浅慙多士，秋成羡老农。",
            "谁怜信公道，不泣路岐中。"
        ],
        "notes": "",
        "id": "3e234642d0e5e8dc555451e22425b5ea"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "夏日即事",
        "preface": "",
        "paragraphs": [
            "到晓改诗句，四邻嫌苦吟。",
            "中宵横北斗，夏木隐栖禽。",
            "天地先秋肃，轩窗映月深。",
            "幽庭多此景，惟恐曙光侵。"
        ],
        "notes": "",
        "id": "0ffb619f8869004d97ecf0a4b0573057"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "夏日通济里居酬诸先辈见访",
        "preface": "",
        "paragraphs": [
            "君子远相寻，联镳到敝林。",
            "有诗谁索和，无酒可赊斟。",
            "门列晴峰色，堂开古木阴。",
            "何因驻清听，惟恐日西沈。"
        ],
        "notes": "",
        "id": "f94f6bc93a2bc99c6a068a71a1d68126"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "寄姚谏议",
        "preface": "",
        "paragraphs": [
            "鸣鞭静路尘，籍籍谏垣臣。",
            "函疏封还密，炉香侍立亲。",
            "箧多临水作，窗宿卧云人。",
            "危坐开寒纸，灯前起草频。"
        ],
        "notes": "",
        "id": "d876d44952b9978f458089765deb4dcb"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "和厉玄侍御题户部相公庐山草堂",
        "preface": "",
        "paragraphs": [
            "白云居创毕，诏入凤池年。",
            "林长双峰树，潭分并寺泉。",
            "石溪盘鹤外，岳室闭猨前。",
            "柱史题诗后，松前更肃然。"
        ],
        "notes": "",
        "id": "97ee34ddf7e05344590515189aab7473"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "题山中故静禅师",
        "preface": "",
        "paragraphs": [
            "寂灭身何在，门人隔此生。",
            "影悬尘已厚，塔种柏初成。",
            "溪院秋先雪，山堂古有精。",
            "当时挂锡处，树老几枝倾。"
        ],
        "notes": "",
        "id": "c551b2d2ac78927033f0b4c34bff0665"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "夏日游慈恩寺",
        "preface": "",
        "paragraphs": [
            "何处消长日，慈恩精舍频。",
            "僧高容野客，树密绝嚣尘。",
            "闲上凌虚塔，相逢避暑人。",
            "却愁归去路，马迹竝车轮。"
        ],
        "notes": "",
        "id": "b9c906de6697f172244f8ab1e851f35b"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "题终南麻先生寂禅师石室",
        "preface": "",
        "paragraphs": [
            "因居石室贫，五十二回春。",
            "拥褐冥心客，穷经暮齿人。",
            "翠沈空水定，雨绝片云新。",
            "危细秋峰径，相随到顶频。"
        ],
        "notes": "",
        "id": "321b3701c2fab749328c758eeb84b525"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "送灵武朱书记",
        "preface": "",
        "paragraphs": [
            "灵帅与谁善，得君宾幕中。",
            "从容应尽礼，赞画致元功。",
            "连塞云长惨，才秋树半空。",
            "相如偏自惬，掌记复乘骢。"
        ],
        "notes": "",
        "id": "7086dd8a8175c75780b98729c0e34887"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "吊草堂禅师",
        "preface": "",
        "paragraphs": [
            "杖履疑师在，房关四壁蛩。",
            "贮瓶经腊水，响塔隔山钟。",
            "乳鸽沿苔井，斋猨散雪峰。",
            "如何不相见，倚徧寺前松。"
        ],
        "notes": "",
        "id": "ca26f3b098c03fb153861601c1fe0b53"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "早春送湘潭李少府之任",
        "preface": "",
        "paragraphs": [
            "柳新春水湄，春岸草离离。",
            "祖席觞云尽，离人泪各垂。",
            "业文传不朽，作尉岂多时。",
            "公退琴堂上，风吹斑竹枝。"
        ],
        "notes": "",
        "id": "501546e6b14c44ff203c5d10111fd18d"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "送越客归",
        "preface": "",
        "paragraphs": [
            "霜薄东南地，江枫落未齐。",
            "众山离楚上，孤棹宿吴西。",
            "渚客留僧语，笼猨失子啼。",
            "到家冬即是，荷尽若耶溪。"
        ],
        "notes": "",
        "id": "9baa42912fe368559a3f459aef46336f"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "送周钺往江夏",
        "preface": "",
        "paragraphs": [
            "东西南北郡，自说徧曾游。",
            "人世终多故，皇都不少留。",
            "郢城帆过夜，汉水月方秋。",
            "此谒亲知去，闻猨岂解愁。"
        ],
        "notes": "",
        "id": "c04de531b37679d7595f97f8b0a15d3d"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "送河池李明府之任",
        "preface": "",
        "paragraphs": [
            "河池安所理，种柳与弹琴。",
            "自合清时化，仍资白首吟。",
            "程余行片月，公退入遥林。",
            "想得询民瘼，方称单父心。"
        ],
        "notes": "",
        "id": "16e04fa2a251e28ceb4dffaa9153afb7"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "送蔡京侍御赴大梁幕",
        "preface": "",
        "paragraphs": [
            "同城各多故，会面亦稀疎。",
            "及道须相别，临岐恨有余。",
            "梁园飞楚鸟，汴水走淮鱼。",
            "众说裁军檄，陈琳远不如。"
        ],
        "notes": "",
        "id": "ddea77dd3d32460c04878378f10094ad"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "哭鲍溶有感",
        "preface": "",
        "paragraphs": [
            "寥落故人宅，今来身已亡。",
            "古苔封墨沼，深竹映书堂。",
            "秋色池馆静，雨声云水凉。",
            "无因展交道，日暮剖心肠。"
        ],
        "notes": "",
        "id": "769fed06de971634be6f2e3394450d2b"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "送僧归玉泉寺",
        "preface": "",
        "paragraphs": [
            "玉泉归故刹，便老是僧期。",
            "乱木孤蝉后，寒山绝鸟时。",
            "若寻流水去，转出白云迟。",
            "见说千峰路，溪深复顶危。"
        ],
        "notes": "",
        "id": "c8a8abcac2a095c56176471692fb3341"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "宣义池上",
        "preface": "",
        "paragraphs": [
            "修篁夹绿池，幽絮此中飞。",
            "何必青山远，仍将白发归。",
            "鸟啼亦有恨，鸥习总无机。",
            "树起秋风细，西林磬入微。"
        ],
        "notes": "",
        "id": "11e0a7ecea8449a2236ef7e6b46fd027"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "回中夜访独孤从事",
        "preface": "",
        "paragraphs": [
            "满庭霜月魄，风静绝纤闻。",
            "边境时无事，州城夜访君。",
            "拥裘听塞角，酌醴话湘云。",
            "赞佐元戎美，恩齐十万军。"
        ],
        "notes": "",
        "id": "519a2128b918bcaec975b73d9c728cbb"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "宿宣义池亭",
        "preface": "",
        "paragraphs": [
            "暮色遶柯亭，南山幽竹青。",
            "夜深斜舫月，风定一池星。",
            "岛屿无人迹，菰蒲有鹤翎。",
            "此中足吟眺，何用泛沧溟。"
        ],
        "notes": "",
        "id": "f54f3cc1d42d6a107919a634d63d390f"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "送智玄首座归蜀中旧山",
        "preface": "",
        "paragraphs": [
            "像教得重兴，因师说大乘。",
            "从来悟明主，今去证高僧。",
            "蜀国烟霞异，灵山水月澄。",
            "乡闾诸善友，喜似见南能。"
        ],
        "notes": "",
        "id": "5073415d39827469f63f7801271b3ebd"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "贺顾非熊及第其年内索文章",
        "preface": "",
        "paragraphs": [
            "愚为童稚时，已解念君诗。",
            "及得高科晚，须逢圣主知。",
            "花前飜有泪，鬓上却无丝。",
            "从此东归去，休为坠叶期。"
        ],
        "notes": "",
        "id": "577ec34eefd6f20b6ba558a8cf607bb4"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "冬日骆家亭子",
        "preface": "",
        "paragraphs": [
            "亭台腊月时，松竹见贞姿。",
            "林积烟藏日，风吹水合池。",
            "恨无人此住，静有鹤相窥。",
            "是景吟诗徧，真于野客宜。"
        ],
        "notes": "",
        "id": "cf66e821d9a235e91f014bd20b2c19ce"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "题邵公禅院",
        "preface": "",
        "paragraphs": [
            "无事门多掩，阴阶竹扫苔。",
            "劲风吹雪聚，渴鸟啄冰开。",
            "树向寒山得，人从瀑布来。",
            "终期天目老，擎锡逐云回。"
        ],
        "notes": "",
        "id": "74678811dfd1632a86660f07b84264ff"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "忆鹤",
        "preface": "",
        "paragraphs": [
            "自尔归仙后，经秋又过春。",
            "白云寻不得，紫府去无因。",
            "此地空明月，何山伴羽人。",
            "终期华表上，重见令威身。"
        ],
        "notes": "",
        "id": "6e1d5b7bf5837653ed9eec54b83a0eae"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "听夜泉",
        "preface": "",
        "paragraphs": [
            "静里层层石，潺湲到鹤林。",
            "流回出几洞，源远历千岑。",
            "寒助空山月，清兼此夜心。",
            "幽人听达曙，相和藓床吟。"
        ],
        "notes": "",
        "id": "6fa79772c744f38df7ef9854e74e22e6"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "乐游原春望",
        "preface": "",
        "paragraphs": [
            "乐游原上望，望尽帝都春。",
            "始觉繁华地，应无不醉人。",
            "云开双阙丽，柳映九衢新。",
            "爱此频来往，多闲逐此身。"
        ],
        "notes": "",
        "id": "21ee4d0ca82931b5dcc2c9f1bd07718b"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "赠雍陶博士",
        "preface": "",
        "paragraphs": [
            "腹是群书笥，官为六义师。",
            "情高少尘事，朝下足闲时。",
            "有句同人伏，无私胄子知。",
            "汉庭公议在，正与触邪宜。"
        ],
        "notes": "",
        "id": "4d6332c4e5ce27bac06643df17efd0ed"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "夏日感怀寄所知",
        "preface": "",
        "paragraphs": [
            "了了见岐路，欲行难负心。",
            "趋时不圆转，自古易湮沈。",
            "日正林方合，蜩鸣夏已深。",
            "中郎今远在，谁识爨桐音。"
        ],
        "notes": "",
        "id": "8d33db7029aacf837a850e7a0ea6c7d6"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "陈情上知己",
        "preface": "",
        "paragraphs": [
            "性与才俱拙，名场迹甚微。",
            "久居颜亦厚，独立事多非。",
            "刻骨搜新句，无人悯白衣。",
            "明时自堪恋，不是不知机。"
        ],
        "notes": "",
        "id": "9b14fa29f5bb64090af44db1ad958279"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "秋夜寄友人二首 一",
        "preface": "",
        "paragraphs": [
            "永夜无他虑，长吟毕二更。",
            "暗灯摇碧影，滞雨滴堦声。",
            "道进愁还浅，年加睡自轻。",
            "如何得深术，相与舍浮名。"
        ],
        "notes": "",
        "id": "91d15146bae29536c65efaee010af6fa"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "秋夜寄友人二首 二",
        "preface": "",
        "paragraphs": [
            "所思同海岱，所梦亦烟波。",
            "默坐看山久，闲行值寺过。",
            "独吟黄叶乱，相去碧峰多。",
            "我有归心在，君行竟若何。"
        ],
        "notes": "",
        "id": "fa3ddb641f81939c0701f22cff6a97bb"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "寄春坊顾校书",
        "preface": "",
        "paragraphs": [
            "宁因不得志，寂寞本相宜。",
            "冥目冥心坐，花开花落时。",
            "数畦蔬甲出，半梦鸟声移。",
            "只恐龙楼吏，归山又见违。"
        ],
        "notes": "",
        "id": "da329be41343f48a4c1e5e1d85d6b07a"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "寄雍陶先辈",
        "preface": "",
        "paragraphs": [
            "久别青云士，幽人分固然。",
            "愁心不易去，蹇步卒难前。",
            "尽落经霜叶，频阴欲雪天。",
            "归山自有限，岂待白头年。"
        ],
        "notes": "",
        "id": "088d6ff17f05c4c00fe1ef12c54fb45b"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "对月寄雍陶",
        "preface": "",
        "paragraphs": [
            "圆明寒魄上，天地一光中。",
            "临水通宵坐，知君此兴同。",
            "华凝衣有露，静极树无风。",
            "若向湘江见，湘江彻底空。"
        ],
        "notes": "",
        "id": "47b03199adb7925a3a1cdb2e8959603b"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "寄谢观",
        "preface": "",
        "paragraphs": [
            "十五年余苦，今朝始遇君。",
            "无慙于白日，不枉别孤云。",
            "得失天难问，称扬鬼亦闻。",
            "此恩销镂骨，吟坐叶纷纷。"
        ],
        "notes": "",
        "id": "cb497aff18e428d3c6a7f6990455adae"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "送鄂州崔大夫赴镇",
        "preface": "",
        "paragraphs": [
            "廉问帝难人，朝庭辍重臣。",
            "入山初有雪，登路正无尘。",
            "去国鸣驺缓，经云住斾频。",
            "千峰与万木，清听雨情新。"
        ],
        "notes": "",
        "id": "f5b33bc665ed14d9b1e7af638cc27e0f"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "送钱给事赴虢州",
        "preface": "",
        "paragraphs": [
            "帝心忧虢俗，暂庭辍掖垣臣。",
            "疲瘵初承制，乡闾似得春。",
            "化成应有瑞，位重转闻贫。",
            "用作盐梅日，争回卧辙人。"
        ],
        "notes": "",
        "id": "b3f638e97ad3589351615bff93aad547"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "送雍陶侍御赴兖州裴尚书命",
        "preface": "",
        "paragraphs": [
            "纶阁知孤直，翻论北巷贤。",
            "且縻莲幕里，会致玉堦前。",
            "洙泗秋微动，龟蒙月正圆。",
            "元戎军务息，清句待君联。"
        ],
        "notes": "",
        "id": "35c5a0556d6b486e4ac4bce90a42b9b3"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "送新罗人归本国",
        "preface": "",
        "paragraphs": [
            "鸡林隔巨浸，一住一年行。",
            "日近国先曙，风吹海不平。",
            "眼穿乡井树，头白渺弥程。",
            "到彼星霜换，唐家语却生。"
        ],
        "notes": "",
        "id": "1e00886f084b3aa794a7d5a1547126ef"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "送车涛罢举归山",
        "preface": "",
        "paragraphs": [
            "朝是暮还非，人情冷暖移。",
            "浮生只如此，强进欲何为。",
            "要路知无援，深山必遇师。",
            "怜君明此理，休去不迟疑。"
        ],
        "notes": "",
        "id": "1170f2c221acf718978cdebfdc9d1ac8"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "送王书记归邠州",
        "preface": "",
        "paragraphs": [
            "陈琳轻一别，马上意超然。",
            "来日行烦暑，归时听早蝉。",
            "阴云翳城郭，细雨紊山川。",
            "从事公刘地，元戎旧礼贤。"
        ],
        "notes": "",
        "id": "e1cbc0f0c668fa3ca43ddc91203847f7"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "送谢观之劒南从事",
        "preface": "",
        "paragraphs": [
            "迢递从知己，他人敢更言。",
            "离京虽未腊，到府已应暄。",
            "飞急奔行鴈，啼酸忆子猨。",
            "江山无限思，君拟共谁论。"
        ],
        "notes": "",
        "id": "5f6b3abb12d77638b7d47577f1e3fc29"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "送顾非熊作尉盱眙",
        "preface": "",
        "paragraphs": [
            "一名兼一尉，未足是君伸。",
            "厉数为诗者，多来作谏臣。",
            "路翻平楚阔，草带古淮新。",
            "天下虽云大，同声有几人。"
        ],
        "notes": "",
        "id": "61da7d071b5be29029cf8c9e3bac264d"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "送高湘及第后东归觐叔",
        "preface": "",
        "paragraphs": [
            "此去几般荣，登科鼎足名。",
            "无慙入南巷，高价耸东京。",
            "窗对嵩山碧，庭来洛水声。",
            "门前桃李树，一径已阴成。"
        ],
        "notes": "",
        "id": "b8a6da0db9ed14703f585988d5ec4fb8"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "送友人下第归觐",
        "preface": "",
        "paragraphs": [
            "君此卜行日，高堂应梦归。",
            "莫将和氏泪，滴著老莱衣。",
            "岳雨连河细，田禽出麦飞。",
            "到家调膳后，吟苦落蝉晖。"
        ],
        "notes": "",
        "id": "79cdf2ead38db0df0df28c910bc0825b"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "送友人下第归扬州觐省",
        "preface": "",
        "paragraphs": [
            "新柳间花垂，东西京路岐。",
            "园林知自到，寝食计相思。",
            "雨断淮山出，帆扬楚树移。",
            "晨昏心已泰，蝉发是回时。"
        ],
        "notes": "",
        "id": "a7fc3ab6de77831152a720e47f9b57f7"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "早行",
        "preface": "",
        "paragraphs": [
            "万类半已动，此心宁自安。",
            "月沈平野尽，星隐曙空残。",
            "马渡横流广，人行湛露寒。",
            "还思犹梦者，不信早行难。"
        ],
        "notes": "",
        "id": "33afe31730027d0a243c1dbd39c5120e"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "通济里居酬庐肇见寻不遇",
        "preface": "",
        "paragraphs": [
            "衡门掩绿苔，树下绝尘埃。",
            "偶赴高僧约，旋知长者来。",
            "云山堪眺望，车马必裴回。",
            "问以何为待，慙无酒一杯。"
        ],
        "notes": "",
        "id": "d50ca4992cdd76d82bfef6bb2cdd31bb"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "赠王尊师",
        "preface": "",
        "paragraphs": [
            "为道常日损，尊师修此心。",
            "挂肩黄布被，穿髪白蒿簪。",
            "符札灵砂字，弦弹古素琴。",
            "囊中曾有药，点土亦成金。"
        ],
        "notes": "",
        "id": "9f9e8be1e8c801f3d3b82be90e1720c2"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "冬夜与蔡校书宿无可上人院",
        "preface": "",
        "paragraphs": [
            "儒释偶同宿，夜窗寒更清。",
            "忘机于世久，晤语到天明。",
            "月倒高松影，风旋一磬声。",
            "真门犹是幻，不用觉浮生。"
        ],
        "notes": "",
        "id": "ccc3a3cc95e2d3b769f8a28d3eb6f1d4"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "冬日喜同志宿",
        "preface": "",
        "paragraphs": [
            "相逢话清夜，言实转相知。",
            "共道名虽切，唯论命不疑。",
            "吟身坐霜石，眠鸟握风枝。",
            "别忆天台客，烟霞昔有期。"
        ],
        "notes": "",
        "id": "c36ac0605bdc88ee9d22b76bd8846059"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "逢吕上山人",
        "preface": "",
        "paragraphs": [
            "尘里正愁老，相逢眼益明。",
            "从前枉多病，此后鲜疎名。",
            "古柏今收子，深山许事兄。",
            "长生如有分，愿逐到蓬瀛。"
        ],
        "notes": "",
        "id": "0b6dced537c7612a6820f906320cfcf1"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "春暮对雨",
        "preface": "",
        "paragraphs": [
            "春暮雨微微，翻疑坠叶时。",
            "气蒙杨柳重，寒勒牡丹迟。",
            "未夕鸟先宿，望晴人有期。",
            "何当廓阴闭，新暑竹风吹。"
        ],
        "notes": "",
        "id": "44442800f364a1860e0310158964b32e"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "长信宫",
        "preface": "",
        "paragraphs": [
            "簟凉秋气初，长信恨何如。",
            "拂黛月生指，解鬟云满梳。",
            "一从悲画扇，几度泣前鱼。",
            "坐听南宫乐，清风摇翠裾。"
        ],
        "notes": "",
        "id": "41da0db9e7f21b006ca4459c50669796"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "初夏题段郎中修竹里南园",
        "preface": "",
        "paragraphs": [
            "高人游息处，与此曲池连。",
            "密树才春后，深山在目前。",
            "远峰初绝雨，片石欲生烟。",
            "数有僧来宿，应缘静好禅。"
        ],
        "notes": "",
        "id": "5f3c5e28719c00ef2bea083fc4245376"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "题景玄禅师院",
        "preface": "",
        "paragraphs": [
            "古僧精进者，师复是谁流。",
            "道贵行无我，禅难说到头。",
            "汲泉羸鹤立，拥褐老猨愁。",
            "曾住深山院，何如此院幽。"
        ],
        "notes": "",
        "id": "f5545742ffac78d9abf0fc4fa7289951"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "夏日樊川别业即事",
        "preface": "",
        "paragraphs": [
            "无事称无才，柴门亦罕开。",
            "脱巾吟永日，著屐步荒台。",
            "风卷微尘上，霆将暴雨来。",
            "终南云渐合，咫尺失崔嵬。"
        ],
        "notes": "",
        "id": "2135ad6a3e000cc1fc740e24eebef281"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "寄无可上人",
        "preface": "",
        "paragraphs": [
            "省学为诗日，宵吟每达晨。",
            "十年期是梦，一事未成身。",
            "枉别山中客，殊非世上人。",
            "今来已如此，须得桂荣新。"
        ],
        "notes": "",
        "id": "3a0d4e4162faa4e926fc473b67a9c7d6"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "和范校书赠造微上人",
        "preface": "",
        "paragraphs": [
            "得性见微公，何曾执著空。",
            "修心将佛竝，吐论与儒通。",
            "晓漱松杉下，宵禅雪月中。",
            "他生有缘会，君子亦应同。"
        ],
        "notes": "",
        "id": "f1265bc7aa8bc1634e518f84663f737e"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "访曲江胡处士",
        "preface": "",
        "paragraphs": [
            "何况归山后，而今已似仙。",
            "卜居天苑畔，闲步禁楼前。",
            "落日明沙岸，微风上纸鸢。",
            "静还林石下，坐读养生篇。"
        ],
        "notes": "",
        "id": "dd60241d10ffbc6117a79a525554c41b"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "慈恩寺塔下避暑",
        "preface": "",
        "paragraphs": [
            "古松凌巨塔，修竹映空廊。",
            "竟日闻虚籁，深山只此凉。",
            "僧真生我静，水淡发茶香。",
            "坐久东楼望，钟声振夕阳。"
        ],
        "notes": "",
        "id": "aa3d964f2c499626c873d20aa3b2781a"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "秋晚与友人游青龙寺",
        "preface": "",
        "paragraphs": [
            "高视终南秀，西风度阁凉。",
            "一生同隙影，几处好山光。",
            "暮鸟投嬴木，寒钟送夕阳。",
            "因居话心地，川冥宿僧房。"
        ],
        "notes": "",
        "id": "af44361280571252903646257d61e53c"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "春日雨后作",
        "preface": "",
        "paragraphs": [
            "朝来微有雨，天地爽无尘。",
            "北厥明如昼，南山碧动人。",
            "车舆终日别，草树一城新。",
            "枉是吾君戚，何门谒紫宸。"
        ],
        "notes": "",
        "id": "d453ed5589a26b400754a7c81175b588"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "别王山人",
        "preface": "",
        "paragraphs": [
            "旨甘虽自足，未是禄荣亲。",
            "尚逐趋时伴，多离有道人。",
            "山居衣以草，生寄药随身。",
            "不食长无疾，年知出十旬。"
        ],
        "notes": "",
        "id": "c17d05956561d945a54d04feccd13ae3"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "赠陶山人",
        "preface": "",
        "paragraphs": [
            "处士例营营，惟君纵此生。",
            "闲能资寿考，健不换公卿。",
            "药圃妻同耨，山田子共耕。",
            "定知丹熟后，无姓亦无名。"
        ],
        "notes": "",
        "id": "32e689bb34dc720b714ec6ab1fd58b51"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "禁署早春晴望",
        "preface": "",
        "paragraphs": [
            "御林闻有早莺声，玉槛春香九陌晴。",
            "寒著霁云归紫阁，暖浮佳气动芳城。",
            "宫池日到冰初解，辇路风吹草欲生。",
            "鸳侣此时皆赋咏，商山雪在思尤清。"
        ],
        "notes": "",
        "id": "1b803254dedd074f27ff6f6c5aa4525e"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "山中寻道人不遇",
        "preface": "",
        "paragraphs": [
            "年过弱冠风尘里，常拟随师学链形。",
            "石路特来寻道者，云房空见有仙经。",
            "碁于松底留残局，鹤向潭边退数翎。",
            "便欲此居闲到老，先生何日下青冥。"
        ],
        "notes": "",
        "id": "fe7686bb5126dfb9ebfc7afe4d1e3666"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "赠敬晊助教二首 一",
        "preface": "",
        "paragraphs": [
            "到来常听说清虚，手把玄元七字书。",
            "仙籍不知名姓有，道情惟见往来疎。",
            "已能绝粒无饥色，早晚休官买隐居。",
            "便欲去随为弟子，片云孤鹤可相于。"
        ],
        "notes": "",
        "id": "1b52c152a26f287854cf517a4e1bb59b"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "赠敬晊助教二首 二",
        "preface": "",
        "paragraphs": [
            "街西静观求居处，不到权门到寺频。",
            "禁掖人知连状荐，国庠官满一家贫。",
            "清仪称是蓬瀛客，直气堪为谏诤臣。",
            "自顾无成年渐长，报恩惟愿杀微身。"
        ],
        "notes": "",
        "id": "579d2c2a45aaa12ce7f4263a9dc22f05"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "送祖山人归山",
        "preface": "",
        "paragraphs": [
            "独来朝市笑浮云，却忆烟霞出帝城。",
            "不说金丹能点化，空教弟子学长生。",
            "壶中泻酒看云影，洞里逢师下鹤迎。",
            "料得仙家玉牌上，已镌白日上升名。"
        ],
        "notes": "",
        "id": "1c76066e2b73651dcd83cf5fe8d74d30"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "监试莲花峰",
        "preface": "",
        "paragraphs": [
            "太华万余重，岧嶤只此峰。",
            "当秋倚寥泬，入望似芙蓉。",
            "翠拔千寻直，青危一朵秾。",
            "气分毛女秀，灵有羽人踪。",
            "倒影侵官路，流香激庙松。",
            "尘埃终不及，车马自憧憧。"
        ],
        "notes": "",
        "id": "f9560f1848f64e1c69998dae012868bd"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "京兆府试目极千里",
        "preface": "",
        "paragraphs": [
            "献赋多年客，低眉恨不前。",
            "此心常郁矣，纵目忽超然。",
            "送骥登长路，有鸿入远天。",
            "古墟烟幂幂，穷野草绵绵。",
            "树与金城接，山疑桂水连。",
            "何当开霁日，无物翳平川。"
        ],
        "notes": "",
        "id": "8a377f29cfc7c4346a2ba79238af3c2a"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "寻陈处士山堂",
        "preface": "",
        "paragraphs": [
            "步溪凡几转，始得见幽踪。",
            "路隐千根树，门开万仞峰。",
            "片云生石窦，浅水卧枯松。",
            "穷谷风光冷，深山翠碧浓。",
            "鹤看空里过，仙向坐中逢。",
            "底露秋潭水，声微暮观钟。",
            "他年来此定，异日愿相容。",
            "且喜今归去，人间事更慵。"
        ],
        "notes": "",
        "id": "a7180f1e7583aaafab0d867fda65552f"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "题从伯舍人道正里南园",
        "preface": "",
        "paragraphs": [
            "帝里余新第，朱门面碧岑。",
            "曙堂增爽气，乔木动清阴。",
            "直去亲瑶陛，朝回在竹林。",
            "风流才子调，好尚古人心。",
            "薜荔遮窗暗，莓苔近井深。",
            "礼无青草隔，诗共白衣吟。",
            "轩静留孤鹤，庭虚到远砧。",
            "掩关裁凤诏，开镜理琼簪。",
            "种植今如此，尘埃永不侵。",
            "云奔投刺者，日日待为霖。"
        ],
        "notes": "",
        "id": "bab803beb781604ec1d78891a57b200a"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "赋得听松声",
        "preface": "",
        "paragraphs": [
            "庭际微风动，高松韵自生。",
            "听时无物乱，尽日觉神清。",
            "强与幽泉竝，翻嫌细雨幷。",
            "拂空增鹤唳，过牖合琴声。",
            "况复当秋暮，偏宜在月明。",
            "不知深涧底，萧瑟有谁听。"
        ],
        "notes": "",
        "id": "06feb79c05d17c2002bbaeef703d0984"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "宿普济寺",
        "preface": "",
        "paragraphs": [
            "京寺数何穷，清幽此不同。",
            "曲江临阁北，御苑自墙东。",
            "广陌车音急，危楼夕景通。",
            "乱峰沈暝野，毒暑过秋空。",
            "幡扬虚无里，星生杳霭中。",
            "月光笼月殿，莲气入莲宫。",
            "缀草凉天露，吹人古木风。",
            "饮茶除假寐，闻磬释尘蒙。",
            "童子眠苔净，高僧话漏终。",
            "待鸣晓钟后，万井复朣胧。"
        ],
        "notes": "",
        "id": "997716dac4842bbe6ea4ee05776cecb4"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "和郑校书夏日游郑泉",
        "preface": "",
        "paragraphs": [
            "太虚悬畏景，古木蔽清阴。",
            "爰有泉堪挹，闲思日可寻。",
            "来闻鸣滴滴，照竦碧沈沈。",
            "几脉成溪壑，何人测浅深。",
            "澄时无一物，分处厉千林。",
            "净溉灵根药，凉浮玉翅禽。",
            "饮疑蠲宿疾，见自失烦襟。",
            "僧共云前濑，龙和月下吟。",
            "叠光轻吹动，彻底晓霞侵。",
            "不用频游去，令君少进心。"
        ],
        "notes": "",
        "id": "e2eab41e56e51f6db08498ef9a1ea347"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "和段校书冬夕寄题庐山",
        "preface": "",
        "paragraphs": [
            "名高身未到，此恨蓄多时。",
            "是夕吟因话，他年必去随。",
            "尝闻庐岳顶，半入楚江湄。",
            "几处悬崖上，千寻瀑布垂。",
            "炉峰松淅沥，湓浦柳参差。",
            "日色连湖白，钟声拂浪迟。",
            "烟梯缘薜荔，岳寺步欹危。",
            "地本饶灵草，林曾出祖师。",
            "石楼霞耀壁，猨树鹤分枝。",
            "细径萦岩末，高窗见海涯。",
            "嵌空寒更极，寂寞夜尤思。",
            "阴谷冰埋术，仙田雪覆芝。",
            "乱泉禅客濑，异迹逸人知。",
            "藓室新开灶，柽潭末了棋。",
            "如何遂闲放，长得在希夷。",
            "空务渔樵事，方无道路悲。",
            "谢公台尚在，陶令柳潜衰。",
            "尘外难相许，人间贵迹遗。",
            "虽怀丹桂影，不忘白云期。",
            "仁者终携手，今朝预赋诗。"
        ],
        "notes": "",
        "id": "539919fb2e3898eb126c224eea7e5177"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "书事寄万年厉员外",
        "preface": "",
        "paragraphs": [
            "帝城皆剧县，令尹美居东。",
            "遂拜赵张下，𫏐离星象中。",
            "拥归从北阙，送上动南宫。",
            "紫禁黄山遶，沧溟素浐通。",
            "封疆亲日月，邑里出王公。",
            "赋税充天府，歌谣入圣聪。",
            "土膏寒麦覆，人海昼尘蒙。",
            "廨宇松连翠，朝街火散红。",
            "文场新桂茂，粉署旧兰崇。",
            "留客挥盈爵，抽毫咏早鸿。",
            "前驺潘岳贵，故里邵平穷。",
            "劝隐莲峰久，期耕树谷同。",
            "凫飞将去叶，劒气尚埋丰。",
            "何必华阴土，方垂拂拭功。"
        ],
        "notes": "",
        "id": "49b1ee389f2879c5e39fc5a6c85df317"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "上姚谏议",
        "preface": "",
        "paragraphs": [
            "高文与盛德，皆谓古无伦。",
            "圣代生才子，明庭有谏臣。",
            "已瞻龙衮近，渐向凤池新。",
            "却忆波涛郡，来时岛屿春。",
            "名因诗句大，家似布衣贫。",
            "曾暗投新轴，频闻奖滞身。",
            "照吟清夕月，送药紫霞人。",
            "终计依门馆，何疑不化鳞。"
        ],
        "notes": "",
        "id": "9bac5fdcdab1b7f4c5814e2d5c34593a"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "上翰林丁学士",
        "preface": "",
        "paragraphs": [
            "今代如尧代，征贤察众情。",
            "久聆推行寔，然后佐聪明。",
            "官自文华重，恩因顾问生。",
            "词人求作称，天子许和羹。",
            "御柳凋霜晚，宫泉滴月清。",
            "直庐寒漏近，秋烛白麻成。",
            "玉殿移时对，金舆数侍行。",
            "赐衣香未散，借马色难名。",
            "时辈何偏羡，儒流此最荣。",
            "终当闻夑理，寰宇永升平。"
        ],
        "notes": "",
        "id": "e3ad924772dcc980cfb8e7647667d87f"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "二",
        "preface": "",
        "paragraphs": [
            "何处访岐路，青云但忆归。",
            "风尘数年限，门馆一生依。",
            "外族帝王是，中朝亲旧稀。",
            "翻令浮议者，不许九霄飞。"
        ],
        "notes": "",
        "id": "8960f43e70a29a28fbf43cfe6385f35a"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "山中舒怀寄上丁学士",
        "preface": "",
        "paragraphs": [
            "五字投精鉴，慙非大雅词。",
            "本求闲赐览，岂料便蒙知。",
            "幽拙欣殊幸，提携更不疑。",
            "弱苗须雨长，懒翼在风吹。",
            "砺镞端杨叶，光门待桂枝。",
            "计闻尘里誉，因和禁中诗。"
        ],
        "notes": "",
        "id": "dbeb1916a08652605a6de60bc9f5e491"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "莺出谷",
        "preface": "",
        "paragraphs": [
            "东风潜启物，动息意皆新。",
            "此鸟从幽谷，依林报早春。",
            "出寒虽未及，振羽渐能频。",
            "稍类冲天鹤，多随折桂人。",
            "尊前喧有语，花里昼藏身。",
            "若向秾华处，余禽不见亲。"
        ],
        "notes": "",
        "id": "0e97ecbc050cf8e84d50eabca9092d2f"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "哭翰林丁侍郎",
        "preface": "",
        "paragraphs": [
            "相知出肺腑，非旧亦非亲。",
            "每见云霄侣，多阳鄙拙身。",
            "即期扶泰运，岂料哭贤人。",
            "应是随先帝，依前作近臣。",
            "平生任公直，爱弟尚风尘。",
            "宅闭青松古，坟临赤水新。",
            "官清仍齿壮，儿小复家贫。",
            "惆怅天难问，空流泪满巾。"
        ],
        "notes": "",
        "id": "b490fe06804e8f3da45f7f942cfdc4da"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "陈情上李景让大夫",
        "preface": "",
        "paragraphs": [
            "一被浮名误，旋遭白发侵。",
            "裴回恋明主，梦寐在秋岑。",
            "遇物唯多感，居常只是吟。",
            "待时钳定口，经事压低心。",
            "辛苦文场久，因缘戚里深。",
            "老迷新道路，贫卖旧园林。",
            "晴赏行闻水，宵棋坐见参。",
            "龟留闲去问，僧约偶来寻。",
            "望喜潜凭鹊，娱情愿有琴。",
            "此生如遂意，誓死报知音。",
            "上德怜孤直，唯公拔陆沈。",
            "丘山恩忽被，蝼蚁力难任。",
            "作鉴明同日，听言重若金。",
            "从兹更无限，翘足俟为霖。"
        ],
        "notes": "",
        "id": "ec2d2c4b87247bccd5021cc6d833606c"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "和郑先辈谢秩闲居寓书所怀",
        "preface": "",
        "paragraphs": [
            "西风日夜吹，万木共离披。",
            "近甸新晴后，高人得意时。",
            "暂闲心亦泰，论道面难欺。",
            "把笔还诗债，将琴当酒资。",
            "蓝衫悬竹桁，乌帽挂松枝。",
            "名占文章重，官归谏宪迟。",
            "生涯贫帝里，公议到台司。",
            "室冷沾苔藓，门清绝路岐。",
            "莫言邻白屋，即贺立丹墀。",
            "岂虑尘埃久，云霄故有期。"
        ],
        "notes": "",
        "id": "5b113f3e68e0747911d2c38e70ea2a9f"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "病中晨起即事寄场中往还",
        "preface": "",
        "paragraphs": [
            "昨日离尘里，今朝懒已成。",
            "岂能为久隐，更欲泥浮名。",
            "虚牖晨光白，幽园晓气清。",
            "戴沙寻水去，披雾入林行。",
            "叠叶孤禽在，初阳半树明。",
            "桑麻新雨润，芦荻古波声。",
            "易向田家熟，元于世路生。",
            "病多三径塞，吟苦四邻惊。"
        ],
        "notes": "",
        "id": "de40259dbbee9be9b1938037a1539363"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "悲老宫人",
        "preface": "",
        "paragraphs": [
            "白发宫娃不解悲，满头犹自插花枝。",
            "曾缘玉貌君王宠，准拟人看似旧时。"
        ],
        "notes": "",
        "id": "07cf0e51add4e2e51e7c60489c28f8f4"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "村中闲步",
        "preface": "",
        "paragraphs": [
            "闲共野人临野水，新秋高树挂清晖。",
            "不知尘里无穷事，白鸟双飞入翠微。"
        ],
        "notes": "",
        "id": "7cc105a90a54f29fea92483c5b7b82c6"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "上巳日",
        "preface": "",
        "paragraphs": [
            "未敢分明赏物华，十年如见梦中花。",
            "游人过尽衡门掩，独自凭栏到日斜。"
        ],
        "notes": "",
        "id": "5bbb91ac820dd5d6358c1985a795aa2d"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "省试日上崔侍郎四首 一",
        "preface": "",
        "paragraphs": [
            "衣上年年泪血痕，只将怀抱诉乾坤。",
            "如今主圣臣贤日，岂致人间一物冤。"
        ],
        "notes": "",
        "id": "87f2b9bc355a8da30c7bc47c005a375f"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "省试日上崔侍郎四首 二",
        "preface": "",
        "paragraphs": [
            "如病如痴二十秋，求名难得又难休。",
            "回看骨肉须堪耻，一著麻衣便白头。"
        ],
        "notes": "",
        "id": "35f59760dc889ac223864d8cb71e03cd"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "省试日上崔侍郎四首 三",
        "preface": "",
        "paragraphs": [
            "戚里称儒媿小才，礼闱公道此时开。",
            "他人何事虚相指，明主无私不是媒。"
        ],
        "notes": "",
        "id": "5e964ab6d300cc1bb590f3f39e3037f7"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "省试日上崔侍郎四首 四",
        "preface": "",
        "paragraphs": [
            "方寸终朝似火然，为求白日上青天。",
            "自嗟辜负平生眼，不识春光二十年。"
        ],
        "notes": "",
        "id": "5472f04f3cac8bee5dfc6f33074aeffc"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "秋夜",
        "preface": "",
        "paragraphs": [
            "秋气满堂孤烛冷，清宵无寐忆山归。",
            "窗前月过三更后，细竹吟风似雨微。"
        ],
        "notes": "",
        "id": "51920140e04fac9fae8b0b835924aa03"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "长门怨",
        "preface": "",
        "paragraphs": [
            "争得一人闻此怨，长门深夜有妍姝。",
            "早知雨露翻相悮，只插荆钗嫁匹夫。"
        ],
        "notes": "",
        "id": "e4e15bf09b820894d5f0a82818826c7b"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "贾妇怨",
        "preface": "",
        "paragraphs": [
            "嫁与商人头欲白，未曾一日得双行。",
            "任君逐利轻江海，莫把风涛似妾轻。"
        ],
        "notes": "",
        "id": "0daec7e16a25ba4bd3607f79ebe71e7c"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "寄友人",
        "preface": "",
        "paragraphs": [
            "风飒沈思眼忽开，尘埃污得是庸才。",
            "那堪更见巢松鹤，飞入青云不下来。"
        ],
        "notes": "",
        "id": "81526137eef3ee8bd51625e0c63e12bd"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "晏起",
        "preface": "",
        "paragraphs": [
            "日过辰时犹在梦，客来应笑也求名。",
            "浮生自得长高枕，不向人间与命争。"
        ],
        "notes": "",
        "id": "e398780d2912317704ddbfcbcc3b1048"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "马上别单于刘评事",
        "preface": "",
        "paragraphs": [
            "庙谋宏远人难测，公主生还帝感深。",
            "天下底平须共喜，一时闲事莫惊心。"
        ],
        "notes": "",
        "id": "f3e0b54f5ea903dfa282444c1f6b453c"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "赠从弟谷",
        "preface": "",
        "paragraphs": [
            "此世荣枯岂足惊，相逢惟要眼长青。",
            "从来不爱三闾死，今日凭君莫独醒。"
        ],
        "notes": "",
        "id": "72fa43f5dd3b1f5726cdd61d2cfd0ac4"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "别山居",
        "preface": "",
        "paragraphs": [
            "万壑千岩景象开，登临未足又须回。",
            "凭师莫断松间路，秋月圆时弟子来。"
        ],
        "notes": "",
        "id": "bf8c1c2ebe1ab7d3f5e7ebfc08c30f2c"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "赠道人",
        "preface": "",
        "paragraphs": [
            "长在城中无定业，卖丹磨镜两途贫。",
            "三山来往寻常事，不省曾惊市井人。"
        ],
        "notes": "",
        "id": "537f09244bd42a321fda285ebd83b2cb"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "对月寄同志",
        "preface": "",
        "paragraphs": [
            "霜满中庭月在林，塞鸿频过又更深。",
            "支颐不语相思坐，料得君心似我心。"
        ],
        "notes": "",
        "id": "aec72a095c56e477e67cba88c607554f"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "忆鹤",
        "preface": "",
        "paragraphs": [
            "白丝翎羽丹砂顶，晓度秋烟出翠微。",
            "来向孤松枝上立，见人吟苦却高飞。"
        ],
        "notes": "",
        "id": "60236d4f8599ac9a14887097eeeed3ca"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "云门寺",
        "preface": "",
        "paragraphs": [
            "上方僧又起，清磬出林初。",
            "吟苦晓灯暗，露零秋草疎。",
            "旧山多梦到，流水送愁余。",
            "寄寺欲经岁，惭无亲故书。"
        ],
        "notes": "",
        "id": "f82e5794346eda8a2485b5d1b6828de3"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "中秋宿邓逸人居",
        "preface": "",
        "paragraphs": [
            "偶与山僧宿，吟诗坐到明。",
            "夜凉耽月色，秋渴漱泉声。",
            "磵木如竿耸，窗云作片生。",
            "白衣闲自贵，不揖汉公卿。"
        ],
        "notes": "",
        "id": "4309a9bdcd726f8efaec8e5617e17f65"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "外家虽是帝，当路且无亲。",
            "白日只如哭，黄泉免恨无。",
            "身闲甘旨下，白发太平人。",
            "同游芳草寺，见示白云诗。",
            "犹祈启金口，一为动文权。",
            "深山寺路千层石，竹杖椶鞋便可登。"
        ],
        "notes": "",
        "id": "e87e762b359497c5a05ea535a97af539"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "晚步",
        "preface": "",
        "paragraphs": [
            "野步晚悠悠，山光澹早秋。",
            "远空沦日脚，多稼没人头。",
            "古木蝉齐噪，深塍水慢流。",
            "幽居回不近，秋策却堪愁。"
        ],
        "notes": "",
        "id": "682b9ef7b7d9cdc7e944380061a3ecce"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "村晚闲步",
        "preface": "",
        "paragraphs": [
            "缓步出居处，过原边雁行。",
            "夕阳投草木，远水迎苍茫。",
            "野寺同蟾宿，云溪㔉药尝。",
            "萧条霜景暮，极目尽堪伤。"
        ],
        "notes": "",
        "id": "02094a59b435485261d9b16fbac4ff3f"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "冬日题兴善寺崔律师院孤松",
        "preface": "",
        "paragraphs": [
            "为此疎名路，频来访远松。",
            "孤标宜雪后，每见忆山中。",
            "静影生幽藓，寒声入迥空。",
            "何年植兹地，晓夕动清风。"
        ],
        "notes": "",
        "id": "c4ff6aa08346ea0b5009de238a97528b"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "题新栽小松",
        "preface": "",
        "paragraphs": [
            "满庭萧飒皆凡木，岂得飕飗似石溪。",
            "雪夜枝柯疑画出，月中长短共人齐。",
            "未知何日干天及，恐到秋来被鹤栖。",
            "却向旧山寻得处，白云根蕟觅应迷。"
        ],
        "notes": "",
        "id": "de01b8bced727b1eda1809591792f9c0"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "栽松",
        "preface": "",
        "paragraphs": [
            "翠色凛空庭，披衣独绕行。",
            "取从山顶崄，栽得道心生。",
            "未弱幽泉韵，焉论别木声。",
            "霜天残月在，转影入池清。"
        ],
        "notes": "",
        "id": "ad6d38fb6457131014ca6ede8558016a"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "泾川野居晚望",
        "preface": "",
        "paragraphs": [
            "地极接穹苍，西维落太阳。",
            "泉声入深稻，山色出南岗。",
            "风起芦兼荻。",
            "烟生柘与桑，归来坐幽石，半壁冷蟾光。",
            "（见《分门纂类唐歌诗》残本第一册《天地山川类》。",
            "）。"
        ],
        "notes": "",
        "id": "cf992ed0fb1d1aae907698e2e3a44a11"
    },
    {
        "author": "刘得仁",
        "dynasty": "唐",
        "type": "诗",
        "rhythmic": "",
        "title": "秋望",
        "preface": "",
        "paragraphs": [
            "西风蝉满树，东岸有残晖。",
            "（《吟窗杂录》卷十徐衍《风骚要式》）。"
        ],
        "notes": "",
        "id": "1e68c41a672b576a24f418121be76070"
    }
]