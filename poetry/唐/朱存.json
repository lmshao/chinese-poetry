[
    {
        "author": "朱存",
        "dynasty": "唐",
        "type": "诗",
        "rhythmic": "",
        "title": "后湖",
        "preface": "",
        "paragraphs": [
            "雷轰叠鼓火翻旗，三异翩翩试水师。",
            "惊起黑龙眠不得，狂风猛雨不多时。"
        ],
        "notes": "",
        "id": "d98400953378490890d1d0f8ccd36f4e"
    },
    {
        "author": "朱存",
        "dynasty": "唐",
        "type": "诗",
        "rhythmic": "",
        "title": "金陵览古（〖1〗《全五代诗》三二引《十国春秋》：保大时，存尝取吴大帝及六国兴亡成败之迹，作《览古诗》二百章，章四句，地志家多援以为证。又《金陵诗征》引《建康志》略同。）",
        "preface": "",
        "paragraphs": [
            "空。"
        ],
        "notes": "",
        "id": "b7612b71c08547dbd9309a2ec66b0785"
    },
    {
        "author": "朱存",
        "dynasty": "唐",
        "type": "诗",
        "rhythmic": "",
        "title": "北渠（历代宫苑殿阁制度）",
        "preface": "",
        "paragraphs": [
            "金殿分来玉砌流，黑龙湖彻凤池头。",
            "后庭花落恩波断，翻与南唐作御沟。",
            "（〖1〗「南唐」，张敦颐《六朝事迹编类》卷上〖作杨修诗〗引作「南塘」。",
            "）。"
        ],
        "notes": "",
        "id": "61ef1e52f3f7390fed154c7eac18769d"
    },
    {
        "author": "朱存",
        "dynasty": "唐",
        "type": "诗",
        "rhythmic": "",
        "title": "秦淮（以下景物）",
        "preface": "",
        "paragraphs": [
            "一气东南王斗牛，祖龙潜为子孙忧。",
            "金陵地脉何曾断，不觉真人已姓刘。"
        ],
        "notes": "",
        "id": "376dceed5be1e1f2031a3c25b0af30b6"
    },
    {
        "author": "朱存",
        "dynasty": "唐",
        "type": "诗",
        "rhythmic": "",
        "title": "东山",
        "preface": "",
        "paragraphs": [
            "镇物高情济世才，欲随猿鹤老岩隈。",
            "山花处处红粧面，髣髴如初拥妓来。",
            "（〖1〗以上二首，又见《记纂渊海》卷十。",
            "）。"
        ],
        "notes": "",
        "id": "f96569111fa71f987a2411e9e0985006"
    },
    {
        "author": "朱存",
        "dynasty": "唐",
        "type": "诗",
        "rhythmic": "",
        "title": "新亭",
        "preface": "",
        "paragraphs": [
            "满目江山异洛阳，昔人何必重悲伤。",
            "倘能戮力扶王室，当自新亭复故乡。",
            "。"
        ],
        "notes": "",
        "id": "72577c707245677ed9080cc4d8a543aa"
    },
    {
        "author": "朱存",
        "dynasty": "唐",
        "type": "诗",
        "rhythmic": "",
        "title": "天阙山",
        "preface": "",
        "paragraphs": [
            "牛头天际碧凝岚，王导无稽亦妄谈。",
            "若指远公为上阙，长安应合指终南。"
        ],
        "notes": "",
        "id": "80bffb15b78e4c25aa4527b585f8af44"
    },
    {
        "author": "朱存",
        "dynasty": "唐",
        "type": "诗",
        "rhythmic": "",
        "title": "石头城",
        "preface": "",
        "paragraphs": [
            "五城楼雉各相望，山水英灵宅帝王。",
            "此地定由天造险，古来长恃作金汤。"
        ],
        "notes": "",
        "id": "10d1e0f368b14653d90e8da6a32ea4ec"
    },
    {
        "author": "朱存",
        "dynasty": "唐",
        "type": "诗",
        "rhythmic": "",
        "title": "乌衣巷",
        "preface": "",
        "paragraphs": [
            "人物风流往往非，空余陋巷作乌衣。",
            "旧时帘幕无从觅，祇有年年社燕归。"
        ],
        "notes": "",
        "id": "5ff17acb1287aa6353a6076d0d64c4de"
    },
    {
        "author": "朱存",
        "dynasty": "唐",
        "type": "诗",
        "rhythmic": "",
        "title": "段石岗",
        "preface": "",
        "paragraphs": [
            "孙吴纪德旧刊碑，草没蟠螭与伏龟。",
            "惆怅岗头三段石，至今犹似鼎分时。"
        ],
        "notes": "",
        "id": "4d5a52cd184015bb8a7e89833c8d8fc0"
    },
    {
        "author": "朱存",
        "dynasty": "唐",
        "type": "诗",
        "rhythmic": "",
        "title": "玄武湖（〖1〗《全唐诗》七五七及《全五代诗》三一只存此一首，题作《后湖》，第二句「三翼」《全唐诗》作「三异」，第四句「下多时」《全唐诗》作「不多时」。）",
        "preface": "",
        "paragraphs": [
            "空。"
        ],
        "notes": "",
        "id": "b7612b71c08547dbd9309a2ec66b0785"
    },
    {
        "author": "朱存",
        "dynasty": "唐",
        "type": "诗",
        "rhythmic": "",
        "title": "阿育王塔",
        "preface": "",
        "paragraphs": [
            "窣堵凝然镇梵宫，举头层级在云中。",
            "金棺舍利藏何处？铎绕危簷声撼风。",
            "（以上《舆地纪胜》十七《建康府》。",
            "又《金陵诗征》四）。"
        ],
        "notes": "",
        "id": "b7c8ab10b2a27ec7527eb525d6b65b44"
    },
    {
        "author": "朱存",
        "dynasty": "唐",
        "type": "诗",
        "rhythmic": "",
        "title": "乌衣巷",
        "preface": "",
        "paragraphs": [
            "阀阅沦亡梐枑移，年年旧燕亦双归。",
            "茅簷苇萡无冠盖，不见乌衣见白衣。",
            "（《景定建康志》卷十六。",
            "）。"
        ],
        "notes": "",
        "id": "91e6593653521ef603291f0ebec3eb03"
    },
    {
        "author": "朱存",
        "dynasty": "唐",
        "type": "诗",
        "rhythmic": "",
        "title": "半阳湖",
        "preface": "",
        "paragraphs": [
            "江南龙节水为乡，水不纯（《六朝事迹编类》作「绝」）阴又半阳。",
            "一片湖光共深浅，两般泉脉异温凉。",
            "（同前卷十八。",
            "又见《六朝事迹编类》卷上。",
            "）。"
        ],
        "notes": "",
        "id": "c530ebbce9d54a9054a99ca9d7dabbce"
    },
    {
        "author": "朱存",
        "dynasty": "唐",
        "type": "诗",
        "rhythmic": "",
        "title": "潮沟",
        "preface": "",
        "paragraphs": [
            "流水东西傍帝台，六朝重为两朝开。",
            "曾有蠲首知高下，莫问鱼皮识去来。",
            "（同前卷十九。",
            "）。"
        ],
        "notes": "",
        "id": "97937d8962ee2fc233735a883a747668"
    },
    {
        "author": "朱存",
        "dynasty": "唐",
        "type": "诗",
        "rhythmic": "",
        "title": "直渎",
        "preface": "",
        "paragraphs": [
            "昼役人功夜鬼功，阳开阴阖几时终。",
            "不闻掷土江中语，争得盈流一水通。",
            "（同前。",
            "又见《六朝事迹编类》卷上。",
            "）。"
        ],
        "notes": "",
        "id": "34eb4a2b8a9d9d0ac4723fe3df2d5b73"
    },
    {
        "author": "朱存",
        "dynasty": "唐",
        "type": "诗",
        "rhythmic": "",
        "title": "运渎",
        "preface": "",
        "paragraphs": [
            "舳舻衔尾日无虚，更凿都城引漕渠。",
            "何事馁来贪雀谷，不知留得几年储？",
            "（同前。",
            "）。"
        ],
        "notes": "",
        "id": "1b3626393284bde938e66b43ad82ab63"
    },
    {
        "author": "朱存",
        "dynasty": "唐",
        "type": "诗",
        "rhythmic": "",
        "title": "凤凰台",
        "preface": "",
        "paragraphs": [
            "竹影桐阴满旧山，凤凰多载不飞还。",
            "登台只有吹箫者，争得和鸣堕世间。",
            "（同前卷二十二。",
            "）（按：朱存《金陵古迹诗》四卷，《崇文总目》卷五著录，惟作者讹作李存。",
            "《景定建康志》卷四九云：「宋〖当作「朱」〗存，字阙，金陵人也。",
            "尝读吴大帝而下六朝书，具详历代兴亡成败之迹，南唐时作《览古诗》二百章，章四句。",
            "沿初洎末，烂然棋布，阅诗者嘉其用心之勤云。",
            "」今存者仅十六首。",
            "另《景定建康志》卷十八云「陈轩《金陵集》有李建勋、朱存《迎担湖诗》，今未见。",
            "」又宋张惇颐《六朝事迹编类》收杨修诗四十八首，其中《新亭》、《秦淮》、《北渠》、《天阙山》、《三断石》五首，《舆地纪胜》卷十七皆作朱存诗，仅《新亭》文字差异较大；《直渎》、《半阳湖》二首，《景定建康志》也作朱存诗，《景定建康志》卷四九云：「杨备字修之，……庆历中为尚书虞部员外郎分司南京上轻车都尉，往复道出江上，赋百篇二韵，命曰《览古百题诗》，各注其事于题之下，与南唐朱存诗并传于世。",
            "」知二人诗在宋时已有传误。",
            "但应以孰是，尚难决断。",
            "杨诗除《六朝事迹编类》所收外，《景定建康志》存六十首，去其重复，约存八十余首。",
            "）。"
        ],
        "notes": "",
        "id": "6e769c39d2b13d2599c82e2c50fcf3b6"
    }
]