[
    {
        "author": "崔十娘",
        "dynasty": "唐",
        "type": "诗",
        "rhythmic": "",
        "title": "游仙窟诗 咏双树荅文成",
        "preface": "",
        "paragraphs": [
            "暂游双树下，遥见两枝芳。",
            "向日俱翻影，迎风竝散香。",
            "戏蝶扶丹萼，游蜂入紫房。",
            "人今总摘取，各著一边箱。"
        ],
        "notes": "",
        "id": "83a7f608810caa603ed71cc24b1eccdd"
    },
    {
        "author": "崔十娘",
        "dynasty": "唐",
        "type": "诗",
        "rhythmic": "",
        "title": "游仙窟诗 咏花",
        "preface": "",
        "paragraphs": [
            "映水俱知笑，成蹊竟不言。",
            "即今无自在，高下任渠攀。"
        ],
        "notes": "",
        "id": "3f29586b86170be579f9fbfac1aa07ac"
    },
    {
        "author": "崔十娘",
        "dynasty": "唐",
        "type": "诗",
        "rhythmic": "",
        "title": "游仙窟诗 游后园",
        "preface": "",
        "paragraphs": [
            "梅蹊命道士，桃涧伫神仙。",
            "旧鱼成大劒，新龟类小钱。",
            "水湄唯见柳，池曲且生莲。",
            "欲知赏心处，桃花落眼前。"
        ],
        "notes": "",
        "id": "501d5931b38484580a922b11453d4806"
    },
    {
        "author": "崔十娘",
        "dynasty": "唐",
        "type": "诗",
        "rhythmic": "",
        "title": "游仙窟诗 别文成",
        "preface": "",
        "paragraphs": [
            "别时终是别，春心不值春。",
            "羞见孤鸾影，悲看一骑尘。",
            "翠柳开眉色，红桃乱脸新。",
            "此时君不在，娇莺弄杀人。"
        ],
        "notes": "",
        "id": "648315e655b8b0a6c5bcb05b97fc3b02"
    },
    {
        "author": "崔十娘",
        "dynasty": "唐",
        "type": "诗",
        "rhythmic": "",
        "title": "游仙窟诗 手中扇赠文成",
        "preface": "",
        "paragraphs": [
            "合欢游璧水，同心侍华阙。",
            "飒飒似朝风，团团如夜月。",
            "鸾姿侵雾起，鹤影排空发。",
            "希君掌中握，勿使恩情歇。"
        ],
        "notes": "",
        "id": "7e0777c04aa9ec21d6dbe816b196f995"
    },
    {
        "author": "崔十娘",
        "dynasty": "唐",
        "type": "诗",
        "rhythmic": "",
        "title": "游仙窟诗 答文成",
        "preface": "",
        "paragraphs": [
            "天涯地角知何处，玉体红颜难再遇。",
            "但令翅羽为人生，会些高飞共君去。"
        ],
        "notes": "",
        "id": "7431e8e7e8d3f23acfaa5b906b594046"
    }
]