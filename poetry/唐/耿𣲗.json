[
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "发南康夜泊灨石中",
        "preface": "",
        "paragraphs": [
            "倦客乘归舟，春溪杳将暮。",
            "群林结暝色，孤泊有佳趣。",
            "夜山转长江，赤月吐深树。",
            "飒飒松上吹，泛泛花间露。",
            "险石俯潭涡，跳湍碍沿溯。",
            "岂唯垂堂戒，兼以临深惧。",
            "稍出回雁峰，明登斩蛟柱。",
            "连云向重山，杳未见钟路。"
        ],
        "notes": "",
        "id": "be892b4778c4cc4b28fe15f4b03eb639"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "过王山人旧居",
        "preface": "",
        "paragraphs": [
            "故宅春山中，来逢夕阳入。",
            "汲少井味变，开稀户枢涩。",
            "树朽鸟不栖，阶闲云自湿。",
            "先生何处去，惆怅空独立。"
        ],
        "notes": "",
        "id": "c8c29570a1a60752b3a4d6df5c0d7c84"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "晚次昭应",
        "preface": "",
        "paragraphs": [
            "落日向林路，东风吹麦陇。",
            "藤草蔓古渠，牛羊下荒冢。",
            "骊宫户久闭，温谷泉长涌。",
            "为问全盛时，何人最荣宠。"
        ],
        "notes": "",
        "id": "864ca3afeebe60058b52c1566a4ddabd"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "听早蝉歌",
        "preface": "",
        "paragraphs": [
            "蝉鸣兮夕曛，声和兮夏云。",
            "白日兮将短，秋意兮已满。",
            "乍悲鸣兮欲长，犹嘶涩兮多断。",
            "风萧萧兮转清，韵嘒嘒兮初成。",
            "依婆娑之古树，思辽落之荒城。",
            "闲院支颐，深林倚策。",
            "犹惆怅而无语，鬓星星而已白。"
        ],
        "notes": "",
        "id": "a83237e1e1916f597a645adb5156c2ab"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "芦花动",
        "preface": "",
        "paragraphs": [
            "连素穗，翻秋气，细节疎茎任长吹。",
            "共作月中声，孤舟发乡思。"
        ],
        "notes": "",
        "id": "039b040fffa633049744fc947e280b34"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "赋得寒蛩",
        "preface": "",
        "paragraphs": [
            "尔谁造，鸣何早，趯趯连声徧阶草。",
            "复与夜雨和，游人听堪老。"
        ],
        "notes": "",
        "id": "6f6ac27f6a4186c777fb22ae7220aae7"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "宣城逢张二南史",
        "preface": "",
        "paragraphs": [
            "全家宛陵客，文雅世难逢。",
            "寄食年将老，干时计未从。",
            "秋来句曲水，雨后敬亭峰。",
            "西北长安远，登临恨几重。"
        ],
        "notes": "",
        "id": "d24ccb4e33e978e34f9d04ceda18d809"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "题童子寺",
        "preface": "",
        "paragraphs": [
            "半偈留何处，全身弃此中。",
            "雨余沙塔坏，月满雪山空。",
            "耸刹临回磴，朱楼间碧丛。",
            "朝朝日将暮，长对晋阳宫。"
        ],
        "notes": "",
        "id": "264a23cfd96edefae4ceee7aa4bbefd9"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "夏日寄东溪隐者",
        "preface": "",
        "paragraphs": [
            "日华浮野水，草色合遥空。",
            "处处山依旧，年年事不同。",
            "闲田孤垒外，暑雨片云中。",
            "惆怅多尘累，无由访钓翁。"
        ],
        "notes": "",
        "id": "97bfc594d413635c4a685dafcc0ed346"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "之江淮留别京亲故",
        "preface": "",
        "paragraphs": [
            "长云迷一雁，渐远向南声。",
            "已带千霜鬓，初为万里行。",
            "繁虫满夜草，连雨暗秋城。",
            "前路诸侯贵，何人重客卿。"
        ],
        "notes": "",
        "id": "8072cae9125b071f2be0960935e98373"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "太原送许侍御出幕归东都",
        "preface": "",
        "paragraphs": [
            "昔随刘越石，今日独归时。",
            "汾水风烟冷，幷州花木迟。",
            "荒庭增别梦，野雨失行期。",
            "莫向山阳过，隣人夜笛悲。"
        ],
        "notes": "",
        "id": "2683b836814a55dc46a2fe6e97a317dd"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "华州客舍奉和崔端公春城晓望",
        "preface": "",
        "paragraphs": [
            "不语看芳径，悲春嬾独行。",
            "向人微月在，报雨早霞生。",
            "贫病催年齿，风尘掩姓名。",
            "赖逢骢马客，郢曲缓羇情。"
        ],
        "notes": "",
        "id": "037bdc36b60277902b21baf2dd22022f"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "题清萝翁双泉",
        "preface": "",
        "paragraphs": [
            "侧弁向清漪，门中夕照移。",
            "异源生暗石，叠响落秋池。",
            "叶拥沙痕没，流回草蔓随。",
            "泠泠无限意，不独远公知。"
        ],
        "notes": "",
        "id": "acaa882f183357ade33e5443e9ae8ce4"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "酬李文",
        "preface": "",
        "paragraphs": [
            "落照长杨苑，秋天渭水滨。",
            "初飞万木叶，又长一年人。",
            "贫病仍为客，艰虞更问津。",
            "多慙惠然意，今日肯相亲。"
        ],
        "notes": "",
        "id": "3507bc9610cac65a9cbec32eded1a62d"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "赠严维",
        "preface": "",
        "paragraphs": [
            "许询清论重，寂寞住山阴。",
            "野路接寒寺，闲门当古林。",
            "海田秋熟早，湖水夜渔深。",
            "世上穷通理，谁人奈此心。"
        ],
        "notes": "",
        "id": "f09a7f7c2e547b1cc489ae808491eccc"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "春日题苗发竹亭",
        "preface": "",
        "paragraphs": [
            "春亭及策上，郎吏谢玄晖。",
            "闲咏疎篁近，高眠远岫微。",
            "偏宜留野客，暂得解朝衣。",
            "犹忆东溪里，雷云掩故扉。"
        ],
        "notes": "",
        "id": "ed2cc671b84bed4019f91bc0e1b1ccbb"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "题孝子陵",
        "preface": "",
        "paragraphs": [
            "荒坟秋陌上，霜露正霏霏。",
            "松柏自成拱，苫庐长不归。",
            "浮埃积蓬鬓，流血在麻衣。",
            "何必曾参传，千年至行稀。"
        ],
        "notes": "",
        "id": "de7a3fd321b0c12a8ad36be9ee4e7cfb"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "题庄上人房",
        "preface": "",
        "paragraphs": [
            "不语焚香坐，心知道已成。",
            "流年衰此世，定力见他生。",
            "暮雪余春冷，寒灯续昼明。",
            "寻常五侯至，敢望下阶迎。"
        ],
        "notes": "",
        "id": "d2fdda45489dfcc83d0a5c5ba9fb97e2"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "宋中",
        "preface": "",
        "paragraphs": [
            "日暮黄云合，年深白骨稀。",
            "旧村乔木在，秋草远人归。",
            "废井莓苔厚，荒田路径微。",
            "唯余近山色，相对似依依。"
        ],
        "notes": "",
        "id": "be235903ac709a0d8bcf971535922147"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "秋夜思归",
        "preface": "",
        "paragraphs": [
            "来时犹暑服，今已露漫漫。",
            "多雨逢初霁，深秋生夜寒。",
            "投人心似切，为客事皆难。",
            "何处无留滞，谁能暂问看。"
        ],
        "notes": "",
        "id": "500b0415f63547513576f93e379abc00"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "送李端",
        "preface": "",
        "paragraphs": [
            "世上许刘桢，洋洋风雅声。",
            "客来空改岁，归去未成名。",
            "远近天初暮，关河雪半晴。",
            "空怀谏书在，回首恋承明。"
        ],
        "notes": "",
        "id": "b2218f98fbee74ccd4bf8dade9dd8696"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "送崔明府赴青城",
        "preface": "",
        "paragraphs": [
            "清冬宾御出，蜀道翠微间。",
            "远雾开群壑，初阳照近关。",
            "霜潭浮紫菜，雪栈绕青山。",
            "当似遗民去，柴桑政自闲。"
        ],
        "notes": "",
        "id": "1504550908a9931e42c9a3ceb737cdd0"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "送王将军出塞",
        "preface": "",
        "paragraphs": [
            "汉家边事重，窦宪出临戎。",
            "绝漠秋山在，阳关旧路通。",
            "列营依茂草，吹角向高风。",
            "更就燕然石，行看奏虏功。"
        ],
        "notes": "",
        "id": "6be7ce2d3480b893d5e73a99bd0fa61b"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "雨中留别",
        "preface": "",
        "paragraphs": [
            "东西无定客，风雨未休时。",
            "悯默此中别，飘零何处期。",
            "青山违旧隐，白发入新诗。",
            "岁岁迷津路，生涯渐可悲。"
        ],
        "notes": "",
        "id": "30083aefcb520e8c1e0e966d22250a64"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "送杨将军",
        "preface": "",
        "paragraphs": [
            "一身良将后，万里讨乌孙。",
            "落日边陲静，秋风鼓角喧。",
            "远山当碛路，茂草向营门。",
            "生死酬恩宠，功名岂敢论。"
        ],
        "notes": "",
        "id": "46737ea3c3c0cddd60f4a24dced19be8"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "送夏侯审游蜀",
        "preface": "",
        "paragraphs": [
            "暮峰和玉垒，回望不通秦。",
            "更问蜀城路，但逢巴语人。",
            "石林莺啭晓，板屋月明春。",
            "若访严夫子，无嫌卜肆贫。"
        ],
        "notes": "",
        "id": "ffad88a3606b96953cd724279dc31e17"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "送张侍御赴郴州别驾",
        "preface": "",
        "paragraphs": [
            "佐郡人难料，分襟日复斜。",
            "一帆随远水，百口过长沙。",
            "明月江边夜，平陵梦里家。",
            "王孙对芳草，愁思杳无涯。"
        ],
        "notes": "",
        "id": "6ff40a3fe0fe7b1870f7bbdc5c89cabd"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "送苗赟赴阳翟丞",
        "preface": "",
        "paragraphs": [
            "夕阳秋草上，去马弟兄看。",
            "年少初辞阙，时危远效官。",
            "山行独夜雨，旅宿二陵寒。",
            "诗兴生何处，嵩阳羽客坛。"
        ],
        "notes": "",
        "id": "661b70b1f143ea26242baee404725c0a"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "送绛州郭参军",
        "preface": "",
        "paragraphs": [
            "远事诸侯出，青山古晋城。",
            "连行曲水阁，独入议中兵。",
            "夜雨新田湿，春风曙角鸣。",
            "人传府公政，记室有参卿。"
        ],
        "notes": "",
        "id": "00563abd3c1e020184b6145e1af66afd"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "常州留别",
        "preface": "",
        "paragraphs": [
            "万里南天外，求书禹穴间。",
            "往来成白首，旦暮见青山。",
            "夜浦凉云过，秋塘好月闲。",
            "殷勤阳羡桂，别此几时攀。"
        ],
        "notes": "",
        "id": "343c8617f3b8e3c7a713e28742d2efa7"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "关山月",
        "preface": "",
        "paragraphs": [
            "月明边徼静，戍客望乡时。",
            "塞古柳衰尽，关寒榆发迟。",
            "苍苍万里道，戚戚十年北。",
            "今夜青楼上，还应照所思。"
        ],
        "notes": "",
        "id": "286b7055cfdc63899a143e40f2be98c0"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "代宋州将淮上乞师",
        "preface": "",
        "paragraphs": [
            "唇齿幸相依，危亡故远归。",
            "身轻百战出，家在数重围。",
            "上将坚深垒，残兵鬬落晖。",
            "常闻铁劒利，早晚借余威。"
        ],
        "notes": "",
        "id": "980b41de07517a278b7762f5f2f4cea6"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "秋晚卧疾寄司空拾遗曙卢少府纶",
        "preface": "",
        "paragraphs": [
            "寒几坐空堂，疎髯似积霜。",
            "老医迷旧疾，朽药误新方。",
            "晚果红低树，秋苔绿徧墙。",
            "慙非蒋生径，不敢望求羊。"
        ],
        "notes": "",
        "id": "d507d63e9aa8d85248b570b8a28458a8"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "赠海明上人",
        "preface": "",
        "paragraphs": [
            "来自西天竺，持经奉紫微。",
            "年深梵语变，行苦俗流归。",
            "月上安禅久，苔生出院稀。",
            "梁间有驯鸽，不去复何依。"
        ],
        "notes": "",
        "id": "eb5cdfab5119687bbfb2e903e6f805f8"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "津亭有怀",
        "preface": "",
        "paragraphs": [
            "津亭一望乡，淮海晚茫茫。",
            "草没栖洲鹭，天连暎浦樯。",
            "徃来通楚越，旦暮易渔商。",
            "惆怅缄书毕，何人向洛阳。"
        ],
        "notes": "",
        "id": "50ebe1706967d739773f5f05eb8e08e5"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "晚投江泽浦即事呈柳兵曹泥",
        "preface": "",
        "paragraphs": [
            "落日过重霞，轻烟上远沙。",
            "移舟冲荇蔓，转浦入芦花。",
            "断岸迂来客，连波漾去槎。",
            "故乡何处在，更道向天涯。"
        ],
        "notes": "",
        "id": "d0df062fcc1afe003fdf65f969f04a6c"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "东郊别业",
        "preface": "",
        "paragraphs": [
            "东臯占薄田，耕种过余年。",
            "护药栽山刺，浇蔬引竹泉。",
            "晚雷期稔岁，重雾报晴天。",
            "若问幽人意，思齐沮溺贤。"
        ],
        "notes": "",
        "id": "93d7eead27c5806e59130b27686b1bb1"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "早朝",
        "preface": "",
        "paragraphs": [
            "钟鼓余声里，千官向紫微。",
            "冒寒人语少，乘月烛来稀。",
            "清漏闻驰道，轻霞暎琐闱。",
            "犹看嘶马处，未启掖垣扉。"
        ],
        "notes": "",
        "id": "7770af8ed358c9cac7a44bf365bc4c3e"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "屏居盩厔",
        "preface": "",
        "paragraphs": [
            "百年心不料，一卷日相知。",
            "乘兴偏难改，忧家是强为。",
            "县城寒寂寞，峰树远参差。",
            "自笑无谋者，秪应道在斯。"
        ],
        "notes": "",
        "id": "b51452d1df56359f189a9207e23eccf9"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "进秋隼",
        "preface": "",
        "paragraphs": [
            "岂悟因罗者，迎霜献紫微。",
            "夕阳分素臆，秋色上花衣。",
            "举翅云天近，回眸燕雀稀。",
            "应随明主意，百中有光辉。"
        ],
        "notes": "",
        "id": "232804fa02bcd1d26b406569e010c980"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "咏宣州笔",
        "preface": "",
        "paragraphs": [
            "寒竹慙虚受，纤毫任几重。",
            "影端缘守直，心劲懒藏锋。",
            "落纸惊风起，摇空见露浓。",
            "丹青与文事，舍此复何从。"
        ],
        "notes": "",
        "id": "8bfc651e1ab55f349bd09b0cb59157f5"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "春日洪州即事",
        "preface": "",
        "paragraphs": [
            "钟陵春日好，春水满南塘。",
            "竹宇分朱阁，桐花间绿杨。",
            "蹉跎看鬓色，留滞惜年芳。",
            "欲问羇愁发，秦关道路长。"
        ],
        "notes": "",
        "id": "eeb977475c2a3f4c0dceee9cc383cf58"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "雪后宿王纯池州草堂",
        "preface": "",
        "paragraphs": [
            "宿君湖上宅，琴韵静参差。",
            "夜雪入秋浦，孤城连贵池。",
            "流年看共老，衔酒发中悲。",
            "良会应难再，晨鸡自有期。"
        ],
        "notes": "",
        "id": "48852cb6f5f5a4af0163dc56c66b9a9f"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "旅次汉故畤",
        "preface": "",
        "paragraphs": [
            "我行过汉畤，寥落见孤城。",
            "邑里经多难，儿童识五兵。",
            "广川桑遍绿，丛薄雉连鸣。",
            "惆怅萧关道，终军愿请缨。"
        ],
        "notes": "",
        "id": "31f33aaa2b34fd5a12f7081a11435d37"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "过三郊驿却寄杨评事时此子郭令公欲有表荐",
        "preface": "",
        "paragraphs": [
            "冉冉青衫客，悠悠白发人。",
            "乱山孤驿暮，长路百花新。",
            "终岁行他县，全家望此身。",
            "更思君去就，早晚问平津。"
        ],
        "notes": "",
        "id": "a38eb737393e9092b6626b9a2d36d2cc"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "陇西行",
        "preface": "",
        "paragraphs": [
            "雪下阳关路，人稀陇戍头。",
            "封狐犹未翦，边将岂无羞。",
            "白草三冬色，黄云万里愁。",
            "因思李都尉，毕竟不封侯。"
        ],
        "notes": "",
        "id": "c54b51822bc5e935548b3675aea214bc"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "巴陵逢洛阳邻舍",
        "preface": "",
        "paragraphs": [
            "因君知北事，流浪已忘机。",
            "客久多人识，年高众病归。",
            "连云湖色远，度雪雁声稀。",
            "又说家林尽，凄伤泪满衣。"
        ],
        "notes": "",
        "id": "8a1be4eae25ad78f1d670971af9b58ac"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "哭张融",
        "preface": "",
        "paragraphs": [
            "早岁能文客，中年与世违。",
            "有家孀妇少，无子吊人稀。",
            "𰬸帐尘空暗，铭旌雨不飞。",
            "依然旧乡路，寂寞几回归。"
        ],
        "notes": "",
        "id": "ce87c585ada6a5a603789cfa3ec3773f"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "送友贬岭南",
        "preface": "",
        "paragraphs": [
            "暮年从远谪，落日别交亲。",
            "湖上北飞雁，天涯南去人。",
            "梦成湘浦夜，泪尽桂阳春。",
            "岁月茫茫意，何时雨露新。"
        ],
        "notes": "",
        "id": "6846465eacd8bbff19e19244927af0ea"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "春日即事二首 一",
        "preface": "",
        "paragraphs": [
            "诗书成志业，嬾慢致蹉跎。",
            "圣代丹霄远，明时白发多。",
            "浅谋堪自笑，穷巷忆谁过。",
            "寂寞前山暮，归人樵采歌。"
        ],
        "notes": "",
        "id": "501613ce8b757d782a50dbc1bed699d5"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "春日即事二首 二",
        "preface": "",
        "paragraphs": [
            "数亩东臯宅，青春独屏居。",
            "家贫僮仆慢，官罢友朋疎。",
            "强饮沽来酒，羞看读了书。",
            "闲花开满地，惆怅复何如。"
        ],
        "notes": "",
        "id": "9de0107b8bc2c2fe063f5ca07aecf9e2"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "赠田家翁",
        "preface": "",
        "paragraphs": [
            "老人迎客处，篱落稻畦间。",
            "蚕屋朝寒闭，田家昼雨闲。",
            "门闾新薙草，蹊径旧谙山。",
            "自道谁相及，邀予试徃还。"
        ],
        "notes": "",
        "id": "8917341b2bfd534359f7fa317cb0f9a3"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "赠韦山人",
        "preface": "",
        "paragraphs": [
            "失意成逋客，终年独掩扉。",
            "无机狎鸥惯，多病见人稀。",
            "流水知行药，孤云伴采薇。",
            "空斋莫闲笑，心事与时违。"
        ],
        "notes": "",
        "id": "ab0b1bb515ad5548e3bc3289fbea1a6f"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "濬公院怀旧",
        "preface": "",
        "paragraphs": [
            "远公传教毕，身没向他方。",
            "吊客来何见，门人闭影堂。",
            "纱灯临古砌，尘札在空床。",
            "寂寞疎钟后，秋天有夕阳。"
        ],
        "notes": "",
        "id": "d31896788cb51f001739df81384e1e9a"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "雨中宿义兴寺",
        "preface": "",
        "paragraphs": [
            "遥夜宿东林，虫声阶草深。",
            "高风初落叶，多雨未归心。",
            "家国身犹负，星霜鬓已侵。",
            "沧洲纵不去，何处有知音。"
        ],
        "notes": "",
        "id": "463dfbc5b7cb6ff8a9f217d202b0dc72"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "送王秘书归江东",
        "preface": "",
        "paragraphs": [
            "回首望知音，逶迤桑柘林。",
            "人归海郡远，路入雨天深。",
            "万木经秋叶，孤舟向暮心。",
            "唯余江畔草，应见白头吟。"
        ],
        "notes": "",
        "id": "fc4bc8725dd32759f038f057b2df3c3a"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "渭上送李蔵器移家东都",
        "preface": "",
        "paragraphs": [
            "求名虽有据，学稼又无田。",
            "故国三千里，新春五十年。",
            "移家还作客，避地莫知贤。",
            "洛浦今何处，风帆去渺然。"
        ],
        "notes": "",
        "id": "ba52cafa2ad679177ad87c671dd020c7"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "春寻柳先生",
        "preface": "",
        "paragraphs": [
            "言是商山老，尘心莫问年。",
            "白髯垂策短，乌帽据梧偏。",
            "酒熟飞巴雨，丹成见海田。",
            "疎云披远水，景动石床前。"
        ],
        "notes": "",
        "id": "a29fd9824bad518cb1d53c423353cb53"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "题藏公院",
        "preface": "",
        "paragraphs": [
            "古院林公住，疎篁近井桃。",
            "俗年人见少，禅地自知高。",
            "药草诚多喻，沧溟在一毫。",
            "仍悲次宗辈，尘事日为劳。"
        ],
        "notes": "",
        "id": "a12d2a8f1fce5ab9caa6cc7d3cc503ee"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "夏夜西亭即事寄钱员外",
        "preface": "",
        "paragraphs": [
            "高亭宾客散，暑夜醉相和。",
            "细汗迎衣集，微凉待扇过。",
            "风还池色定，月晚树阴多。",
            "遥想随行者，珊珊动晓珂。"
        ],
        "notes": "",
        "id": "b1edd793f73c165a2530ba4abd38b144"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "与清江上人及诸公宿李八昆季宅",
        "preface": "",
        "paragraphs": [
            "汤公多外友，洛社自相依。",
            "远客还登会，秋怀欲忘归。",
            "惊风林果少，骤雨砌虫稀。",
            "更过三张价，东游愧陆机。"
        ],
        "notes": "",
        "id": "01a70ead1dc8018616e8d9a3025fd7f5"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "春日即事",
        "preface": "",
        "paragraphs": [
            "邻里朝光徧，披衣夜醉醒。",
            "庖厨非旧火，林木发新青。",
            "接果移天性，疎泉逐地形。",
            "清明来几日，戴胜已堪听。"
        ],
        "notes": "",
        "id": "a3cb21013f53207bb6da90f965e08a2a"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "秋夜会宿李永宅忆江南旧游",
        "preface": "",
        "paragraphs": [
            "偶宿俱南客，相看喜尽归。",
            "湖山话不极，岁月念空违。",
            "子夜高梧冷，秋阴远漏微。",
            "那无此良会，惜在谢家稀。"
        ],
        "notes": "",
        "id": "d402e46c25acb5332335e6e983180b16"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "冬夜寻李永因书事赠之",
        "preface": "",
        "paragraphs": [
            "栖遑偏降志，疵贱倍修身。",
            "近觉多衰鬓，深知独故人。",
            "天垂五夜月，霜覆九衢尘。",
            "不待逢沮溺，而今恶问津。"
        ],
        "notes": "",
        "id": "a7e8c9c598be377ab51e5ed3a440190c"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "立春日宴高陵任明府宅",
        "preface": "",
        "paragraphs": [
            "春灰今变候，密雪又霏霏。",
            "坐客同心满，流年此会稀。",
            "风成空处乱，素积夜来飞。",
            "且共衔杯酒，陶潜不得归。"
        ],
        "notes": "",
        "id": "fb8f75e7afb0a8e89e68921361940425"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "春日游慈恩寺寄畅当",
        "preface": "",
        "paragraphs": [
            "浮世今何事，空门此谛真。",
            "死生俱是梦，哀乐讵关身。",
            "远草光连水，春篁色离尘。",
            "当从庚中庶，诗客更何人。"
        ],
        "notes": "",
        "id": "9a21edaaf7098d88abc90ac4aae483f4"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "晚秋过苏少府",
        "preface": "",
        "paragraphs": [
            "九江迷去住，群吏且因依。",
            "高木秋垂露，寒城暮掩扉。",
            "随云心自远，看草伴应稀。",
            "肯信同年友，相望青琐闱。"
        ],
        "notes": "",
        "id": "900ad11ce3a19356e3751e15089150cc"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "登鹳雀楼",
        "preface": "",
        "paragraphs": [
            "久客心常醉，高楼日渐低。",
            "黄河经海内，华岳镇关西。",
            "去远千帆小，来迟独鸟迷。",
            "终年不得意，空觉负东溪。"
        ],
        "notes": "",
        "id": "f42a5e4e2513449eca4c2183e31f39ae"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "赋得沙上雁",
        "preface": "",
        "paragraphs": [
            "衡阳多道里，弱羽复哀音。",
            "还塞知何日，惊弦乱此心。",
            "夜阴前侣远，秋冷后湖深。",
            "独立汀洲意，宁知霜霰侵。"
        ],
        "notes": "",
        "id": "1b3e655b2a9228defb6a190e23cd7e2a"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "夜寻卢处士",
        "preface": "",
        "paragraphs": [
            "月高鸡犬静，门掩向寒塘。",
            "夜竹深茅宇，秋庭冷石床。",
            "住山年已远，服药寿偏长。",
            "虚弃如吾者，逢君益自伤。"
        ],
        "notes": "",
        "id": "68e4866022665cf906215d0ec26e7ac6"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "邠州留别",
        "preface": "",
        "paragraphs": [
            "终岁山川路，生涯总几何。",
            "艰难为客惯，贫贱受恩多。",
            "暮角寒山色，秋风远水波。",
            "无人见惆怅，垂鞚入烟萝。"
        ],
        "notes": "",
        "id": "31e64a3044d3ec296f6f42c637714c81"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "赠张将军",
        "preface": "",
        "paragraphs": [
            "寥落军城暮，重门返照间。",
            "鼓鼙经雨暗，士马过秋闲。",
            "惯守临边郡，曾营近海山。",
            "关西旧业在，夜夜梦中还。"
        ],
        "notes": "",
        "id": "76f6ce80e769ad5229c8a3d31989f48a"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "赠隐公",
        "preface": "",
        "paragraphs": [
            "世间无近远，定里徧曾过。",
            "东海经长在，南朝寺最多。",
            "暮年聊化俗，初地即摧魔。",
            "今日忘尘虑，看心义若何。"
        ],
        "notes": "",
        "id": "50cbacd8940c3b6c9227b028c35eee9b"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "赠别安邑韩少府",
        "preface": "",
        "paragraphs": [
            "子真能自在，江海意何如。",
            "门掩疎尘吏，心闲阅道书。",
            "古城寒欲雪，远客暮无车。",
            "杳杳思前路，谁堪千里余。"
        ],
        "notes": "",
        "id": "88be58a0dda04abe4911c81fa637078e"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "送胡校书秩满归河中",
        "preface": "",
        "paragraphs": [
            "古树汾阴道，悠悠东去长。",
            "位卑仍解印，身老又还乡。",
            "河水平秋岸，关门向夕阳。",
            "音书须数附，莫学晋嵇康。"
        ],
        "notes": "",
        "id": "0a9df7bf8b418523e3a04de08209e76a"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "送河中张胄曹往太原计会回",
        "preface": "",
        "paragraphs": [
            "北风长至远，四牡向幽幷。",
            "衰木新田路，寒芜故绛城。",
            "遥听边上信，远计朔南程。",
            "料变当临事，遥知外国情。"
        ],
        "notes": "",
        "id": "17970fb0f31190f8bd153e8f430d630e"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "送郭正字归郢上",
        "preface": "",
        "paragraphs": [
            "济江篇已出，书府俸犹贫。",
            "积雪商山道，全家楚塞人。",
            "大堤逢落日，广汉望通津。",
            "却别渔潭下，惊鸥那可亲。"
        ],
        "notes": "",
        "id": "65aa960c14222f2b8b0ca1ba5fb69ede"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "题李孝廉书房",
        "preface": "",
        "paragraphs": [
            "野情专易外，一室向青山。",
            "业就三编绝，心通万事闲。",
            "莺稀春木上，草徧暮堦间。",
            "莫道归𦈡在，来时弃故关。"
        ],
        "notes": "",
        "id": "56113e3717ccb8ff5da2daba838849fe"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "酬畅当",
        "preface": "",
        "paragraphs": [
            "同游漆沮后，已是十年余。",
            "几度曾相梦，何时定得书。",
            "月高城影尽，霜重柳条疎。",
            "且对尊中酒，千般想未如。"
        ],
        "notes": "",
        "id": "c97472a5183642298e4d354e259fb1ee"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "留别解县韩明府",
        "preface": "",
        "paragraphs": [
            "闲人州县厌，贱士友朋讥。",
            "朔雪逢初下，秦关独暮归。",
            "寒茅下原浅，残雪过风微。",
            "一路何相慰，唯君能政稀。"
        ],
        "notes": "",
        "id": "13b69f106c72c90fed95b9dd6374e9ed"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "游钟山紫芝观",
        "preface": "",
        "paragraphs": [
            "系舟仙宅下，清磬落春风。",
            "雨数芝田长，云开石路重。",
            "古房清磴接，深殿紫烟浓。",
            "鹤驾何时去，游人自不逢。"
        ],
        "notes": "",
        "id": "8ff2d48f0a145cfca844189a63387b7a"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "晚秋宿裴员外寺院",
        "preface": "",
        "paragraphs": [
            "仲言多丽藻，晚水独芙蓉。",
            "梁苑仍秋过，仁祠又夜逢。",
            "回林通暗竹，去雨带寒钟。",
            "愿向空门里，修持比昼龙。"
        ],
        "notes": "",
        "id": "67db66d41bf66aaf0127cc853b2d383e"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "秋夜喜卢司直严少府访宿",
        "preface": "",
        "paragraphs": [
            "寂寂闭层城，悠悠此夜情。",
            "早凉过鬓发，秋思入柴荆。",
            "严子多高趣，卢公有盛名。",
            "还如杜陵下，暂拂蒋元卿。"
        ],
        "notes": "",
        "id": "d5e16d0e98171f48664e0b8ee263ee9a"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "下邽客舍喜叔孙主簿郑少府见过",
        "preface": "",
        "paragraphs": [
            "良宵复杪秋，把酒说羇游。",
            "落木东西别，寒萍远近流。",
            "萧条旅馆月，寂历曙更筹。",
            "不是仇梅至，何人问百忧。"
        ],
        "notes": "",
        "id": "8fe58df06978e58f36ba61d9d7ac0a3a"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "盩厔客舍",
        "preface": "",
        "paragraphs": [
            "寥寂荒垒下，客舍雨微微。",
            "门见苔生满，心慙吏到稀。",
            "篱花看未发，海燕欲先归。",
            "无限堪惆怅，谁家复捣衣。"
        ],
        "notes": "",
        "id": "d6f0b556f622b30681fae35886cab64f"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "宿韦员外宅",
        "preface": "",
        "paragraphs": [
            "传经韦相后，赐笔汉家郎。",
            "幽阁诸生会，寒宵几刻长。",
            "座中灯泛酒，簷外月如霜。",
            "人事多飘忽，邀欢讵可忘。"
        ],
        "notes": "",
        "id": "a47aab42bb4cf996c0e148657f876de3"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "登沃州山",
        "preface": "",
        "paragraphs": [
            "沃州初望海，携手尽时髦。",
            "小暑开鹏翼，新蓂长鹭涛。",
            "月如芳草远，身比夕阳高。",
            "羊祜伤风景，谁云异我曹。"
        ],
        "notes": "",
        "id": "ec1e5738000231b68895ff898edd47ab"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "宿岐山姜明府厅",
        "preface": "",
        "paragraphs": [
            "暝色休群动，秋斋远客情。",
            "细风和雨气，寒竹度帘声。",
            "日觉蹉跎近，天教嬾慢成。",
            "谁能谒卿相，朝夕筭浮荣。"
        ],
        "notes": "",
        "id": "f24be437857c1b1ecb2c86cb445c8588"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "上巳日",
        "preface": "",
        "paragraphs": [
            "共来修禊事，内顾一悲翁。",
            "玉鬓风尘下，花林丝管中。",
            "故山离水石，旧侣失鹓鸿。",
            "不及游鱼乐，裴回莲叶东。"
        ],
        "notes": "",
        "id": "384a686c3608f3f3c5f20dbd623e429b"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "登乐游原",
        "preface": "",
        "paragraphs": [
            "园庙何年废，登临有故丘。",
            "孤村连日静，多雨及霖休。",
            "常与秦山对，曾经汉主游。",
            "岂知千载后，万事水东流。"
        ],
        "notes": "",
        "id": "5f6ff7390fac402e01dae399e657f229"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "题惟干上人房",
        "preface": "",
        "paragraphs": [
            "绳床茅屋下，独坐味闲安。",
            "苦行无童子，忘机避宰官。",
            "是非齐已久，夏腊比应难。",
            "更悟真如性，尘心稍自宽。"
        ],
        "notes": "",
        "id": "86c7a9b2ede752cce641793d9fc951e5"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "会凤翔张少尹南亭",
        "preface": "",
        "paragraphs": [
            "远过张正见，诗兴自依依。",
            "西府军城暮，南庭吏事稀。",
            "草簷宜日过，花圃任烟归。",
            "更料重关外，群僚候启扉。"
        ],
        "notes": "",
        "id": "3874105fe785f144bd66b982e78a53ae"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "早春宴高陵滑少府",
        "preface": "",
        "paragraphs": [
            "且宽沈簿领，应赖酒如渑。",
            "春夜霜犹下，东城月未升。",
            "清言饶醉客，乱舞避寒灯。",
            "名字书仙籍，诸生病未能。"
        ],
        "notes": "",
        "id": "efe1175bd7ae1d2727762a88742cc5cc"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "寒蜂采菊蕊",
        "preface": "",
        "paragraphs": [
            "游飏下晴空，寻芳到菊丛。",
            "带声来蕊上，连影在香中。",
            "去住沾余雾，高低顺过风。",
            "终慙异蝴蝶，不与梦魂通。"
        ],
        "notes": "",
        "id": "46fc7ba522477fa91655181e03ebd0b9"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "题杨著别业",
        "preface": "",
        "paragraphs": [
            "柳巷向陂斜，回阳噪乱鵶。",
            "农桑子云业，书籍蔡邕家。",
            "暮叶初飜砌，寒池转露沙。",
            "如何守儒行，寂寞过年华。"
        ],
        "notes": "",
        "id": "f43266c5ed7a62d54caf6d1106d12f69"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "送太仆寺李丞赴都到桃林塞",
        "preface": "",
        "paragraphs": [
            "远过桃林塞，休年自昔闻。",
            "曲河随暮草，重阜接闲云。",
            "造父为周御，詹嘉守晋军。",
            "应多怀古思，落叶又纷纷。"
        ],
        "notes": "",
        "id": "12837dd1bb8af732e83927b5aea7fbfb"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "宋中",
        "preface": "",
        "paragraphs": [
            "百战无军食，孤城陷虏尘。",
            "为伤多易子，翻吊浅为臣。",
            "漫漫东流水，悠悠南陌人。",
            "空思前事往，向晓泪沾巾。"
        ],
        "notes": "",
        "id": "2dcad150ad4aa72974ab1303ba2655a3"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "陪䜩湖州公堂",
        "preface": "",
        "paragraphs": [
            "谢公为楚郡，坐客是瑶林。",
            "文府重门奥，儒源积浪深。",
            "壶觞邀薄醉，笙磬发高音。",
            "末至才仍短，难随白雪吟。"
        ],
        "notes": "",
        "id": "cea7c6df01ed15d5063b615c116483ba"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "寻觉公因寄李二端司空十四曙",
        "preface": "",
        "paragraphs": [
            "少年尝昧道，无事日悠悠。",
            "及至悟生死，寻僧已白头。",
            "云回庐瀑雨，树落给园秋。",
            "为我谢宗许，尘中难久留。"
        ],
        "notes": "",
        "id": "50ffd0ea141d948309bbee8eb6c6ca75"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "送郭秀才赴举",
        "preface": "",
        "paragraphs": [
            "乡赋鹿鸣篇，君为贡士先。",
            "新经梦笔夜，才比弃𦈡年。",
            "海雨沾隋柳，江潮赴楚船。",
            "相看南去雁，离恨倍潸然。"
        ],
        "notes": "",
        "id": "24a725b3be64d95fdd725cc43e7eb612"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "送王闰",
        "preface": "",
        "paragraphs": [
            "相送临汉水，怆然望故关。",
            "江芜连梦泽，楚雪入商山。",
            "语我他年旧，看君此日还。",
            "因将自悲泪，一洒别离间。"
        ],
        "notes": "",
        "id": "4304f0bd3e606e5d45691677149686cb"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "送蜀客还",
        "preface": "",
        "paragraphs": [
            "万峰深积翠，路向此中难。",
            "欲暮多羇思，因高莫远看。",
            "卓家人寂寞，扬子业荒残。",
            "唯见岷山水，悠悠带月寒。"
        ],
        "notes": "",
        "id": "e0f837d4dd61ab160481371e0b0f9e47"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "送海州卢录事",
        "preface": "",
        "paragraphs": [
            "之官逢计吏，风土问如何。",
            "海口朝阳近，青州春气多。",
            "郊原鹏影到，楼阁蜃云和。",
            "损益关从事，期听劳者歌。"
        ],
        "notes": "",
        "id": "fdd7f0730e25d01b4f44405473025cb4"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "登钟山馆",
        "preface": "",
        "paragraphs": [
            "匹马宜春路，萧条背馆心。",
            "涧花寒夕雨，潭水黑朝林。",
            "野市鱼盐隘，江村竹苇深。",
            "子规何处发，青树满高岑。"
        ],
        "notes": "",
        "id": "72fa06a5027b106770e5e5eee502d28d"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "秋日",
        "preface": "",
        "paragraphs": [
            "照耀天山外，飞鵶几共过。",
            "微红拂秋汉，片白透长波。",
            "影促寒汀薄，光残古木多。",
            "金霞与云气，散漫复相和。"
        ],
        "notes": "",
        "id": "170d77caad7edb2f45d3a232a61f89ba"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "赠苗员外",
        "preface": "",
        "paragraphs": [
            "为郎日赋诗，小谢少年时。",
            "业继儒门后，心多道者期。",
            "晚回长乐殿，新出夜明祠。",
            "行乐西园暮，春风动柳丝。"
        ],
        "notes": "",
        "id": "8e0c7be4340ddb3015b2f585f549571f"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "诣顺公问道",
        "preface": "",
        "paragraphs": [
            "此身知是妄，远远诣支公。",
            "何法住持后，能逃生死中。",
            "秋苔经古径，萚叶满疎丛。",
            "方便如开诱，南宗与北宗。"
        ],
        "notes": "",
        "id": "691b8540f002fc271eadcad1460d6e39"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "废庆宝寺",
        "preface": "",
        "paragraphs": [
            "黄叶前朝寺，无僧寒殿开。",
            "池晴龟出暴，松暝鹤飞回。",
            "古井碑横草，阴廊画杂苔。",
            "禅宫亦销歇，尘世转堪哀。"
        ],
        "notes": "",
        "id": "c17cfae79717f670a40a2dcbfda9a60a"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "赴许州留别洛中亲故",
        "preface": "",
        "paragraphs": [
            "淳风今变俗，末学误为文。",
            "幸免投湘浦，那辞近汝坟。",
            "山遮魏阙路，日隐洛阳云。",
            "谁念联翩翼，烟中独失群。"
        ],
        "notes": "",
        "id": "a47cab498dbd7af0eddf841bcc5fb979"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "送叶尊师归处州",
        "preface": "",
        "paragraphs": [
            "风驭南行远，长山与夜江。",
            "群祆离分野，五岳拜旌幢。",
            "石髓调金鼎，云浆实玉缸。",
            "㹞㹞吠声晓，洞府有仙厖。"
        ],
        "notes": "",
        "id": "abc80480a88df5e55f8a71eb1249d90e"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "酬张少尹秋日凤翔西郊见寄",
        "preface": "",
        "paragraphs": [
            "鼎气孕河汾，英英济旧勋。",
            "刘生曾任侠，张率自能文。",
            "官佐征西府，名齐将上军。",
            "秋山遥出浦，野鹤暮离群。",
            "远恨边笳起，劳歌骑吏闻。",
            "废关人不到，荒戍日空曛。",
            "草木凉初变，阴晴景半分。",
            "叠蝉临积水，乱燕入过云。",
            "丽藻终思我，衰髯亦为君。",
            "闲吟寡和曲，庭叶渐纷纷。"
        ],
        "notes": "",
        "id": "deee484c2af4660d13c84d6013b116b7"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "春日书情寄元校书伯和相国元子",
        "preface": "",
        "paragraphs": [
            "数岁平津邸，诸生出门时。",
            "羇孤力行早，疎贱托身迟。",
            "芳草看无厌，青山到未期。",
            "贫居悲老大，春日上茅茨。",
            "卫玠琼瑶色，玄成鼎鼐姿。",
            "友朋汉相府，兄弟谢家诗。",
            "律合声虽应，劳歌调自悲。",
            "流年不可住，惆怅镜中丝。"
        ],
        "notes": "",
        "id": "19cf40726a2abef3c05097da10a51976"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "奉送崔侍御和蕃",
        "preface": "",
        "paragraphs": [
            "万里华戎隔，风沙道路秋。",
            "新恩明主启，旧好使臣修。",
            "旌节随边草，关山见戍楼。",
            "俗殊人左袵，地远水西流。",
            "日暮冰先合，春深雪未休。",
            "无论善长对，博望自封侯。"
        ],
        "notes": "",
        "id": "20af2a993723d4d7412e56860824a304"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "春日即事",
        "preface": "",
        "paragraphs": [
            "芳菲那变易，年鬓自蹉跎。",
            "室与千峰对，门唯二仲过。",
            "宦情知己少，生事托人多。",
            "草色微风长，莺声细雨和。",
            "几时犹滞拙，终日望恩波。",
            "纵欲论相报，无如漂母何。"
        ],
        "notes": "",
        "id": "a9d936bdcc505a8b73c46d343871b76f"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "仙山行",
        "preface": "",
        "paragraphs": [
            "深溪人不到，杖策独缘源。",
            "花落寻无径，鸡鸣觉近村。",
            "数翁皆藉草，对[弈]复倾尊。",
            "看毕初为局，归逢几世孙。",
            "云迷入洞处，水引出山门。",
            "惆怅归城郭，樵柯迹尚存。"
        ],
        "notes": "",
        "id": "43ffb58a41c98000bf165433b51c7434"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "得替后书怀上第五相公",
        "preface": "",
        "paragraphs": [
            "谁语恓惶客，偏承顾盼私。",
            "应逾骨肉分，敢忘死生期。",
            "山县唯荒垒，云屯尽老师。",
            "庖人宁自代，食蘗谬相推。",
            "黄绶名空罢，青春鬓又衰。",
            "还来扫门处，犹未报恩时。",
            "独立花飞满，无言月下迟。",
            "不知丞相意，更欲遣何之。"
        ],
        "notes": "",
        "id": "f85fd4f90236d39771978aa1d6ee1e16"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "入塞曲",
        "preface": "",
        "paragraphs": [
            "将军带十围，重锦制戎衣。",
            "猿臂销弓力，虬须长劒威。",
            "首登平乐宴，新破大宛归。",
            "楼上诛姬笑，门前问客稀。",
            "暮烽玄兔急，秋草紫骝肥。",
            "未奉君王诏，高槐昼掩扉。"
        ],
        "notes": "",
        "id": "593faec2b498ed927bde7903f6196501"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "送姚校书因归河中",
        "preface": "",
        "paragraphs": [
            "十年相见少，一岁又还乡。",
            "去住人惆怅，东西路渺茫。",
            "古陂无茂草，高树有残阳。",
            "委弃秋来稻，雕疎采后桑。",
            "月轮生舜庙，河水出关墙。",
            "明日过闾里，光辉芸阁郎。"
        ],
        "notes": "",
        "id": "519107164bdb87c0b5bc43207a7e2544"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "题清源寺",
        "preface": "",
        "paragraphs": [
            "儒墨兼宗道，云泉隐旧庐。",
            "盂城今寂寞，辋水自纡余。",
            "内学销多累，西林易故居。",
            "深房春竹老，细雨夜钟疎。",
            "陈迹留金地，遗文在石渠。",
            "不知登座客，谁得蔡邕书。"
        ],
        "notes": "",
        "id": "db1b60a99228618520bcb865c1c03bc2"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "奉送蒋尚书兼御史大夫东都留守",
        "preface": "",
        "paragraphs": [
            "副相威名重，春卿礼乐崇。",
            "锡珪仍拜下，分命遂居东。",
            "高斾翻秋日，清铙引细风。",
            "蝉稀金谷树，草徧德阳宫。",
            "教用儒门俭，兵依武库雄。",
            "谁云千载后，周召独为公。"
        ],
        "notes": "",
        "id": "931323f05337cfbd66f5b58f9a1d6edd"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "喜侯十七校书见访",
        "preface": "",
        "paragraphs": [
            "东城独屏居，有客到吾庐。",
            "发廪因舂黍，开畦复翦蔬。",
            "许酣令乞酒，辞窭任无鱼。",
            "徧出新成句，更通未悟书。",
            "藤丝秋不长，竹粉雨仍余。",
            "谁为须张烛，凉空有望舒。"
        ],
        "notes": "",
        "id": "fb411fbc5dbb5af60e04838e2c557e44"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "晚春青门林亭燕集",
        "preface": "",
        "paragraphs": [
            "都门连骑出，东野柳如丝。",
            "秦苑看山处，王孙逐草时。",
            "欢游难再得，衰老是前期。",
            "林静莺啼远，春深日过迟。",
            "落花今夕思，秉烛古人诗。",
            "对酒当为乐，双杯未可辞。"
        ],
        "notes": "",
        "id": "961be71dede0e221987fc1a813cdddcc"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "晚秋东游寄猗氏第五明府解县韩明府",
        "preface": "",
        "paragraphs": [
            "步出青门去，疎钟隔上林。",
            "四郊多难日，千里独归心。",
            "暮鸟声偏苦，秋云色易阴。",
            "乱坟松柏少，野径草茅深。",
            "灞涘袁安履，汾南宓贱琴。",
            "何由听白雪，秪益泪沾襟。"
        ],
        "notes": "",
        "id": "0e4f30b1dbc0d06ce03f058848ac5b84"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "奉和元承杪秋忆终南旧居",
        "preface": "",
        "paragraphs": [
            "白玉郎仍少，羊车上路平。",
            "秋风摇远草，旧业起高情。",
            "乱树通秦苑，重原接杜城。",
            "溪云随暮淡，野水带寒清。",
            "广树留峰翠，闲门响叶声。",
            "近樵应已烧，多稼又新成。",
            "解佩从休沐，承家岂退耕。",
            "恭侯有遗躅，何事学泉明。"
        ],
        "notes": "",
        "id": "ffaf8c08a86f3a201b89339117fa5b11"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "晚夏即事临南居",
        "preface": "",
        "paragraphs": [
            "何须学从宦，其奈本无机。",
            "蕙草芳菲歇，青山早晚归。",
            "广庭余落照，高枕对闲扉。",
            "树色迎秋老，蝉声过雨稀。",
            "艰难逢事异，去就与时违。",
            "遥忆衡门外，苍苍三径微。"
        ],
        "notes": "",
        "id": "dcd429f6421cec84557e31ab6b25c822"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "省试骊珠诗",
        "preface": "",
        "paragraphs": [
            "是日重泉下，言探径寸珠。",
            "龙鳞今不逆，鱼目也应殊。",
            "掌上星初满，盘中月正孤。",
            "酬恩光莫及，照乘色难逾。",
            "欲问投人否，先论按劒无。",
            "傥怜希代价，敢对此冰壶。"
        ],
        "notes": "",
        "id": "89dbe0210ac954916e700ed4e33e42a7"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "元日早朝",
        "preface": "",
        "paragraphs": [
            "九陌朝臣满，三朝候鼓赊。",
            "远珂时接韵，攒炬偶成花。",
            "紫贝为高阙，黄龙建大牙。",
            "参差万戟合，左右八貂斜。",
            "羽扇纷朱槛，金𬬻隔翠华。",
            "微风传曙漏，晓日上春霞。",
            "环珮声重叠，蛮夷服等差。",
            "乐和天易感，山固寿无涯。",
            "渥泽千年圣，车书四海家。",
            "盛明多在位，谁得守蓬麻。"
        ],
        "notes": "",
        "id": "9662f29fbaa890d6fe89a970be24dc51"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "送归中丞使新罗",
        "preface": "",
        "paragraphs": [
            "远国通王化，儒林得使臣。",
            "六君成典册，万里奉丝纶。",
            "云水连孤棹，恩私在一身。",
            "悠悠龙节去，渺渺蜃楼新。",
            "望里行还暮，波中岁又春。",
            "昏明看日御，灵怪问舟人。",
            "城邑分华夏，衣裳拟缙绅。",
            "他时礼命毕，归路勿迷津。"
        ],
        "notes": "",
        "id": "416db985ad64fca0a6e77d97b8dc6d14"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "赠兴平郑明府",
        "preface": "",
        "paragraphs": [
            "海内兵犹在，关西赋未均。",
            "仍劳持斧使，尚宰茂陵人。",
            "遥夜重城掩，清宵片月新。",
            "绿琴听古调，白屋被深仁。",
            "迹与儒生合，心惟静者亲。",
            "深情先结契，薄宦早趋尘。",
            "贫病休何日，艰难过此身。",
            "悠悠行远道，冉冉过良辰。",
            "明主知封事，长沮笑问津。",
            "栖遑忽相见，欲语泪沾巾。"
        ],
        "notes": "",
        "id": "b8d75dfd0d72f5cbc5e788a1ebc4c719"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "和王怀州观西营秋射",
        "preface": "",
        "paragraphs": [
            "谢公亲校武，草碧露漫漫。",
            "落叶停高驾，空林满从官。",
            "迎筹皆叠鼓，挥箭或移竿。",
            "名借三军勇，功推百中难。",
            "主皮山郡晚，饮筭柳营寒。",
            "明日开铃阁，新诗双玉盘。"
        ],
        "notes": "",
        "id": "fb8fd1bde2a31bae3a24ff5bf7a28929"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "晚登虔州即事寄李侍御",
        "preface": "",
        "paragraphs": [
            "章溪与贡水，何事会波澜。",
            "万里归人少，孤舟行路难。",
            "春光浮曲浪，暮色隔连滩。",
            "花发从南早，江流向北宽。",
            "故交参盛府，新角耸危冠。",
            "楚劒期终割，隋珠惜未弹。",
            "酒醒愁转极，别远泪初干。",
            "愿保乔松质，青青过大寒。"
        ],
        "notes": "",
        "id": "8469918f14ea36025bae8717c7653f2f"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "奉和第五相公登鄱阳郡城西楼",
        "preface": "",
        "paragraphs": [
            "茂德为邦久，丰貂旧相尊。",
            "发生传雨露，均养助乾坤。",
            "晓肆登楼目，春销恋阙魂。",
            "女墙分吏事，远道启津门。",
            "湓浦潮声尽，钟陵暮色繁。",
            "夕阳移梦土，芳草接湘源。",
            "封内群甿复，兵间百赋存。",
            "童牛耕废亩，壕木遶新村。",
            "野步渔声溢，荒祠鼓舞喧。",
            "高斋成五字，远岫发孤猨。",
            "一顾承英达，多荣及子孙。",
            "家贫仍受赐，身老未酬恩。",
            "属和瑶华曲，堪将系组纶。"
        ],
        "notes": "",
        "id": "75a676d38e03bfc3b586c4f380438af8"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "甘泉诗",
        "preface": "",
        "paragraphs": [
            "异井甘如醴，深仁远未涯。",
            "气寒堪破暑，源净自蠲邪。",
            "修绠悬冰甃，新桐荫玉沙。",
            "带星凝晓露，拂雾涌秋华。",
            "绿溢涵千仞，清泠饮万家。",
            "何能葛洪宅，终日闭烟霞。"
        ],
        "notes": "",
        "id": "5fa9246df982495a1ccf9305eef0f9ea"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "发绵津驿",
        "preface": "",
        "paragraphs": [
            "孤舟北去暮心伤，细雨东风春草长。",
            "杳杳短亭分水陆，隆隆远鼓集渔商。",
            "千丛野竹连湘浦，一派寒江下吉阳。",
            "欲问长安今远近，初年塞雁有归行。"
        ],
        "notes": "",
        "id": "4cf16f43f0356fc24b9be332c932a34f"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "塞上曲",
        "preface": "",
        "paragraphs": [
            "惯习干戈事鞍马，初从少小在边城。",
            "身微久属千夫长，家远多亲五郡兵。",
            "嬾说疆场曾大获，且悲年鬓老长征。",
            "寒鸿过尽残阳里，楼上凄凄暮角声。"
        ],
        "notes": "",
        "id": "5c5b8a4ead945545a9ded598070593cd"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "路旁老人",
        "preface": "",
        "paragraphs": [
            "老人独坐倚官树，欲语潸然泪便垂。",
            "陌上归心无产业，城边战骨有亲知。",
            "余生尚在艰难日，长路多逢轻薄儿。",
            "绿水青山虽似旧，如今贫后复何为。"
        ],
        "notes": "",
        "id": "773a305bed064fc00f8b4c8fff0913e3"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "赠别刘员外长卿",
        "preface": "",
        "paragraphs": [
            "清如寒玉直如丝，世故多虞事莫期。",
            "建德津亭人别夜，新安江水月明时。",
            "为文易老皆知苦，谪宦无名倍足悲。",
            "不学朱云能折槛，空羞献纳在丹墀。"
        ],
        "notes": "",
        "id": "5bc743ebe734fc2739524782915da2b2"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "宿万固寺因寄严补阙",
        "preface": "",
        "paragraphs": [
            "晓随樵客到青冥，因礼山僧宿化城。",
            "钟梵已休初入定，有无皆离本难名。",
            "云开半夜千林静，月上中峰万壑明。",
            "为报故人雷处士，尘心终日自劳生。"
        ],
        "notes": "",
        "id": "068ee4b4f906297600a62319e83f48da"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "岐阳客舍呈张明府",
        "preface": "",
        "paragraphs": [
            "逸妻稚子应沟壑，归路茫茫东去遥。",
            "凉叶下时心悄悄，空斋梦里雨萧萧。",
            "星霜渐见侵华发，生长虚闻在圣朝。",
            "知己只今何处在，故山无事别渔樵。"
        ],
        "notes": "",
        "id": "da22f9019a4fcaa516fc29f627a24db8"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "奉和李观察登河中白楼",
        "preface": "",
        "paragraphs": [
            "城上高楼飞鸟齐，从公一遂蹑丹梯。",
            "黄河曲尽流天外，白日轮轻落海西。",
            "玉树九重长在梦，云衢一望杳如迷。",
            "何心更和阳春奏，况复秋风闻战鼙。"
        ],
        "notes": "",
        "id": "afaa9c367b68cbd7f7f366373e71b031"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "朝下寄韩舍人",
        "preface": "",
        "paragraphs": [
            "侍臣鸣珮出西曹，鸾殿分阶翊彩旄。",
            "瑞气回浮青玉案，日华遥上赤霜袍。",
            "花间焰焰云旗合，鸟外亭亭露掌高。",
            "肯念万年芳树里，随风一叶在蓬蒿。"
        ],
        "notes": "",
        "id": "7a734f66973956750a1e909a109dea4c"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "贺李观察祷河神降雨",
        "preface": "",
        "paragraphs": [
            "质明斋祭北风微，驺驭千群拥庙扉。",
            "玉帛才敷云淡淡，笙镛未撤雨霏霏。",
            "路边五稼添膏长，河上双旌带湿归。",
            "若出敬亭山下作，何人敢和谢玄晖。"
        ],
        "notes": "",
        "id": "31790f14f7fd233c04b04b1464cb78bd"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "上将行",
        "preface": "",
        "paragraphs": [
            "萧关扫定犬羊群，闭阁层城白日曛。",
            "枥上骅骝嘶鼓角，门前老将识风云。",
            "旌旗四面寒山暎，丝管千家静夜闻。",
            "谁道古来多简册，功臣唯有卫将军。"
        ],
        "notes": "",
        "id": "6ef71bb32f18348e654c607546083eb8"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "许下书情寄张韩二舍人",
        "preface": "",
        "paragraphs": [
            "谪宦军城老更悲，近来频夜梦丹墀。",
            "银杯乍灭心中火，金镊唯多鬓上丝。",
            "绕院绿苔闻雁处，满庭黄叶闭门时。",
            "故人高步云衢上，肯念前程杳未期。"
        ],
        "notes": "",
        "id": "cfbfaa42f5aa10b0080c378244ea1e64"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "九日",
        "preface": "",
        "paragraphs": [
            "重阳寒寺满秋梧，客在南楼顾老夫。",
            "步蹇强登游藻井，发稀那更插茱萸。",
            "横空过雨千峰出，大野新霜万叶枯。",
            "更望尊中菊花酒，殷勤能得几回沽。"
        ],
        "notes": "",
        "id": "1e024ab09927ebd794ee97aa1da1ae98"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "送大谷高少府",
        "preface": "",
        "paragraphs": [
            "县属幷州北近胡，悠悠此别宦仍孤。",
            "应知史笔思循吏，莫料辕门笑鲁儒。",
            "古塞草青宜牧马，春城月暗好啼乌。",
            "雕残贵有亲仁术，梅福何须去隐吴。"
        ],
        "notes": "",
        "id": "c986acaf8bacad44a4d46fed73000a22"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "同李端春望",
        "preface": "",
        "paragraphs": [
            "二毛羇旅尚迷津，万井莺花雨后春。",
            "宫阙参差当晚日，山河迤逦静纤尘。",
            "和风醉里承恩客，芳草归时失意人。",
            "南北东西各自去，年年依旧物华新。"
        ],
        "notes": "",
        "id": "b43d96738891e8f003a7291c520bb76e"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "岳祠送薛近贬官",
        "preface": "",
        "paragraphs": [
            "枯松老柏仙山下，白帝祠堂枕古逵。",
            "迁客无辜祝史告，神明有喜女巫知。",
            "遥思桂浦人空去，远过衡阳雁不随。",
            "度岭梅花翻向北，回看不见树南枝。"
        ],
        "notes": "",
        "id": "1e8d91c0ede4e036afaba1e6c9dd9636"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "送友人游江南",
        "preface": "",
        "paragraphs": [
            "远别悠悠白发新，江潭何处是通津。",
            "潮声偏惧初来客，海味唯甘久住人。",
            "漠漠烟光前浦晚，青青草色定山春。",
            "汀洲更有南回雁，乱起联翩北向秦。"
        ],
        "notes": "",
        "id": "988ebdd05622e016b9f7a55abb37d577"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "长门怨",
        "preface": "",
        "paragraphs": [
            "闻道昭阳宴，嚬蛾落叶中。",
            "清歌逐寒月，遥夜入深宫。"
        ],
        "notes": "",
        "id": "f34bb02357381d3e8011ed074b124bcd"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "秋日",
        "preface": "",
        "paragraphs": [
            "反照入闾巷，忧来与谁语。",
            "古道无人行，秋风动禾黍。"
        ],
        "notes": "",
        "id": "67964440ecf578ea491db447cd91ab4a"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "秋夜",
        "preface": "",
        "paragraphs": [
            "高秋夜分后，远客雁来时。",
            "寂寞重门掩，无人问所思。"
        ],
        "notes": "",
        "id": "4fbbff12bbedef0c01ff2ede503fe123"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "慈恩寺残春",
        "preface": "",
        "paragraphs": [
            "双林花已尽，叶色占残芳。",
            "若问同游客，高年最断肠。"
        ],
        "notes": "",
        "id": "d1b2a8839f3dd6f718a93799c270f487"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "早次眉县界",
        "preface": "",
        "paragraphs": [
            "匹马晓路归，悠悠渭川道。",
            "晴山向孤城，秋日满白草。"
        ],
        "notes": "",
        "id": "520ef5369c6ae80d8758b8454b66c044"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "路傍墓",
        "preface": "",
        "paragraphs": [
            "石马双双当古树，不知何代公侯墓。",
            "墓前靡靡春草深，唯有行人看碑路。"
        ],
        "notes": "",
        "id": "6a75a858771938698622ada980a63506"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "代园中老人",
        "preface": "",
        "paragraphs": [
            "佣赁难堪一身老，皤皤力役在青春。",
            "林园手种唯吾事，桃李成阴归别人。"
        ],
        "notes": "",
        "id": "e1a8efcbd19ffffe0b645834614a7269"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "虽言千骑上头居，一世生离恨有余。",
            "叶下绮窗银烛冷，含啼自草锦中书。"
        ],
        "notes": "",
        "id": "1d2fce2a4e40ea3dc0dba030651ac874"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "凉州词",
        "preface": "",
        "paragraphs": [
            "国使翻翻随斾旌，陇西岐路足荒城。",
            "毡裘牧马胡雏小，日暮蕃歌三两声。"
        ],
        "notes": "",
        "id": "f7776ca23d8e21146d1f03ced620b018"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "安邑王校书居",
        "preface": "",
        "paragraphs": [
            "秋来池馆清，夜闻宫漏声。",
            "迢遰玉山迥，泛滟银河倾。",
            "琴上松风至，窗里竹烟生。",
            "多君不家食，孰云事岩耕。"
        ],
        "notes": "",
        "id": "562382e19811ff03797329918e7fcb67"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "登总持寺阁",
        "preface": "",
        "paragraphs": [
            "今日登高阁，三休忽自悲。",
            "因知筋力减，不及徃年时。",
            "草树还如旧，山河亦在兹。",
            "龙钟兼老病，更有重来期。"
        ],
        "notes": "",
        "id": "50958dbb01cabfc0659a2657edf747c5"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "寄钱起",
        "preface": "",
        "paragraphs": [
            "草长花落树，羸病强寻春。",
            "无复少年意，空余华发新。",
            "青原高见水，白社静逢人。",
            "寄谢南宫客，轩车不见亲。"
        ],
        "notes": "",
        "id": "a13fd05c3c8b2bf4c1909f2cc4b95e03"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "宿青龙寺故昙上人院",
        "preface": "",
        "paragraphs": [
            "年深宫院在，闲客自相逢。",
            "闭户临寒竹，无人有夜钟。",
            "降龙今已去，巢鹤竟何从。",
            "坐见繁星晓，凄凉识旧峰。"
        ],
        "notes": "",
        "id": "e679a9be285e9832e217d5f97f7f3495"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "新蝉",
        "preface": "",
        "paragraphs": [
            "今朝蝉忽鸣，迁客若为情。",
            "便觉一年谢，能令万感生。",
            "微风方满树，落日稍沈城。",
            "为问同怀者，凄凉听几声。"
        ],
        "notes": "",
        "id": "4927bc15bfbc0c743d433a31b794e443"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "秋中雨田园即事",
        "preface": "",
        "paragraphs": [
            "漠漠重云暗，萧萧密雨垂。",
            "为霖淹古道，积日满荒陂。",
            "五稼何时获，孤村几户炊。",
            "乱流发通圃，腐叶著秋枝。",
            "暮爨新樵湿，晨渔旧浦移。",
            "空余去年菊，花发在东篱。"
        ],
        "notes": "",
        "id": "93ba2ac7ebeeaea5064565bcbb2f0fc2"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "拜新月",
        "preface": "",
        "paragraphs": [
            "开帘见新月，便即下堦拜。",
            "细语人不闻，北风吹裙带。"
        ],
        "notes": "",
        "id": "04c9b1b00dc7ab794972e6b9e64429fc"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "客行赠人",
        "preface": "",
        "paragraphs": [
            "旅行虽别路，日暮各思归。",
            "欲下今朝泪，知君亦湿衣。"
        ],
        "notes": "",
        "id": "a6d91ae2a5290feb48faa7fadd3adb92"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "赠山老人",
        "preface": "",
        "paragraphs": [
            "白首独一身，青山为四隣。",
            "虽行故乡陌，不见故乡人。"
        ],
        "notes": "",
        "id": "328d62f66adc481a6b7b38152a6bc2b1"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "赠胡居士",
        "preface": "",
        "paragraphs": [
            "孔融过五十，海内故人稀。",
            "相府恩犹在，知君未拂衣。"
        ],
        "notes": "",
        "id": "d23d168ca70204343367b30ad99f29c4"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "荐福寺送元伟",
        "preface": "",
        "paragraphs": [
            "送客攀花后，寻僧坐竹时。",
            "明朝莫回望，青草马行迟。"
        ],
        "notes": "",
        "id": "76106c070fe0033b4d7a04fd84f4b39d"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "观邻老栽松",
        "preface": "",
        "paragraphs": [
            "虽过老人宅，不解老人心。",
            "何事斜阳里，栽松欲待阴。"
        ],
        "notes": "",
        "id": "7c05ac9bbcd867c24b39ed9e5a31e3ed"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "哭曲象",
        "preface": "",
        "paragraphs": [
            "忆昨秋风起，君曾叹逐臣。",
            "何言芳草日，自作九泉人。"
        ],
        "notes": "",
        "id": "98fc07e5d640fc31f5e5967b55c346be"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "哭苗垂",
        "preface": "",
        "paragraphs": [
            "旧友无由见，孤坟草欲长。",
            "月斜邻笛尽，车马出山阳。"
        ],
        "notes": "",
        "id": "89344e8d9450639f4c31b94d0e8b8a8a"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "题云际寺故僧院",
        "preface": "",
        "paragraphs": [
            "白发悤悤色，青山草草心。",
            "远公仍下世，从此别东林。"
        ],
        "notes": "",
        "id": "715728a3ea449504dab37aa321f6fadd"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "高树多凉吹，疎蝉足断声。"
        ],
        "notes": "",
        "id": "a62943488b159449ee47c13f6f76f887"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "寄司空曙李端联句",
        "preface": "",
        "paragraphs": [
            "长安一分首，万里隔烟波。",
            "海上青山暮，天涯白发多。",
            "寻僧因看竹，访道或求鹅。",
            "云树无猨鸟，阴崖足薜萝。",
            "醉中留越客，兴里眄庭柯。",
            "黄叶身仍逐，丹霄背未摩。",
            "别愁连旦暮，归梦绕关河。",
            "高柳寒蝉对，空阶夜雨和。",
            "年华空荏苒，名宦转蹉跎。",
            "南陌东城路，春来几度过。"
        ],
        "notes": "",
        "id": "ea6b33e5883e1829dd735e172b7ea098"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "连句多暇赠陆三山人",
        "preface": "",
        "paragraphs": [
            "一生为墨客，几世作茶仙。",
            "喜是攀阑者，慙非负鼎贤。",
            "禁门闻曙漏，顾渚入晨烟。",
            "拜井孤城里，携笼万壑前。",
            "闲喧悲异趣，语默取同年。",
            "历落惊相偶，衰羸猥见怜。",
            "诗书闻讲诵，文雅接兰荃。",
            "未敢重芳席，焉能弄彩笺。",
            "黑池流研水，径石涩苔钱。",
            "何事亲香案，无端狎钓船。",
            "野中求逸礼，江上访遗编。",
            "莫发搜歌意，予心或不然。"
        ],
        "notes": "",
        "id": "6588e08fe286944917e5bc8fdd57df43"
    },
    {
        "author": "耿𣲗",
        "dynasty": "唐",
        "type": "诗",
        "rhythmic": "",
        "title": "九日",
        "preface": "",
        "paragraphs": [
            "九日强游登藻井，发稀那敢插茱萸。",
            "横空过雨千峰出，大野新霜万壑铺。",
            "更望尊中菊花酒，殷勤能得几回沽。"
        ],
        "notes": "",
        "id": "8b0ffd81955eb80b69082b9f5290405f"
    }
]