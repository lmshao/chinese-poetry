[
    {
        "author": "程太虚",
        "dynasty": "唐",
        "type": "诗",
        "rhythmic": "",
        "title": "磨剑泉",
        "preface": "",
        "paragraphs": [
            "源泉岩溜漾清波，淬出光铓利太阿。",
            "桥下斩蛟余事耳，断除天下几妖魔。"
        ],
        "notes": "",
        "id": "0feb618d6d892f2073eb7e75555e959e"
    },
    {
        "author": "程太虚",
        "dynasty": "唐",
        "type": "诗",
        "rhythmic": "",
        "title": "清心泉",
        "preface": "",
        "paragraphs": [
            "飞泉触石玉玎珰，中隐神龙岁月长。",
            "多少人间烦苦事，只消一点便清凉。"
        ],
        "notes": "",
        "id": "0a9ab009c51cbe724ef85a75ed105dd5"
    },
    {
        "author": "程太虚",
        "dynasty": "唐",
        "type": "诗",
        "rhythmic": "",
        "title": "漱玉泉",
        "preface": "",
        "paragraphs": [
            "瀑布横飞翠壑间，泉声入耳送清寒。",
            "天然一曲非凡响，万颗明珠落玉盘。"
        ],
        "notes": "",
        "id": "8757d692c43de3869a2f6eb09a2c59ef"
    },
    {
        "author": "程太虚",
        "dynasty": "唐",
        "type": "诗",
        "rhythmic": "",
        "title": "洞阳峰",
        "preface": "",
        "paragraphs": [
            "南岷胜槩压诸方，东壁奇峰出洞阳。",
            "丈五月轮才晃曜，大千世界便辉光。",
            "扶开华岳烟云渺，显得蓬莱日月长。",
            "世道废兴原有数，浮沉聚散亦何伤。"
        ],
        "notes": "",
        "id": "cb359584ed6a37a96e7313d8220c4fed"
    },
    {
        "author": "程太虚",
        "dynasty": "唐",
        "type": "诗",
        "rhythmic": "",
        "title": "醮坛峰",
        "preface": "",
        "paragraphs": [
            "苍松老桧拥华坛，鹤唳猿啼白昼闲。",
            "烟篆香残凌汉表，风飘仙乐响山间。",
            "高烧华岳金莲炬，齐到黄冈玉笋班。",
            "独步苍苔寻故址，恍然咫尺觐天颜。",
            "（以上《古今图书集成·职方典》六○二《顺庆府部》）。"
        ],
        "notes": "",
        "id": "3c6d8c4769610e1b4d6fb823ad3b9d6d"
    }
]