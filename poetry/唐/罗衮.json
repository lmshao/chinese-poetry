[
    {
        "author": "罗衮",
        "dynasty": "唐",
        "type": "诗",
        "rhythmic": "",
        "title": "清明登奉先城楼",
        "preface": "",
        "paragraphs": [
            "年来年去只艰危，春半尧山草尚衰。",
            "四海清平耆旧见，五陵寒食小臣悲。",
            "烟销井邑隈楼槛，雪满川原泥酒巵。",
            "拭尽贾生无限泪，一行归雁远参差。"
        ],
        "notes": "",
        "id": "08e4e78b59193db500c85a34908004e1"
    },
    {
        "author": "罗衮",
        "dynasty": "唐",
        "type": "诗",
        "rhythmic": "",
        "title": "清明赤水寺居",
        "preface": "",
        "paragraphs": [
            "榆火轻烟处处新，旋从闲望到诸邻。",
            "浮生浮世祗多事，野水野花娱病身。",
            "浊酒不禁云外景，碧峰犹冷寺前春。",
            "蓑衣毳衲诚吾党，自结村园一社贫。"
        ],
        "notes": "",
        "id": "a15269125c207e2ef96ac6eb3fa20f5b"
    },
    {
        "author": "罗衮",
        "dynasty": "唐",
        "type": "诗",
        "rhythmic": "",
        "title": "赠罗隐",
        "preface": "",
        "paragraphs": [
            "平日时风好涕流，谗书虽盛一名休。",
            "寰区叹屈瞻天问，夷貊闻诗过海求。",
            "向夕便思青琐拜，近年寻伴赤松游。",
            "何当世祖从人望，早以公台命卓侯。"
        ],
        "notes": "",
        "id": "0b1a9b567ab0804dcabbeb150e1503de"
    },
    {
        "author": "罗衮",
        "dynasty": "唐",
        "type": "诗",
        "rhythmic": "",
        "title": "鸣山",
        "preface": "",
        "paragraphs": [
            "天下名山有，未闻山自鸣。",
            "昂藏如许濶，尔何亦不平。",
            "（见同治丙寅刊齐召南等纂《温州府志》卷四《山川》。",
            "）（按：《宋诗纪事补遗》卷八八误收罗衮此诗入事迹无考作者。",
            "）。"
        ],
        "notes": "",
        "id": "5dac02988f5e7f54e378572bd12a8fb5"
    },
    {
        "author": "罗衮",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "此心不向常人说。",
            "（《江湖小集》卷二十一李龏《剪绡集》引。",
            "）。"
        ],
        "notes": "",
        "id": "ee38080c7d977d3f338a6fa1e6c21c1e"
    }
]