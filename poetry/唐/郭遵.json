[
    {
        "author": "郭遵",
        "dynasty": "唐",
        "type": "诗",
        "rhythmic": "",
        "title": "南至日隔仗望含元殿香炉",
        "preface": "",
        "paragraphs": [
            "冕旒亲负扆，卉服尽朝天。",
            "旸谷移初日，金炉出御烟。",
            "芬馨流远近，散漫入貂蝉。",
            "霜仗凝逾白，朱栏映转鲜。",
            "如看浮阙在，稍觉逐风迁。",
            "为沐皇家庆，来瞻羽卫前。"
        ],
        "notes": "",
        "id": "642910be5755b0c52452fa8d1f095daa"
    },
    {
        "author": "郭遵",
        "dynasty": "唐",
        "type": "诗",
        "rhythmic": "",
        "title": "赋得春风扇微和",
        "preface": "",
        "paragraphs": [
            "微风飘淑气，散漫及兹晨。",
            "习习何处至，熙熙与春亲。",
            "暧空看早辨，映日度逾频。",
            "高拂非烟杂，低垂众卉新。",
            "霁天轻有霭，绮陌尽无尘。",
            "还似登台意，元和欲煦人。"
        ],
        "notes": "",
        "id": "e61295c8fdf947ca1215e7bd770f325b"
    }
]