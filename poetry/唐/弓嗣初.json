[
    {
        "author": "弓嗣初",
        "dynasty": "唐",
        "type": "诗",
        "rhythmic": "",
        "title": "晦日宴高氏林亭",
        "preface": "",
        "paragraphs": [
            "上序春晖丽，中园物候华。",
            "高才盛文雅，逸兴满烟霞。",
            "参差金谷树，皎镜碧塘沙。",
            "萧散林亭晚，倒载欲还家。"
        ],
        "notes": "",
        "id": "c15f1b776787d4d108208bc825f0ef7f"
    },
    {
        "author": "弓嗣初",
        "dynasty": "唐",
        "type": "诗",
        "rhythmic": "",
        "title": "晦日重宴",
        "preface": "",
        "paragraphs": [
            "年华蔼芳隰，春溜满新池。",
            "促赏依三友，延欢寄一巵。",
            "鸟声随管变，花影逐风移。",
            "行乐方无极，淹留惜晚曦。"
        ],
        "notes": "",
        "id": "d3daede1f457b4b181e78b00c3ffb727"
    }
]