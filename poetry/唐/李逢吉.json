[
    {
        "author": "李逢吉",
        "dynasty": "唐",
        "type": "诗",
        "rhythmic": "",
        "title": "享惠昭太子庙乐章",
        "preface": "",
        "paragraphs": [
            "既洁酒醴，聿陈熟腥。",
            "肃将震念，昭格储灵。",
            "展矣礼典，薰然德馨。",
            "愔愔管磬，亦具是听。"
        ],
        "notes": "",
        "id": "f9d3d657a52f0106b446052692833ce9"
    },
    {
        "author": "李逢吉",
        "dynasty": "唐",
        "type": "诗",
        "rhythmic": "",
        "title": "望京楼上寄令狐华州",
        "preface": "",
        "paragraphs": [
            "祗役滞南服，颓思属暮年。",
            "闲上望京台，万山蔽其前。",
            "落日归飞翼，连翩东北天。",
            "涪江适在下，为我久潺湲。",
            "中叶成文教，德威清远边。",
            "颁条信徒尔，华发生苍然。",
            "寄怀三峰守，岐路隔云烟。"
        ],
        "notes": "",
        "id": "8dea8fcf4abf2cdcb44c47e099ba3a08"
    },
    {
        "author": "李逢吉",
        "dynasty": "唐",
        "type": "诗",
        "rhythmic": "",
        "title": "再赴襄阳辱宣武相公贻诗今用奉酬",
        "preface": "",
        "paragraphs": [
            "解韨辞丹禁，扬旌去赤墀。",
            "自惊非素望，何力及清时。",
            "又据三公席，多慙四老祠。",
            "岘山风已远，棠树事难追。",
            "江汉饶春色，荆蛮足梦思。",
            "唯怜吐凤句，相示凿龙期。"
        ],
        "notes": "",
        "id": "8c66d9251dfe15ad52831474c8e92170"
    },
    {
        "author": "李逢吉",
        "dynasty": "唐",
        "type": "诗",
        "rhythmic": "",
        "title": "奉送李相公重镇襄阳",
        "preface": "",
        "paragraphs": [
            "海内埏埴徧，汉阴旌斾还。",
            "望留丹阙下，恩在紫霄间。",
            "冰雪背秦岭，风烟经武关。",
            "树皆人尚爱，辕即吏曾攀。",
            "自惜两心合，相看双鬓斑。",
            "终期谢戎务，同隐凿龙山。"
        ],
        "notes": "",
        "id": "036ae068322d79166ce8eef060d715e8"
    },
    {
        "author": "李逢吉",
        "dynasty": "唐",
        "type": "诗",
        "rhythmic": "",
        "title": "和严揆省中宿斋遇令狐员外当直之作",
        "preface": "",
        "paragraphs": [
            "致斋分直宿南宫，越石卢谌此夜同。",
            "位极班行犹念旧，名题章奏亦从公。",
            "曾驱爪士三边静，新赠髯参六义穷。",
            "竟夕文昌知有月，可怜如在庾楼中。"
        ],
        "notes": "",
        "id": "eb77057a3be6d6d335397661c74db5ca"
    },
    {
        "author": "李逢吉",
        "dynasty": "唐",
        "type": "诗",
        "rhythmic": "",
        "title": "奉酬忠武李相公见寄",
        "preface": "",
        "paragraphs": [
            "直继先朝卫与英，能移孝友作忠贞。",
            "劒门失险曾缚虎，淮水安流缘斩鲸。",
            "黄阁碧幢惟是俭，三公二伯未为荣。",
            "惠连忽赠池塘句，又遣羸师破胆惊。"
        ],
        "notes": "",
        "id": "5a92baef0d7d2c5f2b5a9e6c718a2b07"
    },
    {
        "author": "李逢吉",
        "dynasty": "唐",
        "type": "诗",
        "rhythmic": "",
        "title": "酬致政杨祭酒见寄",
        "preface": "",
        "paragraphs": [
            "初还相印罢戎旃，获守皇居在紫烟。",
            "妄比酂侯功蔑尔，每怀疏傅意悠然。",
            "应将半俸沾闾里，料入中条访洞天。",
            "十载别离那可道，倍令惊喜见来篇。"
        ],
        "notes": "",
        "id": "534698d4ddb2234dbcc41be203d6545b"
    },
    {
        "author": "李逢吉",
        "dynasty": "唐",
        "type": "诗",
        "rhythmic": "",
        "title": "送令狐秀才赴举",
        "preface": "",
        "paragraphs": [
            "子有雄文藻思繁，龆年射策向金门。",
            "前随鸾鹤登霄汉，却望风沙走塞垣。",
            "独忆忘机陪出处，自怜何力继飞翻。",
            "那堪两地生离绪，蓬户长扃行旅喧。"
        ],
        "notes": "",
        "id": "d9d86f2a36d8184a5f9141b97c0c559a"
    },
    {
        "author": "李逢吉",
        "dynasty": "唐",
        "type": "诗",
        "rhythmic": "",
        "title": "奉和酬相公宾客汉南留赠八韵",
        "preface": "",
        "paragraphs": [
            "自作分忧别，今方便道过。",
            "悲酸如我少，语笑为君多。",
            "泪亦因杯酒，欢非待（一作「侍」）绮罗。",
            "路[歧]（岐）伤不已，松栢性无他。",
            "怅望商山老，慇懃汉水波。",
            "重言尘外约（相公往年垂赠六约），难继郢中歌。",
            "玉管离声发，银[釭]（缸）曙色和。",
            "碧霄看又远，其奈独愁和。",
            "（见《文苑英华》卷二四五）（按：《文苑英华》在令狐楚《将赴洛下旅次汉南献上相公二十兄言怀八韵》后，紧接本诗，署「前人」。",
            "中华书局影印本新编目录订为李逢吉诗，是。",
            "二诗押韵相同，诗中事迹亦皆可考，兹不赘述。",
            "〖《全唐诗》不收此诗〗）。"
        ],
        "notes": "",
        "id": "793b1b1ff52708cbe96756d9a1dbaee3"
    },
    {
        "author": "李逢吉",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "姮娥归处月华深。",
            "（胡伟《宫词》）。"
        ],
        "notes": "",
        "id": "58f4ff91367113bcd3f0fcd0236c2a1a"
    }
]