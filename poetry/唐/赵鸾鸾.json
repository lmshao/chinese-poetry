[
    {
        "author": "赵鸾鸾",
        "dynasty": "唐",
        "type": "诗",
        "rhythmic": "",
        "title": "云鬟",
        "preface": "",
        "paragraphs": [
            "扰扰香云湿未干，鸦领蝉翼腻光寒。",
            "侧边斜插黄金凤，妆罢夫君带笑看。"
        ],
        "notes": "",
        "id": "e7612eed70fc0e7a349c17db1f7cbffc"
    },
    {
        "author": "赵鸾鸾",
        "dynasty": "唐",
        "type": "诗",
        "rhythmic": "",
        "title": "柳眉",
        "preface": "",
        "paragraphs": [
            "弯弯柳叶愁边戏，湛湛菱花照处频。",
            "妩媚不烦螺子黛，春山画出自精神。"
        ],
        "notes": "",
        "id": "f6af02e4e4b19ac90935f6bb5867721e"
    },
    {
        "author": "赵鸾鸾",
        "dynasty": "唐",
        "type": "诗",
        "rhythmic": "",
        "title": "檀口",
        "preface": "",
        "paragraphs": [
            "衔杯微动樱桃颗，咳唾轻飘茉莉香。",
            "曾见白家樊素口，瓠犀颗颗缀榴芳。"
        ],
        "notes": "",
        "id": "a399bfa14d6a3f1ec3e3991a215ad45b"
    },
    {
        "author": "赵鸾鸾",
        "dynasty": "唐",
        "type": "诗",
        "rhythmic": "",
        "title": "纤指",
        "preface": "",
        "paragraphs": [
            "纤纤软玉削春葱，长在香罗翠袖中。",
            "昨日琵琶弦索上，分明满甲染猩红。"
        ],
        "notes": "",
        "id": "a5e5a2c8bb33cf165d103e6052fae83e"
    },
    {
        "author": "赵鸾鸾",
        "dynasty": "唐",
        "type": "诗",
        "rhythmic": "",
        "title": "酥乳",
        "preface": "",
        "paragraphs": [
            "粉香汗湿瑶琴轸，春逗酥融绵雨膏。",
            "浴罢檀郎扪弄处，灵华凉沁紫葡萄。"
        ],
        "notes": "",
        "id": "5ed1a43399ee6f68ea2899c1b21a2f16"
    }
]