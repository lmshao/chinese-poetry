[
    {
        "author": "张嵩",
        "dynasty": "唐",
        "type": "诗",
        "rhythmic": "",
        "title": "云中古城赋附歌 一",
        "preface": "",
        "paragraphs": [
            "魏家美人闻姓元，新声巧妙今古传。",
            "昔日流音遍华夏，可怜埋骨委山樊。",
            "城阙摧残犹可惜，荒郊处处生荆棘。",
            "寒飚动地胡马嘶，若个征夫不沾臆。",
            "人生荣耀当及时，白发须臾乱如丝。",
            "君不见魏都行乐处，祇今空有野风吹。"
        ],
        "notes": "",
        "id": "fae300b0c00bd05eb5898f59c53252ac"
    },
    {
        "author": "张嵩",
        "dynasty": "唐",
        "type": "诗",
        "rhythmic": "",
        "title": "云中古城赋附歌 二",
        "preface": "",
        "paragraphs": [
            "云中古城郁嵯峨，塞上行吟麦秀歌。",
            "感时伤古今如此，报主怀恩奈老何！（见《文苑英华》卷四五）。"
        ],
        "notes": "",
        "id": "9f59d470cdac1f2629813f86a241e645"
    }
]