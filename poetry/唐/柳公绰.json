[
    {
        "author": "柳公绰",
        "dynasty": "唐",
        "type": "诗",
        "rhythmic": "",
        "title": "和武相公锦楼玩月得浓字",
        "preface": "",
        "paragraphs": [
            "此夜年年月，偏宜此地逢。",
            "近看江水浅，遥辨雪山重。",
            "万井金花肃，千林玉露浓。",
            "不唯楼上思，飞盖亦陪从。"
        ],
        "notes": "",
        "id": "31f51f9bbd7677dcd6c3127f50367f84"
    },
    {
        "author": "柳公绰",
        "dynasty": "唐",
        "type": "诗",
        "rhythmic": "",
        "title": "题梓州牛头寺",
        "preface": "",
        "paragraphs": [
            "一出西城第二桥，两边山木晚萧萧。",
            "井花净洗行人耳，留听溪声入夜潮。"
        ],
        "notes": "",
        "id": "4059155536b71c0d4fd7c0cde2f67cc7"
    },
    {
        "author": "柳公绰",
        "dynasty": "唐",
        "type": "诗",
        "rhythmic": "",
        "title": "赠毛仙翁",
        "preface": "",
        "paragraphs": [
            "桃源千里远，花洞四时春。",
            "中有含真客，长为不死人。",
            "松高枝叶茂，鹤老羽毛新。",
            "莫遣同篱槿，朝荣暮化尘。"
        ],
        "notes": "",
        "id": "684306b014cb8cc9f85226fb2fab9b68"
    }
]