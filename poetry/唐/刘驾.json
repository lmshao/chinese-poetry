[
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "相和歌辞 苦寒行",
        "preface": "",
        "paragraphs": [
            "严寒动八荒，莿莿无休时。",
            "阳乌不自暖，雪压扶桑枝。",
            "岁暮寒益壮，青春安得归。",
            "朔雁到南海，越禽何处飞？",
            "谁言贫士叹，不为身无衣。"
        ],
        "notes": "",
        "id": "51c345eaca89a17a2f04821ed4999e7b"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "相和歌辞 长门怨",
        "preface": "",
        "paragraphs": [
            "御泉长绕凤皇楼，只是恩波别处流。",
            "闲揲舞衣归未得，夜来砧杵六宫秋。"
        ],
        "notes": "",
        "id": "fe888e33147b764ddc10ad676f248828"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "相和歌辞 贾客词",
        "preface": "",
        "paragraphs": [
            "贾客灯下起，犹言发已迟。",
            "高山有疾路，暗行终不疑。",
            "寇盗伏其路，猛兽来相追。",
            "金玉四散去，空囊委路岐。",
            "扬州有大宅，白骨无地归。",
            "少妇当此日，对镜弄花枝。"
        ],
        "notes": "",
        "id": "34d3a54ddfff9a06237cdeb37835dbb5"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "杂曲歌辞 空城雀",
        "preface": "",
        "paragraphs": [
            "饥啄空城土，莫近太仓粟。",
            "一粒未充肠，却入公子腹。",
            "且吊城上骨，几曾害尔族。",
            "不闻庄辛语，今日寒芜绿。"
        ],
        "notes": "",
        "id": "796671a207a3a145e2eb634cbbf950c6"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "皎皎词",
        "preface": "",
        "paragraphs": [
            "皎皎复皎皎，逢时即为好。",
            "高秋亦有花，不及当春草。",
            "班姬入后宫，飞燕舞东风。",
            "青娥中夜起，长叹月明里。"
        ],
        "notes": "",
        "id": "8f78e5b4472082d5748d204e45f18090"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "长安旅舍纾情投先达",
        "preface": "",
        "paragraphs": [
            "岐路不在地，马蹄徒苦辛。",
            "上国闻姓名，不如山中人。",
            "大宅满六街，此身入谁门。",
            "愁心日散乱，有似空中尘。",
            "白露下长安，百虫鸣草根。",
            "方当秋赋日，却忆归山村。",
            "静女头欲白，良媒况我邻。",
            "无令苦长叹，长叹销人魂。"
        ],
        "notes": "",
        "id": "ed5776feb906e020f5043925f04c4867"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "送友下第游鴈门",
        "preface": "",
        "paragraphs": [
            "相别灞水湄，夹水柳依依。",
            "我愿醉如死，不见君去时。",
            "所诣星斗北，直行到犹迟。",
            "况复挈空囊，求人悲路岐。",
            "北门记室贤，爱我学古诗。",
            "待君如待我，此事固不疑。",
            "鴈门春色外，四月鴈未归。",
            "主人拂金台，延客夜开扉。",
            "舒君郁郁怀，饮彼白玉巵。",
            "若不化女子，功名岂无期。"
        ],
        "notes": "",
        "id": "7fa46a7e3e78e4ec23df9fb07e94deaa"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "读史",
        "preface": "",
        "paragraphs": [
            "平地见天涯，登高天更远。",
            "功名及所望，岐路又满眼。",
            "万金买园林，千金修池馆。",
            "他人厌游览，身独恋轩冕。",
            "唯有汉二疎，应觉还家晚。"
        ],
        "notes": "",
        "id": "39f54730f2a9a0a8838e1415646835ca"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "反贾客乐",
        "preface": "",
        "paragraphs": [
            "无言贾客乐，贾客多无墓。",
            "行舟触风浪，尽入鱼腹去。",
            "农夫更苦辛，所以羡尔身。"
        ],
        "notes": "",
        "id": "33fc2e324e46708f497baf5049f344ac"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "送李垣先辈归嵩少旧居",
        "preface": "",
        "paragraphs": [
            "高秋灞浐路，游子多惨戚。",
            "君于此地行，独以寻春色。",
            "文章满人口，高第非苟得。",
            "要路在长安，归山却为客。",
            "□□□□□，狂歌罢叹息。",
            "我岂无故山，千里同外国。"
        ],
        "notes": "",
        "id": "58e4c57fb74622cd1a30c0ab7ced8062"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "苦寒吟",
        "preface": "",
        "paragraphs": [
            "百泉冻皆咽，我吟寒更切。",
            "半夜倚乔松，不觉满衣雪。",
            "竹竿有甘苦，我爱抱苦节。",
            "鸟声有悲欢，我爱口流血。",
            "潘生若解吟，更早生白发。"
        ],
        "notes": "",
        "id": "9fd217bd0af8cdca8268026a45c55910"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "上巳日",
        "preface": "",
        "paragraphs": [
            "上巳曲江滨，喧于市朝路。",
            "相寻不见者，此地皆相遇。",
            "日光去此远，翠幕张如雾。",
            "何事欢娱中，易觉春城暮。",
            "物情重此节，不是爱芳树。",
            "明日花更多，何人肯回顾。"
        ],
        "notes": "",
        "id": "dd7f8b3a95d253105573c9dc94d4f7b8"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "春台",
        "preface": "",
        "paragraphs": [
            "台上树阴合，台前流水多。",
            "青春不出门，坐见野田花。",
            "谁能学公子，走马逐香车。",
            "六街尘满衣，鼓绝方还家。"
        ],
        "notes": "",
        "id": "dd1577cadcfe0322e0552c877c2e8230"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "钓台怀古",
        "preface": "",
        "paragraphs": [
            "澄流可濯缨，严子但垂纶。",
            "孤坐九层石，远笑清渭滨。",
            "潜龙飞上天，四海岂无云。",
            "清气不零雨，安使洗尘氛。",
            "我来吟高风，髣髴见斯人。",
            "江月尚皎皎，江石亦磷磷。",
            "如何台下路，明日又迷津。"
        ],
        "notes": "",
        "id": "424865d11fc6733a7f841feeb3939a64"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "励志",
        "preface": "",
        "paragraphs": [
            "白发岂有情，贵贱同日生。",
            "二轮不暂驻，似趂长安程。",
            "前堂吹参差，不作缑山声。",
            "后园植木槿，月照无余英。",
            "及时立功德，身后犹光明。",
            "仲尼亦为土，鲁人焉敢耕。"
        ],
        "notes": "",
        "id": "ee884799c1cffddebf69bef83b257e13"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "桑妇",
        "preface": "",
        "paragraphs": [
            "墙下桑叶尽，春蚕半未老。",
            "城南路迢迢，今日起更早。",
            "四邻无去伴，醉卧青楼晓。",
            "妾颜不如谁，所贵守妇道。",
            "一春常在树，自觉身如鸟。",
            "归来见小姑，新妆弄百草。"
        ],
        "notes": "",
        "id": "7cc1dec4563322c914945acfea316cf6"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "上马叹",
        "preface": "",
        "paragraphs": [
            "羸马行迟迟，顽童去我远。",
            "时时一回顾，不觉白日晚。",
            "路傍豪家宅，楼上红妆满。",
            "十月庭花开，花前吹玉管。",
            "君当未贵日，岂不常屯蹇。",
            "如何见布衣，忽若尘入眼。",
            "布衣岂常贱，世事车轮转。"
        ],
        "notes": "",
        "id": "45fc039d6f2d2f59c6d3e51b778760aa"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "唐乐府十首 送征夫",
        "preface": "",
        "paragraphs": [
            "昔送征夫苦，今送征夫乐。",
            "寒衣纵携去，应向归时着。",
            "天子待功成，别造凌烟阁。"
        ],
        "notes": "",
        "id": "3df40d261a0010dc01d995b7fb9d571b"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "唐乐府十首 轮者讴",
        "preface": "",
        "paragraphs": [
            "挽粟上高山，高山若平地。",
            "力尽心不怨，同我家私事。",
            "去者不遑宁，归者唱歌行。",
            "相逢古城下，立语天未明。",
            "一身远出塞，十口无税征。"
        ],
        "notes": "",
        "id": "04187ccb921446524a9df81d85e8215f"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "唐乐府十首 吊西人",
        "preface": "",
        "paragraphs": [
            "河湟父老地，尽知归明主。",
            "将军入空城，城下吊黄土。",
            "所愿边人耕，岁岁生禾黍。"
        ],
        "notes": "",
        "id": "6917949742d3cf03ae8df48fa7e11d8a"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "唐乐府十首 边军过",
        "preface": "",
        "paragraphs": [
            "城前兵马过，城里人高卧。",
            "官家自供给，畏我田产破。",
            "健儿食肥肉，战马食新谷。",
            "食饱物有余，所恨无两腹。",
            "草青见军过，草白见军回。",
            "军回人更多，尽系西戎来。"
        ],
        "notes": "",
        "id": "e342c680bbbe2b48f54102ff7721cff5"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "唐乐府十首 望归马",
        "preface": "",
        "paragraphs": [
            "东人望归马，马归莲峰下。",
            "莲峰与地平，亦不更征兵。"
        ],
        "notes": "",
        "id": "36c9605482806a79a9c6525b88b54410"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "唐乐府十首 祝河水",
        "preface": "",
        "paragraphs": [
            "河水清弥弥，照见远树枝。",
            "征人不饮马，再拜祝冯夷。",
            "从今亿万岁，不见河浊时。"
        ],
        "notes": "",
        "id": "4bf557b3a69a1f718f0cb26eeb0d61da"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "唐乐府十首 田西边",
        "preface": "",
        "paragraphs": [
            "刀劒作锄犂，耕田古城下。",
            "高秋禾黍多，无地放羊马。"
        ],
        "notes": "",
        "id": "81cc412f809cc1c9c63ce8e7e8bd516e"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "唐乐府十首 昆山",
        "preface": "",
        "paragraphs": [
            "昔时玉为宝，昆山过不得。",
            "今时玉为尘，昆山入中国。",
            "白玉尚如尘，谁肯爱金银。"
        ],
        "notes": "",
        "id": "4c2caf2a9cbc355d5469efa69f052aeb"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "唐乐府十首 乐边人",
        "preface": "",
        "paragraphs": [
            "在乡身亦劳，在边腹亦饱。",
            "父兄若一处，任向边头老。"
        ],
        "notes": "",
        "id": "386d3ee8ac60cc0e648dbe4aade5c801"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "唐乐府十首 献贺觞",
        "preface": "",
        "paragraphs": [
            "莫但取河湟，河湟非边疆。",
            "愿今日入处，亦似天中央。",
            "天子寿万岁，再拜献此觞。"
        ],
        "notes": "",
        "id": "9fbc476f94951c8d84699af3fe019f1d"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "且可怜行",
        "preface": "",
        "paragraphs": [
            "园中花自早，不信外无花。",
            "良人未朝去，先出登香车。",
            "□□五□轮，满城闻呕哑。",
            "侍儿衣各别，头上金雀多。",
            "祗是一家人，路人疑千家。",
            "过后香满陌，直到春日斜。",
            "今朝且可怜，莫问久如何。"
        ],
        "notes": "",
        "id": "5e8973fea0d4db8ce2c9163f6fc0788a"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "筑台词",
        "preface": "",
        "paragraphs": [
            "前杵与后杵，筑城声不住。",
            "我愿筑更高，得见秦皇墓。"
        ],
        "notes": "",
        "id": "f095cbd84846ce6827bb649390f5f8af"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "邻女",
        "preface": "",
        "paragraphs": [
            "君嫌邻女丑，取妇他乡县。",
            "料嫁与君人，亦为邻所贱。",
            "菖蒲花可贵，只为人难见。"
        ],
        "notes": "",
        "id": "088c1d5f3ac3a65973d1d9ced064553a"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "山中夜坐",
        "preface": "",
        "paragraphs": [
            "半夜山雨过，起来满山月。",
            "落尽醉处花，荒沟水决决。",
            "怆然惜春去，似与故人别。",
            "谁遣我多情，壮年无鬓发。"
        ],
        "notes": "",
        "id": "360c88d4f8b79ed82445144da69f9deb"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "秦娥",
        "preface": "",
        "paragraphs": [
            "秦娥十四五，面白于指爪。",
            "羞人夜采桑，惊起戴胜鸟。"
        ],
        "notes": "",
        "id": "7108e3c6449919fc7579cbdb5b7b6515"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "牧童",
        "preface": "",
        "paragraphs": [
            "牧童见客拜，山果怀中落。",
            "昼日驱牛归，前溪风雨恶。"
        ],
        "notes": "",
        "id": "8e06acfd4555e361d4fd7a7f69730ffe"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "古出塞",
        "preface": "",
        "paragraphs": [
            "胡风不开花，四气多作雪。",
            "北人尚冻死，况我本南越。",
            "古来犬羊地，巡狩无遗辙。",
            "九土耕不尽，武皇犹征伐。",
            "中天有高阁，图画何时歇？",
            "坐恐塞上山，低于沙中骨。"
        ],
        "notes": "",
        "id": "f9d422568244280c50018a4f223387a9"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "寄远",
        "preface": "",
        "paragraphs": [
            "雪花岂结子，徒满连理枝。",
            "嫁作征人妻，不得长相随。",
            "去年君点行，贱妾是新姬。",
            "别早见未熟，入梦无定姿。",
            "悄悄空闺中，蛩声遶罗帏。",
            "得书喜犹甚，况复见君时。"
        ],
        "notes": "",
        "id": "fb65d673ac9b2aa5b0a7e5f818b4c8d8"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "下第后屏居长安书怀寄太原从事",
        "preface": "",
        "paragraphs": [
            "刖足岂更长，良工隔千里。",
            "故山彭蠡上，归梦向汾水。",
            "低摧神气尽，僮仆心亦耻。",
            "未达谁不然，达者心思此。",
            "行年忽已壮，去老年更几。",
            "功名生不彰，身殁岂为鬼。",
            "才看芳草歇，即叹凉风起。",
            "匹马未来期，嘶声尚在耳。"
        ],
        "notes": "",
        "id": "c6eb834280966a8861db3cd0e8263fa7"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "早行",
        "preface": "",
        "paragraphs": [
            "马上续残梦，马嘶时复惊。",
            "心孤多所虞，僮仆近我行。",
            "栖禽未分散，落月照古城。",
            "莫羡居者闲，冢边人已耕。"
        ],
        "notes": "",
        "id": "74128fd62637ccfd641d515d96b9bbf5"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "青门路",
        "preface": "",
        "paragraphs": [
            "青门有归路，坦坦高槐下。",
            "贫贱自耻归，此地谁留我。",
            "门开送客去，落日嬾回马。",
            "旅食帝城中，不如远游者。",
            "舟成于陆地，风水终相假。",
            "吾道谅如斯，立身无苟且。"
        ],
        "notes": "",
        "id": "05cec3a53dd4c10fe23a23efce9a334d"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "效古",
        "preface": "",
        "paragraphs": [
            "融融芳景和，杳杳春日斜。",
            "娇娆不自持，清唱嚬双蛾。",
            "终曲翻成泣，新人下香车。",
            "新人且莫喜，故人曾如此。",
            "燕赵犹生女，郎岂有终始。"
        ],
        "notes": "",
        "id": "94b36d22d86747dca13b60bad0e21bfb"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "战城南",
        "preface": "",
        "paragraphs": [
            "城南征战多，城北无饥鸦。",
            "白骨马蹄下，谁言皆有家。",
            "城前水声苦，倏忽流万古。",
            "莫争城外城，城里终闲土。"
        ],
        "notes": "",
        "id": "6f5ff74aa3bbd2571d5a3072ec7bb3e4"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "曲江春霁",
        "preface": "",
        "paragraphs": [
            "宿雨洗秦树，旧花如新开。",
            "池边草未干，日照人马来。",
            "马蹄踏流水，渐渐成尘埃。",
            "鸳鸯不敢下，飞绕岸东西。",
            "此地喧仍旧，归人亦满街。"
        ],
        "notes": "",
        "id": "6b6ef806a10c9eda6e87b5ffa64007a6"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "赠先达",
        "preface": "",
        "paragraphs": [
            "终南苍翠好，未必如故山。",
            "心期在荣名，三载居长安。",
            "昔蒙大雅匠，勉我工五言。",
            "业成时不重，辛苦只自怜。",
            "皎皎机上丝，尽作秦筝弦。",
            "贫女皆罢织，富人岂不寒。",
            "惊风起长波，浩浩何时还？",
            "待君当要路，一指王化源。"
        ],
        "notes": "",
        "id": "bee71a470027735958253f478cbe7c1d"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "有感",
        "preface": "",
        "paragraphs": [
            "弓劒不自行，难引河湟思。",
            "将军半夜饮，十里闻歌饮。",
            "高门几世宅，舞袖仍新赐。",
            "谁遣一书来，灯前问边事。"
        ],
        "notes": "",
        "id": "ec92095a1ddec51b4110c94817b6c523"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "姑苏台",
        "preface": "",
        "paragraphs": [
            "勾践饮胆日，吴酒正满杯。",
            "笙歌入海云，声自姑苏来。",
            "西施舞初罢，侍儿整金钗。",
            "众女不敢妒，自比泉下泥。",
            "越鼓声腾腾，吴天隔尘埃。",
            "难将甬东地，更学会稽栖。",
            "霸迹一朝尽，草中棠梨开。"
        ],
        "notes": "",
        "id": "86a0d1da27efad1cc055e24bf15cd22d"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "豪家",
        "preface": "",
        "paragraphs": [
            "九陌槐叶尽，青春在豪家。",
            "娇莺不出城，长宿庭上花。",
            "高楼登夜半，已见南山多。",
            "恩深势自然，不是爱骄奢。"
        ],
        "notes": "",
        "id": "8b849dc40378106b609768eb7bd4015d"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "山中有招",
        "preface": "",
        "paragraphs": [
            "朗朗山月出，尘中事由生。",
            "人心虽不闲，九陌夜无行。",
            "学古以求闻，有如石上耕。",
            "齐姜早作妇，岂识闺中情。",
            "何如此幽居，地僻人不争。",
            "嘉树自昔有，茅屋因我成。",
            "取薪不出门，采药于前庭。",
            "春花虽无种，枕席芙蓉馨。",
            "君来食葵藿，天爵岂不荣。"
        ],
        "notes": "",
        "id": "132833d1fd3d5907a1b99bec9f3c6e18"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "空城雀",
        "preface": "",
        "paragraphs": [
            "饥啄空城上，莫近太仓粟。",
            "一粒未充肠，却入公子腹。",
            "且吊城上骨，几曾害尔族。",
            "不闻庄辛语，今日寒芜绿。"
        ],
        "notes": "",
        "id": "9836bf3ff10f488c4deab56ea127071b"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "冯叟居",
        "preface": "",
        "paragraphs": [
            "天作冯叟居，山僧尚嫌僻。",
            "开门因两树，结宇倚翠壁。",
            "溪南有微径，时遇采芝客。",
            "往往白云生，对面千里隔。",
            "机忘若僮仆，常与猨鸟剧。",
            "晒药上小峰，庭深无日色。",
            "自忘归乡里，不见新旧戚。",
            "累累子孙墓，秋风吹古柏。"
        ],
        "notes": "",
        "id": "f815222d1a692b2ae1a6cbdfdb913032"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "醒后",
        "preface": "",
        "paragraphs": [
            "醉卧芳草间，酒醒日落后。",
            "壶觞半倾覆，客去应已久。",
            "不记折花时，何得花在手。"
        ],
        "notes": "",
        "id": "b403af533a4aa53fe12447cf34a50914"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "弃妇",
        "preface": "",
        "paragraphs": [
            "回车在门前，欲上心更悲。",
            "路傍见花发，似妾初嫁时。",
            "养蚕已成茧，织素犹在机。",
            "新人应笑此，何如画蛾眉。",
            "昨日惜红颜，今日畏老迟。",
            "良媒去不远，此恨今告谁。"
        ],
        "notes": "",
        "id": "34bd1d9a3e8e23701c410f807594209e"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "送李殷游边",
        "preface": "",
        "paragraphs": [
            "十年梦相识，一觏俄远别。",
            "征驾在我傍，草草意难说。",
            "君居洞庭日，诗句满魏阙。",
            "如何万里来，青桂看人折。",
            "行装不及备，西去偶然诀。",
            "孟夏出都门，红尘客衣热。",
            "荒城见羊马，野馆具薇蕨。",
            "边境渐无虞，旅宿常待月。",
            "西园置酒地，日夕簪裾列。",
            "壮志安可留，槐花樽前发。"
        ],
        "notes": "",
        "id": "1b784d1655cc6f850f2dc89be8d1ea93"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "江村",
        "preface": "",
        "paragraphs": [
            "江水灌稻田，饥年稻亦熟。",
            "舟中爱桑麻，日午因成宿。",
            "相承几十代，居止连茅屋。",
            "四邻不相离，安肯去骨肉。",
            "书生说太苦，客路常在目。",
            "纵使富贵还，交亲几坟绿。"
        ],
        "notes": "",
        "id": "34fabcb473be72649f1bf66c0cc5798e"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "出门",
        "preface": "",
        "paragraphs": [
            "出门羡他人，奔走如得涂。",
            "翻思他人意，与我或不殊。",
            "以兹聊自安，默默行九衢。",
            "生计逐羸马，每出似移居。",
            "客从我乡来，但得邻里书。",
            "田园几换主，梦归犹荷锄。",
            "进犹希万一，退复何所如。",
            "况今辟公道，安得不踌躇。"
        ],
        "notes": "",
        "id": "29a18aeae15cbc6d1c4e1936e3876744"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "别道者",
        "preface": "",
        "paragraphs": [
            "自君入城市，北邙无新坟。",
            "始信壶中药，不落白杨根。",
            "如何忽告归，蕣华还笑人。",
            "玉笙无遗音，怅望缑岭云。"
        ],
        "notes": "",
        "id": "cbea8125983ef23365f7f10a1c554b91"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "兰昌宫",
        "preface": "",
        "paragraphs": [
            "宫兰非瑶草，安得春长在。",
            "回首春又归，翠华不能待。",
            "悲风生辇路，山川寂已晦。",
            "边恨在行人，行人无尽岁。"
        ],
        "notes": "",
        "id": "c7f318d11c8b0e5b6e26dd067bfb75d5"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "送友人擢第东归",
        "preface": "",
        "paragraphs": [
            "同家楚天南，相识秦云西。",
            "古来悬弧义，岂顾子与妻。",
            "携手践名场，正遇公道开。",
            "君荣我虽黜，感恩同所怀。",
            "有马不复羸，有奴不复饥。",
            "灞岸秋草绿，却是还家时。",
            "青门一瓢空，分手去迟迟。",
            "期君辙未平，我车继东归。"
        ],
        "notes": "",
        "id": "7d34e2c3d475e383be3b7332c239c8d2"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "久客",
        "preface": "",
        "paragraphs": [
            "久客心易足，主人有余力。",
            "如何昨宵梦，到晓家山色。",
            "南音入谁耳，曲尽头自白。"
        ],
        "notes": "",
        "id": "2718d508121fe3454baf7023215840d0"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "秋夕",
        "preface": "",
        "paragraphs": [
            "促织灯下吟，灯光冷于水。",
            "乡魂坐中去，倚壁身如死。",
            "求名为骨肉，骨肉万余里。",
            "富贵在何时，离别今如此。",
            "出门长叹息，月白西风起。"
        ],
        "notes": "",
        "id": "4dd37a8d28d0a1ce3a1146f5da598b0f"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "效陶",
        "preface": "",
        "paragraphs": [
            "两曜无停驭，蓬壶应有墓。",
            "何况北邙山，只近市朝路。",
            "大恢生死网，飞走无逃处。",
            "白发忽已新，红颜岂如故。",
            "我有杯中物，可以消万虑。",
            "醉舞日婆娑，谁能记朝暮。",
            "如求神仙药，阶下亦种黍。",
            "但使长兀然，始见天地祖。"
        ],
        "notes": "",
        "id": "9b2f33ae57c6c1484205497c571d369b"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "长门怨",
        "preface": "",
        "paragraphs": [
            "御泉长绕凤皇[楼]，只是恩波别处流。",
            "闲揲舞衣归未得，夜来砧杵六宫秋。"
        ],
        "notes": "",
        "id": "fe888e33147b764ddc10ad676f248828"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "苦寒行",
        "preface": "",
        "paragraphs": [
            "严寒动八荒，刺刺无休时。",
            "阳乌不自暖，雪压扶桑枝。",
            "岁暮寒益壮，青春安得归。",
            "朔鴈到南海，越禽何处飞。",
            "谁言贫士叹，不为身无衣。"
        ],
        "notes": "",
        "id": "51c345eaca89a17a2f04821ed4999e7b"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "琪树下因吟六韵呈先达者",
        "preface": "",
        "paragraphs": [
            "举世爱嘉树，此树何人识。",
            "清秋远山意，偶向亭际得。",
            "奇柯交若鬬，珍叶密如织。",
            "尘中尚青葱，更想尘外色。",
            "所宜巢三鸟，影入瑶池碧。",
            "移根岂无时，一问紫烟客。"
        ],
        "notes": "",
        "id": "e1751d0752873850b224b0d0aef45ecf"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "送人登第东归",
        "preface": "",
        "paragraphs": [
            "学古既到古，反求鉴者难。",
            "见诗未识君，疑生建安前。",
            "海畔岂无家，终难成故山。",
            "得失虽由命，世途多险艰。",
            "我皇追古风，文柄付大贤。",
            "此时如为君，果在甲科间。",
            "晚达多早贵，举世咸为然。",
            "一夕颜却少，虽病心且安。",
            "所居似清明，冷灶起新烟。",
            "高情懒行乐，花盛仆马前。",
            "归程不淹留，指期到田园。",
            "香醪四邻熟，霜橘千株繁。",
            "肯忆长安夜，论诗风雪寒。"
        ],
        "notes": "",
        "id": "57a71a162d0c9eb07aaad3dc34dc15b9"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "贾客词",
        "preface": "",
        "paragraphs": [
            "贾客灯下起，犹言发已迟。",
            "高山有疾路，暗行终不疑。",
            "寇盗伏其路，猛兽来相追。",
            "金玉四散去，空囊委路岐。",
            "扬州有大宅，白骨无地归。",
            "少妇当此日，对镜弄花枝。"
        ],
        "notes": "",
        "id": "34d3a54ddfff9a06237cdeb37835dbb5"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "塞下曲",
        "preface": "",
        "paragraphs": [
            "勒兵辽水边，风急卷旌旃。",
            "绝塞阴无草，平沙去尽天。",
            "下营看斗建，传号信狼烟。",
            "圣代书青史，当时破虏年。"
        ],
        "notes": "",
        "id": "b9f28536e468ce3af27d984574d6065c"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "春夜二首 一",
        "preface": "",
        "paragraphs": [
            "一别杜陵归未期，祗凭魂梦接亲知。",
            "近来欲睡兼难睡，夜夜夜深闻子规。"
        ],
        "notes": "",
        "id": "2f9638300ba9cd68a0ea8485f11e6131"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "春夜二首 二",
        "preface": "",
        "paragraphs": [
            "几岁干戈阻路岐，忆山心切与心违。",
            "时难何处披衷抱，日日日斜空醉归。"
        ],
        "notes": "",
        "id": "2fc46554500f34f2f4b5632831d6f698"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "郪中感怀",
        "preface": "",
        "paragraphs": [
            "顷年曾住此中来，今日重游事可哀。",
            "忆得几家欢宴处，家家家业尽成灰。"
        ],
        "notes": "",
        "id": "066633897da748cc7306d9d5e6d509d4"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "晓登迎春阁",
        "preface": "",
        "paragraphs": [
            "未栉凭栏眺锦城，烟笼万井二江明。",
            "香风满阁花满树，树树树梢啼晓莺。"
        ],
        "notes": "",
        "id": "c6007de70f4850ec0af5c791f514d71f"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "白髭",
        "preface": "",
        "paragraphs": [
            "到处逢人求至药，几回染了又成丝。",
            "素丝易染髭难染，墨翟当年合泣髭。"
        ],
        "notes": "",
        "id": "b663a1fe89107395de885f9c06437618"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "送卢使君赴夔州",
        "preface": "",
        "paragraphs": [
            "铙管随征斾，高秋上远巴。",
            "白波连雾雨，青壁断蒹葭。",
            "凭几双瞳静，登楼万井斜。",
            "政成知俗变，当应画轮车。"
        ],
        "notes": "",
        "id": "41ecf3fab58bf773baea3a171def8916"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "望月",
        "preface": "",
        "paragraphs": [
            "清秋新霁与君同，江上高楼倚碧空。",
            "酒尽露零宾客散，更更更漏月明中。"
        ],
        "notes": "",
        "id": "77b30bb57cd0c12fc572f009aade115d"
    },
    {
        "author": "刘驾",
        "dynasty": "唐",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "蒲帆出浦去，但见浦边树。",
            "不如马行郎，马迹犹在路。",
            "大舟不相载，买宅令委住。",
            "莫道留金多，本非爱郎富。"
        ],
        "notes": "",
        "id": "be305ea879e3c2b53c942ab1297f7063"
    }
]