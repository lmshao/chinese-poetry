[
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "送李员外频之建州",
        "preface": "",
        "paragraphs": [
            "句践江头月，客星台畔松。",
            "为郎久不见，出守暂相逢。",
            "鸟泊牵滩索，花空押号钟。",
            "远人思化切，休上武夷峰。"
        ],
        "notes": "",
        "id": "a4e0cb1a9303409160a62d9a8f604c27"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "送许棠先辈归宣州",
        "preface": "",
        "paragraphs": [
            "髪枯穷律韵，字字合埙篪。",
            "日月所到处，姓名无不知。",
            "莺啼谢守垒，苔老谪仙碑。",
            "诗道丧来久，东归为吊之。"
        ],
        "notes": "",
        "id": "ea5984b2213aedda9abac9c1e29d89e3"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "穷冬太学",
        "preface": "",
        "paragraphs": [
            "投迹依槐馆，荒亭草合时。",
            "雪深鸢啸急，薪湿鼎吟迟。",
            "默坐同谁话，非僧不我知。",
            "匡庐瀑布畔，何日副心期。"
        ],
        "notes": "",
        "id": "f8c264064b30564cd075bb9cd644c015"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "陪郑𫍯郎中假日省中寓直",
        "preface": "",
        "paragraphs": [
            "宪厅名最重，假日许从容。",
            "床满诸司印，庭高五粒松。",
            "井寻芸吏汲，茶拆岳僧封。",
            "鸟度帘旌暮，犹吟隔苑钟。"
        ],
        "notes": "",
        "id": "08ead91fb4754a08ca6d7db9270a4ef9"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "送谢石先辈归宣州",
        "preface": "",
        "paragraphs": [
            "名随春色远，湖外已先知。",
            "花尽方辞醉，莺残是放时。",
            "天寒千尺岳，颔白半联诗。",
            "笋蕨犹堪采，荣归及养期。"
        ],
        "notes": "",
        "id": "5d1e82d6ba08dee11d64969a23b31b1a"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "下第寄欧阳瓒",
        "preface": "",
        "paragraphs": [
            "诗人道僻命多奇，更值干戈乱起时。",
            "莫作江宁王少府，一生吟苦竟谁知。"
        ],
        "notes": "",
        "id": "e331586b929f42940784c46128af5e4d"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "寄何绍余",
        "preface": "",
        "paragraphs": [
            "雁过君犹未入城，清贤门下旧知名。",
            "风波冻马遥逢见，革橐饥僮尚挈行。",
            "住在闲坊无辙迹，别来何寺有泉声。",
            "芙蓉苑北曲江岸，期看终南新雪晴。"
        ],
        "notes": "",
        "id": "774c022bcfcc84763880a92291b32908"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "送人宰浦城",
        "preface": "",
        "paragraphs": [
            "东南犹阻寇，梨岭更谁登。",
            "作宰应无俸，归船必有僧。",
            "滩平眠獭石，烧断饮猨藤。",
            "岁尽校殊最，方当见异能。"
        ],
        "notes": "",
        "id": "b2709e6812f113a1c9b7ca7b4e30de8f"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "省试腊后望春宫",
        "preface": "",
        "paragraphs": [
            "皇都初度腊，凤辇出深宫。",
            "高凭楼台上，遥瞻灞浐中。",
            "仗凝霜彩白，袍映日华红。",
            "柳眼方开冻，莺声渐转风。",
            "御沟穿断霭，骊岫照斜空。",
            "时见宸游兴，因观稼穑功。"
        ],
        "notes": "",
        "id": "93818096522066aa731f562d31e2592c"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "寄省中知己",
        "preface": "",
        "paragraphs": [
            "门掩清曹晚，静将乌府邻。",
            "花开封印早，雪下典衣频。",
            "怪木风吹阁，废巢时落薪。",
            "每怜吾道苦，长说向同人。"
        ],
        "notes": "",
        "id": "460c91401f651e26ce5a4468e58c8f62"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "朱坡",
        "preface": "",
        "paragraphs": [
            "朱坡坡上望，不似在秦京。",
            "渐觉溪山秀，更高鱼鸟情。",
            "夜吟禅子室，晓爨猎人铛。",
            "恃此偷佳赏，九衢蜩未鸣。"
        ],
        "notes": "",
        "id": "dea63d56d6dcfe21139d290015fbb56e"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "酬陈樵见寄",
        "preface": "",
        "paragraphs": [
            "失意闲眠起更迟，又将羁薄谢深知。",
            "囊书旋入酒家尽，纱帽长依僧壁垂。",
            "待月句新遭鬼哭，寻山貌古被猨窥。",
            "元和才子多如此，除却清吟何所为。"
        ],
        "notes": "",
        "id": "dee41de2970f9f22f8ea3aa7744547d8"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "华清宫",
        "preface": "",
        "paragraphs": [
            "殿角钟残立宿鸦，朝元归驾望无涯。",
            "香泉空浸宫前草，未到春时争发花。"
        ],
        "notes": "",
        "id": "14d66aa5f9468b3b408cc8ffee4079a5"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "终南山",
        "preface": "",
        "paragraphs": [
            "标奇耸峻壮长安，影入千门万户寒。",
            "徒自倚天生气色，尘中谁为举头看。"
        ],
        "notes": "",
        "id": "a39a192ac9a3380167272a8ace921443"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "歌风台",
        "preface": "",
        "paragraphs": [
            "蒿棘空存百尺基，酒酣曾唱大风词。",
            "莫言马上得天下，自古英雄尽解诗。"
        ],
        "notes": "",
        "id": "fe5eb45822520cd3070f82bc4c848459"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "送人归日东",
        "preface": "",
        "paragraphs": [
            "沧溟西畔望，一望一心摧。",
            "地即同正朔，天教阻往来。",
            "波翻夜作电，鲸吼昼为雷。",
            "门外人葠径，到时花几开。"
        ],
        "notes": "",
        "id": "5435d22b64c4c518e365cb083cf9c7f0"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "寓兴",
        "preface": "",
        "paragraphs": [
            "西母一杯酒，空言浩劫春。",
            "英雄归厚土，日月照闲人。",
            "衰草珠玑冢，冷灰龙凤身。",
            "茂陵骊岫晚，过者暗伤神。"
        ],
        "notes": "",
        "id": "fbe6b9cb6bf69a4aa9f199aa1cae60d5"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "少年行",
        "preface": "",
        "paragraphs": [
            "柳烟侵御道，门映夹城开。",
            "白日莫空过，青春不再来。",
            "报雠冲雪去，乘醉臂鹰回。",
            "看取歌钟地，残阳满坏台。"
        ],
        "notes": "",
        "id": "5e6757df71494bed0a1dd06a11b89cdf"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "塞上还荅友人",
        "preface": "",
        "paragraphs": [
            "无端游绝塞，归鬓已苍然。",
            "戎羯围中过，风沙马上眠。",
            "草衰频过烧，耳冷不闻蝉。",
            "从此甘贫坐，休言更到边。"
        ],
        "notes": "",
        "id": "d94e36da6d9119302a07271962e40501"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "哭栖白供奉",
        "preface": "",
        "paragraphs": [
            "侍辇才难得，三朝有上人。",
            "琢诗方到骨，至死不离贫。",
            "风帐孤萤入，霜堦积叶频。",
            "夕阳门半掩，过此亦无因。"
        ],
        "notes": "",
        "id": "9ccfce77a7bc6c86821d3260bf2931a5"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "送升道靖恭相公分司",
        "preface": "",
        "paragraphs": [
            "东风时不遇，果见致君难。",
            "海岳影犹动，鹍鹏势未安。",
            "星沈关锁冷，鸡唱驿灯残。",
            "谁似二宾客，门闲嵩洛寒。"
        ],
        "notes": "",
        "id": "7cd76a1e785f38e52068612b0dca34bc"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "关下早行",
        "preface": "",
        "paragraphs": [
            "轧轧推危辙，听鸡独早行。",
            "风吹宿霭散，月照华山明。",
            "白首东西客，黄河昼夜清。",
            "相逢皆有事，唯我是闲情。"
        ],
        "notes": "",
        "id": "859663462bfce8de731ca83fd24507ae"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "曲江",
        "preface": "",
        "paragraphs": [
            "曲江初碧草初青，万毂千蹄匝岸行。",
            "倾国妖姬云鬓重，薄徒公子雪衫轻。",
            "琼镌狒𤝞遶觥舞，金蹙辟邪拏拨鸣。",
            "柳絮杏花留不得，随风处处逐歌声。"
        ],
        "notes": "",
        "id": "b470c2dd4d72a32db083db04af79263f"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "长安遣怀",
        "preface": "",
        "paragraphs": [
            "醉下高楼醒复登，任从浮薄笑才能。",
            "青龙寺里三门上，立为南山不为僧。"
        ],
        "notes": "",
        "id": "cf8492390d67553d27642a5effdde03a"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "送僧游太白峰",
        "preface": "",
        "paragraphs": [
            "云深游太白，莫惜遍探奇。",
            "顶上多灵迹，尘中少客知。",
            "悬崖倚冻瀑，飞狖过孤枝。",
            "出定更何事，相逢必有诗。"
        ],
        "notes": "",
        "id": "b09024dcb8687db5f31ebe6ffb7368ce"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "哭造微禅师",
        "preface": "",
        "paragraphs": [
            "神迁不火葬，新塔露疎柽。",
            "是物皆磨灭，唯师出死生。",
            "虚堂散钓叟，怪木哭山精。",
            "林下路长在，无因更此行。"
        ],
        "notes": "",
        "id": "51feba7aaf4422541244308d13916955"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "献同年孔郎中",
        "preface": "",
        "paragraphs": [
            "炊琼𦶟桂帝关居，卖尽寒衣典尽书。",
            "驱马每寻霜影里，到门常在鼓声初。",
            "蟾枝交彩清兰署，鸾珮排光映玉除。",
            "一顾深恩身未杀，争期皎日负吹嘘。"
        ],
        "notes": "",
        "id": "e833ab55beb626e0f807d4c47c5868a9"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "闻雁",
        "preface": "",
        "paragraphs": [
            "接影横空背雪飞，声声寒出玉关迟。",
            "上阳宫里三千梦，月冷风清闻过时。"
        ],
        "notes": "",
        "id": "9d53cd2c5e370ab2aabed842335c0533"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "送惠补阙",
        "preface": "",
        "paragraphs": [
            "诏下搜岩野，高人入竹林。",
            "长因抗疏日，便作去官心。",
            "清俸供僧尽，沧洲寄迹深。",
            "东门有归路，徒自弃华簪。"
        ],
        "notes": "",
        "id": "7d492761d20e16550e5d8c4490755949"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "和友人贼后",
        "preface": "",
        "paragraphs": [
            "带号乞兵急，英雄陷贼围。",
            "江山犹未静，鱼鸟欲何归。",
            "城露桑榆尽，时平老幼稀。",
            "书从战后得，读彻血盈衣。"
        ],
        "notes": "",
        "id": "618f97c52f0f51970cdddbe9cbda73d3"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "长安即事",
        "preface": "",
        "paragraphs": [
            "暝鼓才终复晓鸡，九门何计出沈迷。",
            "樵童乱打金吾鼓，豪马争奔丞相隄。",
            "翡翠鬟欹钗上燕，麒麟衫束海中犀。",
            "须知不是诗人事，空忆泉声菊畔畦。"
        ],
        "notes": "",
        "id": "ccd3364160e8f37c000139bde3d1d9ea"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "和周繇校书先辈省中寓直",
        "preface": "",
        "paragraphs": [
            "古木重门掩，幽深秖欠溪。",
            "此中真吏隐，何必更岩栖。",
            "名姓镌幢记，经书逐库题。",
            "字随飞蠹缺，堦与落星齐。",
            "伴直僧谈静，侵霜蛩韵低。",
            "粘尘贺草没，剥粉薛禽迷。",
            "衰藓墙千堵，微阳菊半畦。",
            "鼓残鸦去北，漏在月沈西。",
            "每忆终南雪，几登云阁梯。",
            "时因搜句次，那惜一招携。"
        ],
        "notes": "",
        "id": "10631d578a589e4d282825941c8e68b8"
    },
    {
        "author": "林宽",
        "dynasty": "唐",
        "type": "诗",
        "rhythmic": "",
        "title": "苦雨",
        "preface": "",
        "paragraphs": [
            "霪霖翳日月，穷巷变沟坑。",
            "骤洒纤枝折，奔倾坏堵平。",
            "蒙[簦]来客绝，跃甃噪蛙狞。",
            "败屐阴苔积，摧簷湿菌生。",
            "斜飞穿裂瓦，迸落打空铛。",
            "叶底迟归蝶，林中滞出莺。",
            "润侵书缝黑，冷浸鬓丝明。",
            "牖暗参差影，堦寒断续声。",
            "尺薪功比桂，寸粒价高琼。",
            "遥想管弦里，无因识此情。"
        ],
        "notes": "",
        "id": "bb774d648912fc689a2d7d1a97569c9e"
    }
]