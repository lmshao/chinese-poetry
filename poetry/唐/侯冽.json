[
    {
        "author": "侯冽",
        "dynasty": "唐",
        "type": "诗",
        "rhythmic": "",
        "title": "金谷园花发怀古",
        "preface": "",
        "paragraphs": [
            "金谷千年后，春花发满园。",
            "红芳徒笑日，秾艳尚迎轩。",
            "雨湿轻光软，风摇碎影翻。",
            "犹疑施锦帐，堪叹罢朱纨。",
            "愁态莺吟涩，啼容露缀繁。",
            "慇懃问前事，桃李竟无言。"
        ],
        "notes": "",
        "id": "88b6c96468e014f5715ef09ced424a76"
    },
    {
        "author": "侯冽",
        "dynasty": "唐",
        "type": "诗",
        "rhythmic": "",
        "title": "花发上林",
        "preface": "",
        "paragraphs": [
            "花发三阳盛，香飘五柞深。",
            "素晖云积苑，红彩绣张林。",
            "落水随鱼戏，摇风映鸟吟。",
            "琼楼出高艳，玉辇驻浓阴。",
            "乱蝶枝开影，繁蜂蘂上音。",
            "鲜芳盈禁籞，布泽荷天心。"
        ],
        "notes": "",
        "id": "c1b30e78d09788eefa482cdd83868475"
    }
]