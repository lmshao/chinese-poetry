[
    {
        "author": "郑缙",
        "dynasty": "唐",
        "type": "诗",
        "rhythmic": "",
        "title": "咏浮沤为辛明府作",
        "preface": "",
        "paragraphs": [
            "行潦散轻沤，清规吐未收。",
            "雨来波际合，风起浪中浮。",
            "晶晃明苔砌，参差绕芥舟。",
            "影疑星泛晓，光似露涵秋。",
            "皎皎珠同净，漂漂梗共流。",
            "洁容无变染，圆知有谦柔。",
            "欲作微涓效，先从淡水游。"
        ],
        "notes": "",
        "id": "a3db35e1c9bf67f962de77d47d158f05"
    },
    {
        "author": "郑缙",
        "dynasty": "唐",
        "type": "诗",
        "rhythmic": "",
        "title": "莺",
        "preface": "",
        "paragraphs": [
            "欲啭声犹涩，将飞羽未调。",
            "高风不借便，何处得迁乔。"
        ],
        "notes": "",
        "id": "873e20341c2e6534680f1130537c69fa"
    }
]