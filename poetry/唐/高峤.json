[
    {
        "author": "高峤",
        "dynasty": "唐",
        "type": "诗",
        "rhythmic": "",
        "title": "晦日宴高氏林亭",
        "preface": "",
        "paragraphs": [
            "飞观写春望，开宴坐汀沙。",
            "积溜含苔色，晴空荡日华。",
            "歌入平阳第，舞对石崇家。",
            "莫虑能骑马，投辖自停车。"
        ],
        "notes": "",
        "id": "88023bbb773d9c9eb9359992875620a9"
    },
    {
        "author": "高峤",
        "dynasty": "唐",
        "type": "诗",
        "rhythmic": "",
        "title": "晦日重宴",
        "preface": "",
        "paragraphs": [
            "驾言寻凤侣，乘欢俯雁池。",
            "班荆逢旧识，斟桂喜深知。",
            "紫兰方出径，黄莺未啭枝。",
            "别有陶春日，青天云雾披。"
        ],
        "notes": "",
        "id": "450ab88ab21c131068a18de62103bb02"
    }
]