[
    {
        "author": "方壶居士",
        "dynasty": "唐",
        "type": "诗",
        "rhythmic": "",
        "title": "题法云寺双桧",
        "preface": "",
        "paragraphs": [
            "谢郎双桧绿于云，昏晓浓阴色未分。",
            "若竝毫宫仙鹿迹，定知高峭不如君。"
        ],
        "notes": "",
        "id": "c8bd1e8e4f57821d8cb2ec58f1e18c61"
    },
    {
        "author": "方壶居士",
        "dynasty": "唐",
        "type": "诗",
        "rhythmic": "",
        "title": "隋堤词",
        "preface": "",
        "paragraphs": [
            "尝忆江都大业秋，曾随銮跸戏龙舟。",
            "伤心一觉兴亡梦，堤柳无情识世愁。"
        ],
        "notes": "",
        "id": "fe7bb7f35b16f1516c6a1954a5ab4bb9"
    }
]