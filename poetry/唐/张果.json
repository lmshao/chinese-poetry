[
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "题登真洞",
        "preface": "",
        "paragraphs": [
            "修成金骨炼归真，洞锁遗踪不计春。",
            "野草谩随青岭秀，闲花长对白云新。",
            "风摇翠筿敲寒玉，水激丹砂走素鳞。",
            "自是神仙多变异，肯教踪迹掩红尘。"
        ],
        "notes": "",
        "id": "b50d7b54446dfd2fb57ade3259c3fe7b"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "玄珠歌 一",
        "preface": "",
        "paragraphs": [
            "解采玄珠万恶除，尽令得道入清虚。",
            "干符显出真金行，备在逍遥三卷书。"
        ],
        "notes": "",
        "id": "f1486304ffe9f529046feccb8221615b"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "玄珠歌 二",
        "preface": "",
        "paragraphs": [
            "宫阙楼台表道躯，不留命本敌洪炉。",
            "元神散走枯庭在，抛尽玄珠一物无。"
        ],
        "notes": "",
        "id": "43b989a2639981afea468949841d90c9"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "玄珠歌 三",
        "preface": "",
        "paragraphs": [
            "尘心不识体中天，空敬灵仪拟觅仙。",
            "自有玄珠不知处，何年归命入丹田。"
        ],
        "notes": "",
        "id": "3f28fed91040bd8bb1b7d48dd9733a4b"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "玄珠歌 四",
        "preface": "",
        "paragraphs": [
            "多恃聪明强是非，纵闻法要亦相违。",
            "若能不出长生宝，结作玄珠透紫微。"
        ],
        "notes": "",
        "id": "4e32c9bea43348208808a005a88426be"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "玄珠歌 五",
        "preface": "",
        "paragraphs": [
            "谩求土塑及丹青，空看经文道岂成。",
            "自有玄珠无价宝，几时觉悟驻神精。"
        ],
        "notes": "",
        "id": "feee9f42b1bfb7a332a28d163a2ff0a0"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "玄珠歌 六",
        "preface": "",
        "paragraphs": [
            "明暗同源人不知，若能晓了自幽奇。",
            "玄珠定是含光主，永住金宫月魄池。"
        ],
        "notes": "",
        "id": "c5d616cd5bda1669949b9a4baa059a96"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "玄珠歌 七",
        "preface": "",
        "paragraphs": [
            "落崖溪畔整神机，能把金光闭命扉。",
            "为得玄珠镇灵府，一真行处一光辉。"
        ],
        "notes": "",
        "id": "d0baf96a171abadfe42c994c7af6fda7"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "玄珠歌 八",
        "preface": "",
        "paragraphs": [
            "元真散走不能扃，积毒纵横坏百灵。",
            "豁尽玄珠无上宝，醉中生死几时醒。"
        ],
        "notes": "",
        "id": "43dcac27a8d8a8bb76ed39c7369efad7"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "玄珠歌 九",
        "preface": "",
        "paragraphs": [
            "冲和海里育元精，中有玄珠寿命成。",
            "不炼不凝抛欲尽，何如黑处顿教明。"
        ],
        "notes": "",
        "id": "0d4eb3266d09857a3d2a1657ee87e8c9"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "玄珠歌 十",
        "preface": "",
        "paragraphs": [
            "解通神息体藏珍，与道相违便失真。",
            "若遇玄珠结中道，自然成就化金巾。"
        ],
        "notes": "",
        "id": "94228fce57f0ec0f3c996d18e0b2a8f4"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "玄珠歌 十一",
        "preface": "",
        "paragraphs": [
            "凡情激浊污天门，岂识玄珠性命根。",
            "生处莫令流浪去，当时清净不迷昏。"
        ],
        "notes": "",
        "id": "aa16cffac0b21089247edd97518b7518"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "玄珠歌 十二",
        "preface": "",
        "paragraphs": [
            "玄珠振动被魔群，照著生门白黑分。",
            "向里修持坚固后，道成方识九霄君。"
        ],
        "notes": "",
        "id": "4bfe0fc8a11897ffc7a8b410e9b15d12"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "玄珠歌 十三",
        "preface": "",
        "paragraphs": [
            "欲采玄珠日月奔，先须火发制灵根。",
            "朝元万过金精结，此是登真第一门。",
            "。"
        ],
        "notes": "",
        "id": "356ec4eeab0478a4da73c80bd24dfd63"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "玄珠歌 十四",
        "preface": "",
        "paragraphs": [
            "玄珠常处洞房居，日月融来浑太虚。",
            "真遣琼环随液化，光明不绝照神庐。"
        ],
        "notes": "",
        "id": "0b85d5bdc9dea16aa4e6594954490ba8"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "玄珠歌 十五",
        "preface": "",
        "paragraphs": [
            "玄珠玉树有根苗，水际连天永不凋。",
            "真火含虚如赤日，金华结魄六时潮。"
        ],
        "notes": "",
        "id": "02e2834500d3a4ebbc7231c3f556d4ac"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "玄珠歌 十六",
        "preface": "",
        "paragraphs": [
            "早须烹取太阳酥，吃著元神永不枯。",
            "若要形超化金骨，玄珠向里有醍醐。"
        ],
        "notes": "",
        "id": "7797a19c746c6327e1b1153d7785b713"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "玄珠歌 十七",
        "preface": "",
        "paragraphs": [
            "逍遥常饮月魂津，灌溉灵根道德新。",
            "留宝去尘光不散，玄珠照耀五通身。"
        ],
        "notes": "",
        "id": "32cb52a1b48883e5a5dd94ec59745296"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "玄珠歌 十八",
        "preface": "",
        "paragraphs": [
            "往来出入改婴孩，顺逆参差致祸灾。",
            "尽有玄珠同一处，因师与指住灵台。"
        ],
        "notes": "",
        "id": "0cde59235f50a854ef6df10ffdcc1a47"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "玄珠歌 十九",
        "preface": "",
        "paragraphs": [
            "玄珠鼓吹法雷霆，雨满中池变八琼。",
            "从此光明彻天上，五云行驾到蓬瀛。"
        ],
        "notes": "",
        "id": "d624a73a0fdb132d9a5818fbcf5e62f5"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "玄珠歌 二十",
        "preface": "",
        "paragraphs": [
            "用心万种事多端，何以归元向里观。",
            "捉得玄珠令换骨，形超碧落驾金鸾。"
        ],
        "notes": "",
        "id": "1716d42f58fca9bb80a464c10721ddf8"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "玄珠歌 二十一",
        "preface": "",
        "paragraphs": [
            "安闲日夜不曾奔，里有玄珠开一门。",
            "荡尽尘劳分日月，直交至宝入昆仑。"
        ],
        "notes": "",
        "id": "96ceccf0267fccc77e67b34739dc2c96"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "玄珠歌 二十二",
        "preface": "",
        "paragraphs": [
            "因师传秘顿无争，抽却玄珠一道明。",
            "天乐至今声不绝，玄珠果满赤龙迎。"
        ],
        "notes": "",
        "id": "c7a5570342883f0e49b5d7b51a019ebd"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "玄珠歌 二十三",
        "preface": "",
        "paragraphs": [
            "点检光芒八道分，解吞真火体中焚。",
            "玄珠开决三清界，待了齐驱五色云。"
        ],
        "notes": "",
        "id": "2d007dc2374be5c5973662e72e5fcd12"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "玄珠歌 二十四",
        "preface": "",
        "paragraphs": [
            "未悟真元恍惚惊，任心贪欲恣三彭。",
            "玄珠到处无能染，宝满琼池达上清。"
        ],
        "notes": "",
        "id": "753ec1cb75a3cc4eb62e02b78d66d0bd"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "玄珠歌 二十五",
        "preface": "",
        "paragraphs": [
            "玄珠得了永无争，不出丹元结实成。",
            "因转淘澄轮似月，寻常清净颗中明。"
        ],
        "notes": "",
        "id": "68c6eff66ed0f8f656885cec371f8129"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "玄珠歌 二十六",
        "preface": "",
        "paragraphs": [
            "玄珠失却落坵墟，流浪轮回错卷舒。",
            "魂魄若凝如日月，体同天地合清虚。"
        ],
        "notes": "",
        "id": "cdcf7ec13f2b1b1b4ef71678bdd654af"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "玄珠歌 二十七",
        "preface": "",
        "paragraphs": [
            "玄珠结魄一时冲，送入琼楼最上宫。",
            "恰似蟾光能出没，自然轻举入云中。"
        ],
        "notes": "",
        "id": "2f3763296bc3b40897cf5a97aa1ea1df"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "玄珠歌 二十八",
        "preface": "",
        "paragraphs": [
            "从前搬运几多人，只把凡形顿出尘。",
            "千万天仙行此术，玄珠照耀一元真。"
        ],
        "notes": "",
        "id": "e5c211a18ab82e2496d0dd0a90225553"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "玄珠歌 二十九",
        "preface": "",
        "paragraphs": [
            "因师指动日光随，解把玄珠化羽衣。",
            "功满得成天上道，未登云路没人知。",
            "。"
        ],
        "notes": "",
        "id": "a728320b4af1a30aa6a9e40f2f224398"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "玄珠歌 三十",
        "preface": "",
        "paragraphs": [
            "逍遥著述显虚无，不出身田指道躯。",
            "内秘分为上中下，寻踪尽道得玄珠。",
            "（按：《崇文总目》卷四著录《玄珠歌》一卷，不题撰人。",
            "《通志·艺文略》署通玄先生。",
            "）。"
        ],
        "notes": "",
        "id": "d0bc0267832fc164ea03cfdf2168285d"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "金虎白龙诗 一",
        "preface": "",
        "paragraphs": [
            "铅汞传法百万秋，几人认得几人修。",
            "若教世上知灵药，天上神仙似水流。"
        ],
        "notes": "",
        "id": "1c570fdca44ffcddb32a3fd22d9867bc"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "金虎白龙诗 二",
        "preface": "",
        "paragraphs": [
            "大道分明在目前，时人不会谩求铅。",
            "黄芽本是乾坤气，神水根基与汞连。"
        ],
        "notes": "",
        "id": "47c8dbe09afc575ee84df593292a6459"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "金虎白龙诗 三",
        "preface": "",
        "paragraphs": [
            "姹女初生醉似泥，千朝暗室不东西。",
            "虔心日夜勤调火，莫遣灵丹气不齐。"
        ],
        "notes": "",
        "id": "7b12f21b09d9d8f2b11d25de98839584"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "金虎白龙诗 四",
        "preface": "",
        "paragraphs": [
            "天地初生日月高，状如鸡子状如桃。",
            "阴阳真气知时节，直待三年始脱胞。"
        ],
        "notes": "",
        "id": "d42985df90a8b430c7f4c7021e004f63"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "金虎白龙诗 五",
        "preface": "",
        "paragraphs": [
            "世人何处觅黄芽，此物铅中是我家。",
            "铅汞共成真地气，脱胞方始见灵砂。"
        ],
        "notes": "",
        "id": "f5c6a322692d7671c44809b4297bdfc6"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "金虎白龙诗 六",
        "preface": "",
        "paragraphs": [
            "满世黄芽人不识，识得黄芽家不贫。",
            "黄芽岂使世人识，纵识黄芽不得门。"
        ],
        "notes": "",
        "id": "93052c6d6ad5ddb33958d55167ce5173"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "金虎白龙诗 七",
        "preface": "",
        "paragraphs": [
            "二气丹砂不足灵，真成真气用黄轻。",
            "铅中有物丹中汞，人自迷津落路行。"
        ],
        "notes": "",
        "id": "c22a4b45307f56a716b1035a9e383e91"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "金虎白龙诗 八",
        "preface": "",
        "paragraphs": [
            "合于天地合于玄，子母相幷不敢言。",
            "先汞后铅真大道，莫教失伴鹤归天。"
        ],
        "notes": "",
        "id": "99d45e0c23d3d0e7759c99a2d193027a"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "金虎白龙诗 九",
        "preface": "",
        "paragraphs": [
            "此物从分二八传，吉年吉月入炉安。",
            "千朝火候知时节，莫遣芽成汞不干。"
        ],
        "notes": "",
        "id": "c256e79b0f461b516c383ce0b4d913ed"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "金虎白龙诗 十",
        "preface": "",
        "paragraphs": [
            "汞在中宫芽在南，先须斟酌莫教参。",
            "黄芽不是难求药，人自无知口不缄。"
        ],
        "notes": "",
        "id": "9905502cbf588093a7b6a1baca95bf12"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "金虎白龙诗 十一",
        "preface": "",
        "paragraphs": [
            "满市黄芽无不归，世人轻宴治尘微。",
            "公卿尽识真灵药，至死贪婪鬬晓晖。"
        ],
        "notes": "",
        "id": "54a6e329d3120b707fb618533fb0ab38"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "金虎白龙诗 十二",
        "preface": "",
        "paragraphs": [
            "日月延人人自忙，分明真道不穷阳。",
            "家家尽有铅和汞，使得迷人人渺茫。"
        ],
        "notes": "",
        "id": "4e4d1309028c83fa257dbbd3c803bee2"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "金虎白龙诗 十三",
        "preface": "",
        "paragraphs": [
            "明明五运自推寻，汞中铅中理最深。",
            "铅汞既知人世有，坚须穷道莫沉吟。",
            "。"
        ],
        "notes": "",
        "id": "eb6406c86019c13340399756c43bf326"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "金虎白龙诗 十四",
        "preface": "",
        "paragraphs": [
            "大道遗留一卷经，自然匹配作仪形。",
            "天生铅汞人间有，何得他州问药名。"
        ],
        "notes": "",
        "id": "af2b0b71ac0e8d26afc2a7e1cc0b751e"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "金虎白龙诗 十五",
        "preface": "",
        "paragraphs": [
            "用铅须得汞相和，二姓为亲女唱歌。",
            "炼到紫河车半地，白云相伴鹤回过。"
        ],
        "notes": "",
        "id": "9f4f2f89e4a96abbe3159b32342e1b9a"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "金虎白龙诗 十六",
        "preface": "",
        "paragraphs": [
            "甲乙神驱造化图，潜龙知是好铅酥。",
            "分明制出何难会，却道仙家谜语浮。"
        ],
        "notes": "",
        "id": "7f5b9cb6158fcc8cee3c0a9266353571"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "金虎白龙诗 十七",
        "preface": "",
        "paragraphs": [
            "青龙白虎合为胎，十月炉中满始开。",
            "此是黄芽亲口诀，世人何处觅三才。"
        ],
        "notes": "",
        "id": "b648759156f1fdb6a101ea70127ae873"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "金虎白龙诗 十八",
        "preface": "",
        "paragraphs": [
            "铅汞居干不在山，三关昼夜好追攀。",
            "少年纵却疎狂性，渐觉尫羸作鬼颜。"
        ],
        "notes": "",
        "id": "102bcbf80b45195b3c9f9d79577513cf"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "金虎白龙诗 十九",
        "preface": "",
        "paragraphs": [
            "道须心向北方穷，黄芽生长在铅中。",
            "丹砂姹女真灵药，得伴相将去大蓬。"
        ],
        "notes": "",
        "id": "b05fb0db51583158a8444f38847708d5"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "金虎白龙诗 二十",
        "preface": "",
        "paragraphs": [
            "大道从来不负人，分明铅汞弃如尘。",
            "莫言世上无灵药，二气丹砂水火真。"
        ],
        "notes": "",
        "id": "acfc693ac8c3c1ae41af2836a4ef5f3f"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "金虎白龙诗 二十一",
        "preface": "",
        "paragraphs": [
            "此物天生人不知，阴阳真气兑为离。",
            "坎宫五世求名姓，认得黄芽作圣基。",
            "（《正统道藏》本宋佚名《内丹秘诀》引）（按：《通志·艺文略》道类收张果〖通玄先生〗《玄珠歌逍遥歌内指黄芽歌》一卷。",
            "《玄珠歌》已见前录。",
            "本组诗多述黄芽，疑即《内指黄芽歌》。",
            "）。"
        ],
        "notes": "",
        "id": "5501773d8babcbe5568df1d6d5e52a21"
    },
    {
        "author": "张果",
        "dynasty": "唐",
        "type": "诗",
        "rhythmic": "",
        "title": "五子守仙丸歌",
        "preface": "",
        "paragraphs": [
            "返老成少是还丹，不得守仙亦大难。",
            "愁见鬓斑令却黑，一日但服三十丸。",
            "松竹本自无艳色，金液因从火制干。",
            "五子可定千秋旨，百岁如同一万年。",
            "（《正统道藏》本《悬解录》。",
            "又《云笈七签》卷六四）（按：《悬解录》卷首有唐大中九年序。",
            "据《新唐书·艺文志》、《通志·艺文略》，并参陈国符先生所考，此序为纥干臮作。",
            "）。"
        ],
        "notes": "",
        "id": "bda90335594dd73f49199a078cf14d7d"
    }
]