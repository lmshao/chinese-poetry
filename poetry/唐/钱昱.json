[
    {
        "author": "钱昱",
        "dynasty": "唐",
        "type": "诗",
        "rhythmic": "",
        "title": "升山灵岩寺（题拟）",
        "preface": "",
        "paragraphs": [
            "松杉满寺廊，栏杆倚高冈。",
            "郡郭晓云漠，禅斋春草长。",
            "涧青连竹色，山静带茶香。",
            "更有名僧在，茅庵住上方。",
            "（见《淳熙三山志》卷三八。",
            "）。"
        ],
        "notes": "",
        "id": "6205e78841a07388e36755470895a509"
    },
    {
        "author": "钱昱",
        "dynasty": "唐",
        "type": "诗",
        "rhythmic": "",
        "title": "涵虚沼留题",
        "preface": "",
        "paragraphs": [
            "景致逼神仙，心幽道亦[玄]（元）。",
            "僧闲来出世，松老不知年。",
            "放马眠岩草，移杯酌涧泉。",
            "浮名如脱得，终老此云边。",
            "（见影印文渊阁《四库全书》本《福建通志》卷七七。",
            "）。"
        ],
        "notes": "",
        "id": "f69d1821fcb43e33c976e050aefe100e"
    },
    {
        "author": "钱昱",
        "dynasty": "唐",
        "type": "诗",
        "rhythmic": "",
        "title": "留题巾山明庆塔院",
        "preface": "",
        "paragraphs": [
            "数级崔嵬万木中，最堪影势似难同。",
            "栏杆（《赤城志》作「阑干」）夜压江心月，铃铎秋摇岳顶风。",
            "重叠画簷遮世界，稀疎清磬彻虚空。",
            "有时问著禅僧路，笑指丹霄去不穷。",
            "（见《天台续集》卷下、《嘉定赤城志》卷十九。",
            "）。"
        ],
        "notes": "",
        "id": "5685dbd7a553cc475df1634b02538c77"
    }
]