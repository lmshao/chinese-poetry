[
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "数萼初含雪，孤标画本难。",
            "香中别有韵，清极不知寒。",
            "横笛和愁听，斜枝倚病看。",
            "朔风如解意，容易莫摧残。"
        ],
        "notes": "",
        "id": "d76f17b16a6f23033eaad383a085330e"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "铜雀妓二首 一",
        "preface": "",
        "paragraphs": [
            "严妆垂玉筯，妙舞对清风。",
            "无复君王顾，春来起渐慵。"
        ],
        "notes": "",
        "id": "35350fa49630d359d03f888ce0ae4c06"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "铜雀妓二首 二",
        "preface": "",
        "paragraphs": [
            "歌咽新翻曲，香销旧赐衣。",
            "陵园春雨暗，不见六龙归。"
        ],
        "notes": "",
        "id": "a3b0e240383f65fc4320928de93c785a"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "春闺二首 一",
        "preface": "",
        "paragraphs": [
            "寒食月明雨，落花香满泥。",
            "佳人持锦字，无雁寄辽西。"
        ],
        "notes": "",
        "id": "c2bd6491a143b653d372b24050f756bd"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "春闺二首 二",
        "preface": "",
        "paragraphs": [
            "欲剪宜春字，春寒入剪刀。",
            "辽阳在何处，莫望寄征袍。"
        ],
        "notes": "",
        "id": "9ab51ca4ecdf97e9929177b406319040"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "访僧不遇",
        "preface": "",
        "paragraphs": [
            "寻僧已寂寞，林下锁山房。",
            "松竹虽无语，牵衣借晚凉。"
        ],
        "notes": "",
        "id": "ebb859951f7da4f6f53f4f4ee923d2a7"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "田上",
        "preface": "",
        "paragraphs": [
            "雨足高田白，披蓑半夜耕。",
            "人牛力俱尽，东方殊未明。"
        ],
        "notes": "",
        "id": "1d928c62570e8fae0e0ee74881034bf4"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "月夕",
        "preface": "",
        "paragraphs": [
            "月上随人意，人闲月更清。",
            "朱楼高百尺，不见到天明。"
        ],
        "notes": "",
        "id": "7d3af45ecb6e99b2f2d7b4cd2c09836b"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "槿花",
        "preface": "",
        "paragraphs": [
            "槿花不见夕，一日一回新。",
            "东风吹桃李，须到明年春。"
        ],
        "notes": "",
        "id": "82cf441413cadb25f72d0434833a87f4"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "西施滩",
        "preface": "",
        "paragraphs": [
            "宰嚭亡吴国，西施陷恶名。",
            "浣纱春水急，似有不平声。"
        ],
        "notes": "",
        "id": "303906ce189db2b471f34565f1dcf629"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "江上逢故人",
        "preface": "",
        "paragraphs": [
            "故里琴樽侣，相逢近腊梅。",
            "江村买一醉，破泪却成咍。"
        ],
        "notes": "",
        "id": "fbec5bdd12d4cb1d93a0fa1b8c396353"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "牧竖",
        "preface": "",
        "paragraphs": [
            "牧竖持蓑笠，逢人气傲然。",
            "卧牛吹短笛，耕却傍溪田。"
        ],
        "notes": "",
        "id": "160e2cfab0289f1bbefa6581fb3c36f4"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "过农家",
        "preface": "",
        "paragraphs": [
            "欲羡农家子，秋新看刈禾。",
            "苏秦无负郭，六印又如何。"
        ],
        "notes": "",
        "id": "860f0e679e5e425fc277dbf6caa70f1d"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "江夕",
        "preface": "",
        "paragraphs": [
            "江心秋月白，起柁信潮行。",
            "蛟龙化为人，半夜吹笛声。"
        ],
        "notes": "",
        "id": "10c9c9dae0dffd177cc3ff243c52534a"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "春墅",
        "preface": "",
        "paragraphs": [
            "蛙声近过社，农事忽已忙。",
            "邻妇饷田归，不见百花芳。"
        ],
        "notes": "",
        "id": "709851332d33234db7aeac95023a0820"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "江村",
        "preface": "",
        "paragraphs": [
            "日暮片帆落，江村如有情。",
            "独对沙上月，满船人睡声。"
        ],
        "notes": "",
        "id": "27a56c53bb0381b673829e07fdffaf50"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "拟乐府子夜四时歌四首 一",
        "preface": "",
        "paragraphs": [
            "吴子爱桃李，月色不到地。",
            "明朝欲看花，六宫人不睡。"
        ],
        "notes": "",
        "id": "9fe79b7bff071329d58db114a87de112"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "拟乐府子夜四时歌四首 二",
        "preface": "",
        "paragraphs": [
            "凉轩待月生，暗里萤飞出。",
            "低回不称意，蛙鸣乱清瑟。"
        ],
        "notes": "",
        "id": "cc05d5951757cd77341fcf27a495fe57"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "拟乐府子夜四时歌四首 三",
        "preface": "",
        "paragraphs": [
            "月色明如昼，虫声入户多。",
            "狂夫自不归，满地无天河。"
        ],
        "notes": "",
        "id": "f9aa6e301db0b39c581e92c680b6d4b2"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "拟乐府子夜四时歌四首 四",
        "preface": "",
        "paragraphs": [
            "银缸照残梦，零泪沾粉臆。",
            "洞房犹自寒，何况关山北。"
        ],
        "notes": "",
        "id": "e44ca7c3cec6de4c2125ca3b98266707"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "寄人二首 一",
        "preface": "",
        "paragraphs": [
            "花上断续雨，江头来去风。",
            "相思春欲尽，未遣酒尊空。"
        ],
        "notes": "",
        "id": "046235b961d7298719b7ed44cd6fdebc"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "寄人二首 二",
        "preface": "",
        "paragraphs": [
            "澹澹长江水，悠悠远客情。",
            "落花相与恨，到地一无声。"
        ],
        "notes": "",
        "id": "6d304bf9dbb9813eb023c7b124a48940"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "江鸥",
        "preface": "",
        "paragraphs": [
            "白鸟波上栖，见人懒飞起。",
            "为有求鱼心，不是恋江水。"
        ],
        "notes": "",
        "id": "11501d278c67811751848c44a93c2d0c"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "春晚",
        "preface": "",
        "paragraphs": [
            "三月寒食时，日色浓于酒。",
            "落尽墙头花，莺声隔原柳。"
        ],
        "notes": "",
        "id": "229e939b8cc0f4f7f9ba3100d55eebe4"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "汉宫词",
        "preface": "",
        "paragraphs": [
            "独诏胡衣出，天花落殿堂。",
            "他人不敢妬，垂泪向君王。"
        ],
        "notes": "",
        "id": "ea8544016c4254bcd718e57fd49abb2e"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "旅行",
        "preface": "",
        "paragraphs": [
            "少壮经勤苦，衰年始浪游。",
            "谁怜不龟手，他处却封侯。"
        ],
        "notes": "",
        "id": "ef670c5830285079d72bf80eae956a62"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "班婕妤",
        "preface": "",
        "paragraphs": [
            "宠极辞同辇，恩深弃后宫。",
            "自题秋扇后，不敢怨春风。"
        ],
        "notes": "",
        "id": "f8d9fc7566da44a50b055a526b0829a5"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "元日有题",
        "preface": "",
        "paragraphs": [
            "十载元正酒，相欢意转深。",
            "自量麋鹿分，只合在山林。"
        ],
        "notes": "",
        "id": "cdb9ac80b4885832dc5304e0feb9b22d"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "古树",
        "preface": "",
        "paragraphs": [
            "古树春风入，阳和力太迟。",
            "莫言生意尽，更引万年枝。"
        ],
        "notes": "",
        "id": "6980939863c560846900c2352be32dd3"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "春题二首 一",
        "preface": "",
        "paragraphs": [
            "青春未得意，见花却如讐。",
            "路逢白面郎，醉插花满头。"
        ],
        "notes": "",
        "id": "cd73e1558f1ed4a9e13e2161166934b4"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "春题二首 二",
        "preface": "",
        "paragraphs": [
            "满眼桃李花，愁人如不见。",
            "别有惜花人，东风莫吹散。"
        ],
        "notes": "",
        "id": "981695a7e60a764a57877ac12961d8b9"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "长安春",
        "preface": "",
        "paragraphs": [
            "长安牡丹开，绣毂辗晴雷。",
            "若使花长在，人应看不回。"
        ],
        "notes": "",
        "id": "ff7f51d097b375ae22cd1ce61cd5aeff"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "病起二首 一",
        "preface": "",
        "paragraphs": [
            "病起春已晚，曳筇伤绿苔。",
            "强攀庭树枝，唤作花未开。"
        ],
        "notes": "",
        "id": "ff95fa254d7334c59d3b420faca083ab"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "病起二首 二",
        "preface": "",
        "paragraphs": [
            "病起遶庭除，春泥黏屐齿。",
            "如从万里来，骨肉满面喜。"
        ],
        "notes": "",
        "id": "1416f4accd7c64dfa28cafa8cfb299a9"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "峡路",
        "preface": "",
        "paragraphs": [
            "清猨啼不住，白水下来新。",
            "八月莫为客，夜长愁杀人。"
        ],
        "notes": "",
        "id": "88c4705b4cc07a1abc788b914f7652db"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "长门怨",
        "preface": "",
        "paragraphs": [
            "长门春欲尽，明月照花枝。",
            "买得相如赋，君恩不可移。"
        ],
        "notes": "",
        "id": "e5e2fe0b8d0c4880747cc127197b643a"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "月夕有怀",
        "preface": "",
        "paragraphs": [
            "圆光照一海，远客在孤舟。",
            "相忆无期见，中宵独上楼。"
        ],
        "notes": "",
        "id": "f7c85aadbcfe72dca5ed65892c1dfe4b"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "夜泊九江",
        "preface": "",
        "paragraphs": [
            "夜泊江门外，欢声月里楼。",
            "明朝归去路，犹隔洞庭秋。"
        ],
        "notes": "",
        "id": "9e94242840d54d2b90ebcd89cd613782"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "寒食夜",
        "preface": "",
        "paragraphs": [
            "满地梨花白，风吹碎月明。",
            "大家寒食夜，独贮望乡情。"
        ],
        "notes": "",
        "id": "c6e6eb2d293851cf52f115bb76b5cbc5"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "归燕",
        "preface": "",
        "paragraphs": [
            "海燕频来去，西人独滞留。",
            "天边又相送，肠断故园秋。"
        ],
        "notes": "",
        "id": "98e15514778d11734b4d68044858594e"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "长安春",
        "preface": "",
        "paragraphs": [
            "珠箔映高柳，美人红袖垂。",
            "忽闻半天语，不见上楼时。"
        ],
        "notes": "",
        "id": "55605d842b63efcaa209b939a273cd65"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "銮驾东回",
        "preface": "",
        "paragraphs": [
            "两川花捧御衣香，万岁山呼辇路长。",
            "天子还从马嵬过，别无惆怅似明皇。"
        ],
        "notes": "",
        "id": "05d247ca923ea57074c4d8313f28997c"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "钓鱼",
        "preface": "",
        "paragraphs": [
            "闲钓江鱼不钓名，瓦瓯斟酒暮山青。",
            "醉头倒向芦花里，却笑无端犯客星。"
        ],
        "notes": "",
        "id": "c5cb652639e7b45799b9c469cf7e936a"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "西施",
        "preface": "",
        "paragraphs": [
            "苎萝山下如花女，占得姑苏台上春。",
            "一笑不能亡敌国，五湖何处有功臣。"
        ],
        "notes": "",
        "id": "d051f514e0769bbf22c477109c03d088"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "马嵬",
        "preface": "",
        "paragraphs": [
            "万乘凄凉蜀路归，眼前珠翠与心违。",
            "重华不是风流主，湘水犹传泣二妃。"
        ],
        "notes": "",
        "id": "c15d2d66cad4467a8618f49fa06cdc4d"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "羯鼓",
        "preface": "",
        "paragraphs": [
            "华清宫里打撩声，供奉丝簧束手听。",
            "寂莫銮舆斜谷里，是谁翻得雨淋铃。"
        ],
        "notes": "",
        "id": "2a0f90a2c820992071bdcf8c9388053c"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "寄李左司",
        "preface": "",
        "paragraphs": [
            "柏台兰省共清风，鸣玉朝联夜被同。",
            "肯信人间有兄弟，一生长在别离中。"
        ],
        "notes": "",
        "id": "1f8a6b63e9c6d3a54aacd4ec0b019c2c"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "梅",
        "preface": "",
        "paragraphs": [
            "溪上寒梅初满枝，夜来霜月透芳菲。",
            "清光寂莫思无尽，应待琴尊与解围。"
        ],
        "notes": "",
        "id": "9059ed0ced69da6b8f44602bfc6c882d"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "天台陈逸人",
        "preface": "",
        "paragraphs": [
            "绝粒空山秋复春，欲看沧海化成尘。",
            "近抛三井更深去，不怕虎狼唯怕人。"
        ],
        "notes": "",
        "id": "1f68cff607b77a875d2302205d9c6fa1"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "雪窦禅师",
        "preface": "",
        "paragraphs": [
            "雪窦峰前一派悬，雪窦五月无炎天。",
            "客尘半日洗欲尽，师到白头林下禅。"
        ],
        "notes": "",
        "id": "04c6ad46be001c26912645d5a27063d5"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "溪上遇雨二首 一",
        "preface": "",
        "paragraphs": [
            "回塘雨脚如缲丝，野禽不起沈鱼飞。",
            "耕蓑钓笠取未暇，秋田有望从淋漓。"
        ],
        "notes": "",
        "id": "fe06d88289c24e71b6aeddeb36eca465"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "溪上遇雨二首 二",
        "preface": "",
        "paragraphs": [
            "坐看黑云衔猛雨，喷洒前山此独晴。",
            "忽惊云雨在头上，却是山前晚照明。"
        ],
        "notes": "",
        "id": "418918c3c3c7f72c7b271abc23f51400"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "长门怨",
        "preface": "",
        "paragraphs": [
            "长门花泣一枝春，争奈君恩别处新。",
            "错把黄金买词赋，相如自是薄情人。"
        ],
        "notes": "",
        "id": "341dd3a100c18b0d81eed3fd1d16a220"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "秋夕",
        "preface": "",
        "paragraphs": [
            "自怜三十未西游，傍山寻水过却秋。",
            "一夜雨声多少事，不思量尽到心头。"
        ],
        "notes": "",
        "id": "d2dad4319b5e7ed5c2e210a3c48bbc93"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "过隆中",
        "preface": "",
        "paragraphs": [
            "玄德苍黄起卧龙，鼎分天下一言中。",
            "可怜蜀国关张后，不见商量徐庶功。"
        ],
        "notes": "",
        "id": "57a8abed73642bd980b38268ddcda6a7"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "关下",
        "preface": "",
        "paragraphs": [
            "百二山河壮帝畿，关门何事更开迟。",
            "应从漏却田文后，每度闻鸡不免疑。"
        ],
        "notes": "",
        "id": "f7c41a4f99c9c8e012e7e06121824f23"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "寒食客中有怀",
        "preface": "",
        "paragraphs": [
            "江上闻莺禁火时，百花开尽柳依依。",
            "故园兄弟别来久，应到清明犹望归。"
        ],
        "notes": "",
        "id": "35c89d020345c425f758427a571b9eb5"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "溪夜",
        "preface": "",
        "paragraphs": [
            "积雪消来溪水宽，满楼明月碎琅玕。",
            "渔人抛得钓筒尽，却放轻舟下急滩。"
        ],
        "notes": "",
        "id": "43b93c06a7a7ee0f4c58a33d0cbaa90a"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "山居卧疾广利大师见访",
        "preface": "",
        "paragraphs": [
            "桐谷孙枝已上弦，野人犹卧白云边。",
            "九天飞锡应相诮，三到行朝二十年。"
        ],
        "notes": "",
        "id": "2e1a007a5643d389901841322cd04854"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "村墅",
        "preface": "",
        "paragraphs": [
            "正月二月村墅闲，余粮未乏人心宽。",
            "南邻雨中揭屋笑，酒熟数家来相看。"
        ],
        "notes": "",
        "id": "e0d7e7612b4c82dd817868db0963dfe1"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "悲李拾遗二首 一",
        "preface": "",
        "paragraphs": [
            "故友从来匪石心，谏多难得主恩深。",
            "行朝半夜烟尘起，晓殿吁嗟一镜沈。"
        ],
        "notes": "",
        "id": "0493c0ed30a8e92f6138694bce8528f4"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "悲李拾遗二首 二",
        "preface": "",
        "paragraphs": [
            "天涯时有北来尘，因话它人及故人。",
            "也是先皇能罪己，殿前频得触龙鳞。"
        ],
        "notes": "",
        "id": "deb6bb1987333f9001274938808e7d00"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "题李将军传",
        "preface": "",
        "paragraphs": [
            "猨臂将军去似飞，弯弓百步虏无遗。",
            "汉文自与封侯得，何必伤嗟不遇时。"
        ],
        "notes": "",
        "id": "0343289f4ea667be870cd14e577399a0"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "酒醒",
        "preface": "",
        "paragraphs": [
            "酒醒拨剔残灰火，多少凄凉在此中。",
            "炉畔自斟还自醉，打窗深夜雪兼风。"
        ],
        "notes": "",
        "id": "73d8c035c96764e4c242fd287fd3eda1"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "郊居友人相访",
        "preface": "",
        "paragraphs": [
            "柴门深掩古城秋，背郭缘溪一径幽。",
            "不有小园新竹色，君来那肯暂淹留。"
        ],
        "notes": "",
        "id": "7c4da569fa7259ef2b5b336dfa615f1d"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "镜湖雪霁贻方干",
        "preface": "",
        "paragraphs": [
            "天外晓岚和雪望，月中归棹带冰行。",
            "相逢半醉吟诗苦，应抵寒猨褭树声。"
        ],
        "notes": "",
        "id": "a76fe47aa716f01dd6177d9c8e55e9c8"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "秋霁",
        "preface": "",
        "paragraphs": [
            "雨霁长空荡涤清，远山初出未知名。",
            "夜来江上如钩月，时有惊鱼掷浪声。"
        ],
        "notes": "",
        "id": "6f2d5980f190ac6972d465b4f9d86dc2"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "谢朱常侍寄贶蜀茶剡纸二首 一",
        "preface": "",
        "paragraphs": [
            "瑟瑟香尘瑟瑟泉，惊风骤雨起炉烟。",
            "一瓯解却山中醉，便觉身轻欲上天。"
        ],
        "notes": "",
        "id": "099358810cf3f31ce7b5e2bc17ad6d82"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "谢朱常侍寄贶蜀茶剡纸二首 二",
        "preface": "",
        "paragraphs": [
            "百幅轻明雪未融，薛家凡纸漫深红。",
            "不应点染闲言语，留记将军盖世功。"
        ],
        "notes": "",
        "id": "143b6ae73307392227732e49ca467c33"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "读杜紫微集",
        "preface": "",
        "paragraphs": [
            "紫微才调复知兵，长觉风雷笔下生。",
            "还有枉抛心力处，多于五柳赋闲情。"
        ],
        "notes": "",
        "id": "bd89b2e8c59025a6849543964393202d"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "寓题",
        "preface": "",
        "paragraphs": [
            "海上乘查便合仙，若无仙骨未如船。",
            "人间亦有支机石，虚被声名到洞天。"
        ],
        "notes": "",
        "id": "ddf256c4794e8e396d86466ab2a9876c"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "寓吟集",
        "preface": "",
        "paragraphs": [
            "陶集篇篇皆有酒，崔诗句句不无杯。",
            "醉来已共身安约，让却诗人作酒魁。"
        ],
        "notes": "",
        "id": "a7b7985e88ddc15dfc2e3e1844f74770"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "溪居即事",
        "preface": "",
        "paragraphs": [
            "篱外谁家不系船，春风吹入钓鱼湾。",
            "小童疑是有村客，急向柴门去却关。"
        ],
        "notes": "",
        "id": "506f025b0ace2558b1a25cf8de44e5c3"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "鸡",
        "preface": "",
        "paragraphs": [
            "买得晨鸡共鸡语，常时不用等闲鸣。",
            "深山月黑风雨夜，欲近晓天啼一声。"
        ],
        "notes": "",
        "id": "6924b7451cfba609db918de1cc485178"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "献浙东柳大夫",
        "preface": "",
        "paragraphs": [
            "属城甘雨几经春，圣主全分付越人。",
            "俗眼不知青琐贵，江头争看碧油新。"
        ],
        "notes": "",
        "id": "47d7eb79987aa6058c2a085e72f4b301"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "杨柳枝词",
        "preface": "",
        "paragraphs": [
            "雾撚烟搓一索春，年年长似染来新。",
            "应须唤作风流线，系得东西南北人。"
        ],
        "notes": "",
        "id": "680106c434096f5739f90607587541c8"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "楚怀王",
        "preface": "",
        "paragraphs": [
            "宫花一朵掌中开，缓急翻为敌国媒。",
            "六里江山天下笑，张仪容易去还来。"
        ],
        "notes": "",
        "id": "419cb2979de51379fdef157aa1eeacf2"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "对早梅寄友人二首 一",
        "preface": "",
        "paragraphs": [
            "忆得前年君寄诗，海边三见早梅词。",
            "与君犹是海边客，又见早梅花发时。"
        ],
        "notes": "",
        "id": "f03784831122d621223e7a8ffb57a944"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "对早梅寄友人二首 二",
        "preface": "",
        "paragraphs": [
            "忆得去年有遗恨，花前未醉到无花。",
            "清芳一夜月通白，先脱寒衣送酒家。"
        ],
        "notes": "",
        "id": "1ca7e4ada634e2fa270420afbc8929d6"
    },
    {
        "author": "崔道融",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "万里一点白，长空鸟不飞。",
            "如今却羡相如富，犹有人间四壁居。"
        ],
        "notes": "",
        "id": "3d6db487cd927bd2114f14fc9f54a0b7"
    }
]