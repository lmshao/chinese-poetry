[
    {
        "author": "白敏中",
        "dynasty": "唐",
        "type": "诗",
        "rhythmic": "",
        "title": "至日上公献寿酒",
        "preface": "",
        "paragraphs": [
            "候晓天门辟，朝天万国同。",
            "瑞云升观阙，香气映华宫。",
            "日色临仙籞，龙颜对昊宫。",
            "羽仪瞻百姓，献寿侍三公。",
            "化被君王洽，恩沾草木丰。",
            "自欣朝玉座，宴此咏皇风。"
        ],
        "notes": "",
        "id": "b997ee523bb227daf83310f0755525f3"
    },
    {
        "author": "白敏中",
        "dynasty": "唐",
        "type": "诗",
        "rhythmic": "",
        "title": "贺收复秦原诸州诗",
        "preface": "",
        "paragraphs": [
            "一诏皇城四海颁，丑戎无数束身还。",
            "戍楼吹笛人休战，牧野嘶风马自闲。",
            "河水九盘收数曲，天山千里锁诸关。",
            "西边北塞今无事，为报东南夷与蛮。"
        ],
        "notes": "",
        "id": "065dd0576888db8028f2a0367522c6bb"
    },
    {
        "author": "白敏中",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "南浦花临水，东楼月映风。"
        ],
        "notes": "",
        "id": "0dad189322e3a316eb85beb45cbf5275"
    }
]