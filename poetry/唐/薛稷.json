[
    {
        "author": "薛稷",
        "dynasty": "唐",
        "type": "诗",
        "rhythmic": "",
        "title": "仪坤庙乐章二首 一",
        "preface": "",
        "paragraphs": [
            "阳灵配德，阴魄昭升。",
            "尧坛凤下，汉室龙兴。",
            "伣天作对，前旒是凝。",
            "化行南国，道盛西陵。",
            "造舟集灌，无德而称。",
            "我粢既洁，我醴既澄。",
            "阴阴灵庙，光灵若凭。",
            "德馨惟飨，孝思烝烝。"
        ],
        "notes": "",
        "id": "18da2a8ddea3b5a0c582d8a046112a96"
    },
    {
        "author": "薛稷",
        "dynasty": "唐",
        "type": "诗",
        "rhythmic": "",
        "title": "仪坤庙乐章二首 二",
        "preface": "",
        "paragraphs": [
            "乾道既亨，坤元以贞。",
            "肃雍攸在，辅佐斯成。",
            "外睦九族，内光一庭。",
            "克生睿哲，祚我休明。",
            "钦若徽范，悠哉淑灵。",
            "建兹清宫，于彼上京。",
            "缩茅以献，絜秬惟馨。",
            "实受其福，斯乎亿龄。"
        ],
        "notes": "",
        "id": "38a6f92b222283d2f7cf7a466944c987"
    },
    {
        "author": "薛稷",
        "dynasty": "唐",
        "type": "诗",
        "rhythmic": "",
        "title": "九日幸临渭亭登高应制得历字",
        "preface": "",
        "paragraphs": [
            "暮节乘原野，宣游俯崖壁。",
            "秋登华实满，气严鹰隼击。",
            "仙菊含霜泛，圣藻临云锡。",
            "愿陪九九辰，长奉千千历。"
        ],
        "notes": "",
        "id": "69d6e20382ee1c72f0f640ac4947c025"
    },
    {
        "author": "薛稷",
        "dynasty": "唐",
        "type": "诗",
        "rhythmic": "",
        "title": "慈恩寺九日应制",
        "preface": "",
        "paragraphs": [
            "宝宫星宿劫，香塔鬼神功。",
            "王游盛尘外，睿览出区中。",
            "日宇开初景，天词掩大风。",
            "微臣谢时菊，薄采入芳丛。"
        ],
        "notes": "",
        "id": "1d67754638f6c80af98247d85501823b"
    },
    {
        "author": "薛稷",
        "dynasty": "唐",
        "type": "诗",
        "rhythmic": "",
        "title": "早春鱼亭山",
        "preface": "",
        "paragraphs": [
            "春气动百草，纷荣时断续。",
            "白云自高妙，裴回空山曲。",
            "阳林花已红，寒涧苔未绿。",
            "伊余息人事，萧寂无营欲。",
            "客行虽云远，玩之聊自足。"
        ],
        "notes": "",
        "id": "2933c7e9a46f587363363aee7ba8f9e1"
    },
    {
        "author": "薛稷",
        "dynasty": "唐",
        "type": "诗",
        "rhythmic": "",
        "title": "秋日还京陕西十里作",
        "preface": "",
        "paragraphs": [
            "驱车越陕郊，北顾临大河。",
            "隔河望乡邑，秋风水增波。",
            "西登咸阳途，日暮忧思多。",
            "傅岩既纡郁，首山亦嵯峨。",
            "操筑无昔老，采薇有遗歌。",
            "客游节回换，人生知几何。"
        ],
        "notes": "",
        "id": "6d539ac9b5c622f3c0af2eb840fd308a"
    },
    {
        "author": "薛稷",
        "dynasty": "唐",
        "type": "诗",
        "rhythmic": "",
        "title": "奉和送金城公主适西蕃应制",
        "preface": "",
        "paragraphs": [
            "天道宁殊俗，慈仁乃戢兵。",
            "怀荒寄赤子，忍爱鞠苍生。",
            "月下琼娥去，星分宝婺行。",
            "关山马上曲，相送不胜情。"
        ],
        "notes": "",
        "id": "7f8433571a6f3e5b3893471079d6728c"
    },
    {
        "author": "薛稷",
        "dynasty": "唐",
        "type": "诗",
        "rhythmic": "",
        "title": "春日登楼野望",
        "preface": "",
        "paragraphs": [
            "凭轩聊一望，春色几芬菲。",
            "野外烟初合，楼前花正飞。",
            "娇莺弄新响，斜日散余晖。",
            "谁忍孤游客，言念独依依。"
        ],
        "notes": "",
        "id": "9ed9b24608402726fbbce036d65961f3"
    },
    {
        "author": "薛稷",
        "dynasty": "唐",
        "type": "诗",
        "rhythmic": "",
        "title": "饯许州宋司马赴任",
        "preface": "",
        "paragraphs": [
            "令弟与名兄，高才振两京。",
            "别序闻鸿燕，离章动鹡鸰。",
            "远朋驰翰墨，胜地写丹青。",
            "风月相思夜，劳望颍川星。"
        ],
        "notes": "",
        "id": "236de200988f5260c92b71b0f945b388"
    },
    {
        "author": "薛稷",
        "dynasty": "唐",
        "type": "诗",
        "rhythmic": "",
        "title": "奉和圣制春日幸望春宫应制",
        "preface": "",
        "paragraphs": [
            "九春风景足林泉，四面云霞敞御筵。",
            "花镂黄山绣作苑，草图玄灞锦为川。",
            "飞觞竞醉心回日，走马争先眼著鞭。",
            "喜奉仙游归路远，直言行乐不言旋。"
        ],
        "notes": "",
        "id": "dabb9458ff03b55f04bdb6441822e023"
    },
    {
        "author": "薛稷",
        "dynasty": "唐",
        "type": "诗",
        "rhythmic": "",
        "title": "奉和幸安乐公主山庄应制",
        "preface": "",
        "paragraphs": [
            "主家园囿极新规，帝郊游豫奉天仪。",
            "欢宴瑶台镐京集，赏赐铜山蜀道移。",
            "曲阁交映金精板，飞花乱下珊瑚枝。",
            "借问今朝八龙驾，何如昔日望仙池。"
        ],
        "notes": "",
        "id": "c676183bcf08cc689cf8c96dd3892dd8"
    },
    {
        "author": "薛稷",
        "dynasty": "唐",
        "type": "诗",
        "rhythmic": "",
        "title": "秋朝览镜",
        "preface": "",
        "paragraphs": [
            "客心惊落木，夜坐听秋风。",
            "朝日看容鬓，生涯在镜中。"
        ],
        "notes": "",
        "id": "2f0e3a31e10cc424d4344003b28bd0fa"
    },
    {
        "author": "薛稷",
        "dynasty": "唐",
        "type": "诗",
        "rhythmic": "",
        "title": "夜宴安乐公主新宅",
        "preface": "",
        "paragraphs": [
            "秦楼宴喜月裴回，妓筵银烛满庭开。",
            "坐中香气排花出，扇后歌声逐酒来。"
        ],
        "notes": "",
        "id": "09bd8cd199fd5fac4ce494d22a4a9b15"
    },
    {
        "author": "薛稷",
        "dynasty": "唐",
        "type": "诗",
        "rhythmic": "",
        "title": "饯唐永昌",
        "preface": "",
        "paragraphs": [
            "河洛风烟壮市朝，送君飞凫去渐遥。",
            "更思明年桃李月，花红柳绿宴浮桥。"
        ],
        "notes": "",
        "id": "1bfcae5fab586aa79bd4451012400950"
    }
]