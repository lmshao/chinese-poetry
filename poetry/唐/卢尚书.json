[
    {
        "author": "卢尚书",
        "dynasty": "唐",
        "type": "诗",
        "rhythmic": "",
        "title": "哭李远",
        "preface": "",
        "paragraphs": [
            "昨日舟还浙水湄，今朝丹旐欲何为。",
            "才收北浦一竿钓，未了西斋半局棋。",
            "洛下已传平子赋，临川争写谢公诗。",
            "不堪旧里经行处，风木萧萧邻笛悲。"
        ],
        "notes": "",
        "id": "557338ae04c8d079d2f0a5071709c4cc"
    },
    {
        "author": "卢尚书",
        "dynasty": "唐",
        "type": "诗",
        "rhythmic": "",
        "title": "题安国观",
        "preface": "",
        "paragraphs": [
            "夕照纱窗起暗尘，青松遶殿不知春。",
            "君看白首诵经者，半是宫中歌舞人。"
        ],
        "notes": "",
        "id": "d0188b1799bfe36fa20565fe3bfdc179"
    }
]