[
    {
        "author": "裴耀卿",
        "dynasty": "唐",
        "type": "诗",
        "rhythmic": "",
        "title": "敬酬张九龄当涂界留赠之作",
        "preface": "",
        "paragraphs": [
            "茂先寔王佐，仲举信时英。",
            "气覩冲天发，人将下榻迎。",
            "珪符肃有命，江国远徂征。",
            "九派期方越，千钧或所轻。",
            "高帆出风迥，孤屿入云平。",
            "遄迈嗟于役，离忧空自情。",
            "餙簪陪早岁，接壤厕专城。",
            "旷别心弥轸，宏规义转倾。",
            "徒然恨饥渴，况乃讽瑶琼。"
        ],
        "notes": "",
        "id": "01460b7d51bac7522ef8ffd1fcde568a"
    },
    {
        "author": "裴耀卿",
        "dynasty": "唐",
        "type": "诗",
        "rhythmic": "",
        "title": "酬张九龄使风见示",
        "preface": "",
        "paragraphs": [
            "兹地五湖隣，艰哉万里人。",
            "惊飙翻是托，危浪亦相因。",
            "宣室才华子，金闺讽议臣。",
            "承明有三人，去去速归轮。"
        ],
        "notes": "",
        "id": "37e869c20a9a8fb5ef4bc1fd2aba1cf6"
    }
]