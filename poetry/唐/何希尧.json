[
    {
        "author": "何希尧",
        "dynasty": "唐",
        "type": "诗",
        "rhythmic": "",
        "title": "操莲曲",
        "preface": "",
        "paragraphs": [
            "锦莲浮处水粼粼，风外香生袜底尘。",
            "荷叶荷裙相映色，闻歌不见采莲人。"
        ],
        "notes": "",
        "id": "f61e8ce649d3100140c07cc54640a5c8"
    },
    {
        "author": "何希尧",
        "dynasty": "唐",
        "type": "诗",
        "rhythmic": "",
        "title": "一枝花",
        "preface": "",
        "paragraphs": [
            "几树晴葩映水开，乱红狼籍点苍苔。",
            "东风留得残枝在，为惜余芳独看来。"
        ],
        "notes": "",
        "id": "51300c974ec3737a088c526e9d68098c"
    },
    {
        "author": "何希尧",
        "dynasty": "唐",
        "type": "诗",
        "rhythmic": "",
        "title": "柳枝词",
        "preface": "",
        "paragraphs": [
            "大堤杨柳雨沈沈，万缕千条惹恨深。",
            "飞絮满天人去远，东风无力系春心。"
        ],
        "notes": "",
        "id": "2d3666aa1e37073360d700689fe8ebae"
    },
    {
        "author": "何希尧",
        "dynasty": "唐",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "著雨胭脂点点消，半开时节最妖娆。",
            "谁家更有黄金屋，深锁东风贮阿娇。"
        ],
        "notes": "",
        "id": "9a3fc1ccc6fa8de7b3147c234e39117a"
    }
]