[
    {
        "author": "薛奇童",
        "dynasty": "唐",
        "type": "诗",
        "rhythmic": "",
        "title": "相和歌辞 怨诗二首 一",
        "preface": "",
        "paragraphs": [
            "日晚梧桐落，微寒入禁垣。",
            "月悬三雀观，霜度万秋门。",
            "艳舞矜新宠，愁容泣旧恩。",
            "不堪深殿里，帘外欲黄昏。"
        ],
        "notes": "",
        "id": "87fa9efb27187e807db9c63b97f83288"
    },
    {
        "author": "薛奇童",
        "dynasty": "唐",
        "type": "诗",
        "rhythmic": "",
        "title": "相和歌辞 怨诗二首 二",
        "preface": "",
        "paragraphs": [
            "禁苑春风起，流莺绕合欢。",
            "玉窗通日气，珠箔卷轻寒。",
            "杨叶垂金砌，梨花入井阑。",
            "君王好长袖，新作舞衣宽。"
        ],
        "notes": "",
        "id": "daa9c5e469e0b7938d2d04f2b76e9487"
    },
    {
        "author": "薛奇童",
        "dynasty": "唐",
        "type": "诗",
        "rhythmic": "",
        "title": "拟古",
        "preface": "",
        "paragraphs": [
            "沙尘朝蔽日，失道还相遇。",
            "寒影波上云，秋声月前树。",
            "川气生晓夕，野阴乍烟雾。",
            "沈沈滮池水，人马不敢渡。",
            "吮痈世所薄，挟纩恩难顾。",
            "不见古时人，中宵泪横注。"
        ],
        "notes": "",
        "id": "2174494cba770d9988fe981a9eccc459"
    },
    {
        "author": "薛奇童",
        "dynasty": "唐",
        "type": "诗",
        "rhythmic": "",
        "title": "和李起居秋夜之作",
        "preface": "",
        "paragraphs": [
            "过庭闻礼日，趋侍记言回。",
            "独卧玉窗前，卷帘残雨来。",
            "高秋南斗转，凉夜北堂开。",
            "水影入朱户，萤光生绿苔。",
            "简成良史笔，年是洛阳才。",
            "莫重白云意，时人许上台。"
        ],
        "notes": "",
        "id": "f457433fd2963b6bcdec7f7e646b48b8"
    },
    {
        "author": "薛奇童",
        "dynasty": "唐",
        "type": "诗",
        "rhythmic": "",
        "title": "吴声子夜歌",
        "preface": "",
        "paragraphs": [
            "净扫黄金堦，飞霜皓如雪。",
            "下帘弹箜篌，不忍见秋月。"
        ],
        "notes": "",
        "id": "4a17e851f48827c4dd36bc95f5a5713a"
    },
    {
        "author": "薛奇童",
        "dynasty": "唐",
        "type": "诗",
        "rhythmic": "",
        "title": "塞下曲",
        "preface": "",
        "paragraphs": [
            "骄虏初南下，烟尘暗国中。",
            "独召李将军，夜开甘泉宫。",
            "一身许明主，万里总元戎。",
            "霜甲卧不暖，夜半闻边风。",
            "胡天早飞雪，荒徼多转蓬。",
            "寒云覆水重，秋气连海空。",
            "金鞍谁家子，上马鸣角弓。",
            "自是幽幷客，非论爱立功。"
        ],
        "notes": "",
        "id": "978a1981c40ca4e18363e74b8fdfedd3"
    },
    {
        "author": "薛奇童",
        "dynasty": "唐",
        "type": "诗",
        "rhythmic": "",
        "title": "云中行",
        "preface": "",
        "paragraphs": [
            "云中小儿吹金管，向晚因风一川满。",
            "塞北云高心已悲，城南木落肠堪断。",
            "忆昔魏家都此方，凉风观前朝百王。",
            "千门晓映山川色，双阙遥连日月光。",
            "举杯称寿永相保，日夕歌钟彻清昊。",
            "将军汗马百战塲，天子射兽五原草。",
            "寂寞金舆去不归，陵上黄尘满路飞。",
            "河边不语伤流水，川上含情叹落晖。",
            "此时独立无所见，日暮寒风吹客衣。"
        ],
        "notes": "",
        "id": "a1cd8be631f3e0e085838834d4665d0c"
    },
    {
        "author": "薛奇童",
        "dynasty": "唐",
        "type": "诗",
        "rhythmic": "",
        "title": "楚宫词二首 一",
        "preface": "",
        "paragraphs": [
            "禁苑春风起，流莺绕合欢。",
            "玉窗通日气，珠箔卷轻寒。",
            "杨叶垂阴砌，梨花入井阑。",
            "君王好长袖，新作舞衣宽。"
        ],
        "notes": "",
        "id": "daa9c5e469e0b7938d2d04f2b76e9487"
    },
    {
        "author": "薛奇童",
        "dynasty": "唐",
        "type": "诗",
        "rhythmic": "",
        "title": "楚宫词二首 二",
        "preface": "",
        "paragraphs": [
            "日晚梧桐落，微寒入禁垣。",
            "月悬三雀观，霜度万秋门。",
            "艳舞矜新宠，愁容泣旧恩。",
            "不堪深殿里，帘外欲黄昏。"
        ],
        "notes": "",
        "id": "87fa9efb27187e807db9c63b97f83288"
    }
]