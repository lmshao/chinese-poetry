[
    {
        "author": "玄奘",
        "dynasty": "唐",
        "type": "诗",
        "rhythmic": "",
        "title": "题西天舍眼塔（在西天）",
        "preface": "",
        "paragraphs": [
            "帝释倾心崇二塔，为怜舍眼满千生。",
            "不因行苦过人表，岂得光流法界明。"
        ],
        "notes": "",
        "id": "20aff1f3636f7f354088ca8a38b5e072"
    },
    {
        "author": "玄奘",
        "dynasty": "唐",
        "type": "诗",
        "rhythmic": "",
        "title": "题尼莲河七言",
        "preface": "",
        "paragraphs": [
            "尼莲河水正东流，曾浴金人体得柔。",
            "自此更谁登彼岸，西看佛树几千秋。",
            "（按：《大唐西域记》卷八《伽耶城与伽耶山》云：「戒贤伽蓝西南行四五十里，渡尼连禅河。",
            "」）。"
        ],
        "notes": "",
        "id": "aeee2da33ae1e00ae1d208d75e2b4b4c"
    },
    {
        "author": "玄奘",
        "dynasty": "唐",
        "type": "诗",
        "rhythmic": "",
        "title": "题半偈舍身山（在西天）",
        "preface": "",
        "paragraphs": [
            "忽闻八字超诗境，不借丹躯舍此山。",
            "偈句篇留方石上，乐音时奏半空间。",
            "（按：《大唐西域记》卷三有《大石门及王子舍身饲虎处》条。",
            "）。"
        ],
        "notes": "",
        "id": "68e7fa00d8b519f8a677a04c1b8c2cde"
    },
    {
        "author": "玄奘",
        "dynasty": "唐",
        "type": "诗",
        "rhythmic": "",
        "title": "题童子寺五言（在太原□□北京）",
        "preface": "",
        "paragraphs": [
            "西登童子寺，东望晋阳城。",
            "金川千点渌，汾水一条清。"
        ],
        "notes": "",
        "id": "c30c05163b2ee4b69dba134cc62977cd"
    },
    {
        "author": "玄奘",
        "dynasty": "唐",
        "type": "诗",
        "rhythmic": "",
        "title": "题中岳山七言（在京南）",
        "preface": "",
        "paragraphs": [
            "孤峰绝顶万余嶒，策杖攀萝渐渐登。",
            "行到目边天上寺，白云相伴两三僧。",
            "（以上五首均见斯三七三卷）（按：《题西天舍眼塔》前署「大唐三藏」，应即指玄奘。",
            "其前抄李存勗诗五首。",
            "）。"
        ],
        "notes": "",
        "id": "74459638839804409d8045cc40356544"
    }
]