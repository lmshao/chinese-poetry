[
    {
        "author": "王驾",
        "dynasty": "唐",
        "type": "诗",
        "rhythmic": "",
        "title": "夏雨",
        "preface": "",
        "paragraphs": [
            "非惟消旱暑，且喜救生民。",
            "天地如蒸湿，园林似却春。",
            "洗风清枕簟，换夜失埃尘。",
            "又作丰年望，田夫笑向人。"
        ],
        "notes": "",
        "id": "574c615b1fdef056db7dc82a2fde5e5b"
    },
    {
        "author": "王驾",
        "dynasty": "唐",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "夫戍萧关妾在吴，西风吹妾妾忧夫。",
            "一行书信千行泪，寒到君边衣到无。"
        ],
        "notes": "",
        "id": "fdf5933a8f96bc72322d791b51a494a5"
    },
    {
        "author": "王驾",
        "dynasty": "唐",
        "type": "诗",
        "rhythmic": "",
        "title": "社日",
        "preface": "",
        "paragraphs": [
            "鹅湖山下稻粱肥，豚栅鸡栖半掩扉。",
            "桑柘影斜春社散，家家扶得醉人归。"
        ],
        "notes": "",
        "id": "f82cee1a1164d106d4fb37f481b6dbff"
    },
    {
        "author": "王驾",
        "dynasty": "唐",
        "type": "诗",
        "rhythmic": "",
        "title": "雨晴",
        "preface": "",
        "paragraphs": [
            "雨前初见花间蘂，雨后兼无叶里花。",
            "蛱蝶飞来过墙去，却疑春色在邻家。"
        ],
        "notes": "",
        "id": "1fd1ede21c4dededd82916102199261d"
    },
    {
        "author": "王驾",
        "dynasty": "唐",
        "type": "诗",
        "rhythmic": "",
        "title": "乱后曲江",
        "preface": "",
        "paragraphs": [
            "忆昔争游曲水滨，未春长有探春人。",
            "游春人尽空池在，直至春深不似春。"
        ],
        "notes": "",
        "id": "f799ec3ef84c9641f3ee726ee18cb836"
    },
    {
        "author": "王驾",
        "dynasty": "唐",
        "type": "诗",
        "rhythmic": "",
        "title": "过故友居",
        "preface": "",
        "paragraphs": [
            "邻笛寒吹日落初，旧居今已别人居。",
            "乱来儿姪皆分散，惆怅僧房认得书。"
        ],
        "notes": "",
        "id": "8d119e46fd76a6108770e62219fc29d9"
    },
    {
        "author": "王驾",
        "dynasty": "唐",
        "type": "诗",
        "rhythmic": "",
        "title": "次韵和卢先辈避难寺居看牡丹",
        "preface": "",
        "paragraphs": [
            "乱后寄僧居，看花恨有余。",
            "香宜闲静立，态似别离初。",
            "朵密红相照，栏低画不如。",
            "狂风任吹却，最共野人疎。"
        ],
        "notes": "",
        "id": "2b5f4654ca6547f9c1cdcf8dfe40b03e"
    },
    {
        "author": "王驾",
        "dynasty": "唐",
        "type": "诗",
        "rhythmic": "",
        "title": "永和县上巳",
        "preface": "",
        "paragraphs": [
            "记得兰亭祓禊辰，今朝兼是永和春。",
            "一觞一咏无诗侣，病倚山窗忆故人。",
            "（桑世昌《兰亭考》十二（陆心源《宋诗纪事补遗》卷八八收此诗于事迹无考作者内。",
            "）。"
        ],
        "notes": "",
        "id": "a4a144d848d6c40b6106eea247c3b0c5"
    }
]