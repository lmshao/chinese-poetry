[
    {
        "author": "印粲",
        "dynasty": "唐",
        "type": "诗",
        "rhythmic": "",
        "title": "赠徐鼎臣常侍",
        "preface": "",
        "paragraphs": [
            "不将才业暂时夸，人仰声名遍海涯。",
            "月满朝衣听禁漏，更阑分直扫宫花。",
            "谏书未上先焚稾，御笔曾传立草麻。",
            "见说下朝无一事，小池栽苇学僧家。",
            "（见《江南余载》卷下。",
            "）（〖1〗《江南余载》畧谓：徐铉为人忠厚，不以位貌骄人。",
            "有印粲者献诗曰〖诗不重录〗云云。",
            "望按：徐铉有《印秀才至舒州见寻别后寄诗依韵和》及「和印先辈及第后献座主朱舍人郊居之作」，则印粲于时已擢进士第矣。",
            "又按《历代吟谱》录印粲诗二句：「见说下朝无一事，小池栽苇学僧家。",
            "」标其题曰《赠徐鼎臣常侍》，盖此诗之末二句也。",
            "）。"
        ],
        "notes": "",
        "id": "7357acdbe1a70c6259a89b1f70e13371"
    }
]