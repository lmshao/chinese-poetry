[
    {
        "author": "张衮",
        "dynasty": "唐",
        "type": "诗",
        "rhythmic": "",
        "title": "梁郊祀乐章 庆肃",
        "preface": "",
        "paragraphs": [
            "笾豆簠簋，黍稷非馨。",
            "懿兹彝器，厥德惟明。",
            "金石匏革，以和以平。",
            "由此无疆，期乎永宁。"
        ],
        "notes": "",
        "id": "7a6926880f9d3605f8f6f9aaadce442b"
    },
    {
        "author": "张衮",
        "dynasty": "唐",
        "type": "诗",
        "rhythmic": "",
        "title": "梁郊祀乐章 庆熙",
        "preface": "",
        "paragraphs": [
            "哲后躬享，旨酒斯陈。",
            "王恭无斁，严祀惟寅。",
            "皇祖以配，大孝以振。",
            "宜锡景福，永休下民。"
        ],
        "notes": "",
        "id": "9fe4776374b9e5092eb431588584b19b"
    },
    {
        "author": "张衮",
        "dynasty": "唐",
        "type": "诗",
        "rhythmic": "",
        "title": "梁郊祀乐章 庆隆",
        "preface": "",
        "paragraphs": [
            "恭祀上帝，于国之阳。",
            "爵醴是荷，鸿基永昌。"
        ],
        "notes": "",
        "id": "8d3aaaba7d6de99027893007f572dcd2"
    },
    {
        "author": "张衮",
        "dynasty": "唐",
        "type": "诗",
        "rhythmic": "",
        "title": "梁郊祀乐章 庆融",
        "preface": "",
        "paragraphs": [
            "导和气兮袭氤氲，宣皇使兮彰圣神。",
            "服遐裔兮敷质文，格苗扈兮息烟尘。"
        ],
        "notes": "",
        "id": "647e0e9b2473c806eda77b1f735b25d6"
    },
    {
        "author": "张衮",
        "dynasty": "唐",
        "type": "诗",
        "rhythmic": "",
        "title": "梁郊祀乐章 庆休",
        "preface": "",
        "paragraphs": [
            "大业来四夷，仁风和万国。",
            "白日体无私，皇天辅有德。",
            "七旬罪已服，六旬师方克。",
            "伟哉帝道隆，终始常作则。"
        ],
        "notes": "",
        "id": "7c2d63f81a3bdc6eb2b435d92ed405d4"
    },
    {
        "author": "张衮",
        "dynasty": "唐",
        "type": "诗",
        "rhythmic": "",
        "title": "梁郊祀乐章 庆和",
        "preface": "",
        "paragraphs": [
            "烟燎升，礼容彻。",
            "诚感达，人神悦。",
            "灵贶彰，圣情结。",
            "玉座寂，金罏歇。"
        ],
        "notes": "",
        "id": "085b2cd3809dc3cae3dab3382ee9bd2a"
    }
]