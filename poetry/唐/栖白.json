[
    {
        "author": "栖白",
        "dynasty": "唐",
        "type": "诗",
        "rhythmic": "",
        "title": "边思",
        "preface": "",
        "paragraphs": [
            "西北黄云暮，声声画角愁。",
            "阴山一夜雨，白草四郊秋。",
            "乱雁鸣寒渡，飞沙入废楼。",
            "何时番色尽，此地见芳洲。"
        ],
        "notes": "",
        "id": "7d10118dd501bcad821eff5766d89607"
    },
    {
        "author": "栖白",
        "dynasty": "唐",
        "type": "诗",
        "rhythmic": "",
        "title": "八月十五夜玩月",
        "preface": "",
        "paragraphs": [
            "寻常三五夜，不是不婵娟。",
            "及至中秋满，还胜别夜圆。",
            "清光凝有露，皓魄爽无烟。",
            "自古人皆望，年来又一年。"
        ],
        "notes": "",
        "id": "fa554fac743db515e15f3a7d9b446f58"
    },
    {
        "author": "栖白",
        "dynasty": "唐",
        "type": "诗",
        "rhythmic": "",
        "title": "寻山僧真胜上人不遇",
        "preface": "",
        "paragraphs": [
            "松下禅栖所，苔滋径莫分。",
            "青山春暮见，流水夜深闻。",
            "不坐看心石，应随出定云。",
            "猨猱非可问，岩谷自空曛。"
        ],
        "notes": "",
        "id": "2b52931fe5a01e103af8a74b34b20eb4"
    },
    {
        "author": "栖白",
        "dynasty": "唐",
        "type": "诗",
        "rhythmic": "",
        "title": "赠李溟秀才",
        "preface": "",
        "paragraphs": [
            "南居古庙深，高树宿山禽。",
            "明月上清汉，骚人动楚吟。",
            "数篇正始韵，一片补亡心。",
            "孤悄欺何谢，云波不可寻。"
        ],
        "notes": "",
        "id": "217879707cddd1a0ee9df158f1cbdc2b"
    },
    {
        "author": "栖白",
        "dynasty": "唐",
        "type": "诗",
        "rhythmic": "",
        "title": "送石秀才",
        "preface": "",
        "paragraphs": [
            "正是叹羁游，知音拜楚侯。",
            "何须辞远道，自可乐扁舟。",
            "倚棹江洲雨，闻猨岛岫秋。",
            "谢家山水兴，终日待诗流。"
        ],
        "notes": "",
        "id": "6e07a93947d4a2a08b31baa7b1b91a7c"
    },
    {
        "author": "栖白",
        "dynasty": "唐",
        "type": "诗",
        "rhythmic": "",
        "title": "送造微上人游五台及礼本师",
        "preface": "",
        "paragraphs": [
            "寒空金锡响，欲过渭阳津。",
            "极目多来鴈，孤城少故人。",
            "与师虽别久，于法本相亲。",
            "又对清凉月，中宵语宿因。"
        ],
        "notes": "",
        "id": "10a48e9aa555534ccac77c34c323a47f"
    },
    {
        "author": "栖白",
        "dynasty": "唐",
        "type": "诗",
        "rhythmic": "",
        "title": "送禅师宗极归玉峰",
        "preface": "",
        "paragraphs": [
            "背郭去归宿，头陀意颇浓。",
            "鹤争栖远树，猨鬬上孤峰。",
            "夜戍经霜月，秋城过雨钟。"
        ],
        "notes": "",
        "id": "8f86751a4e69fc2b158fc3f819e0ea83"
    },
    {
        "author": "栖白",
        "dynasty": "唐",
        "type": "诗",
        "rhythmic": "",
        "title": "送僧归旧山",
        "preface": "",
        "paragraphs": [
            "谈空与破邪，献寿复荣家。",
            "白日得何偈，青天落几花。",
            "传灯皆有分，化俗独无涯。",
            "却入中峰寺，还知有聚沙。"
        ],
        "notes": "",
        "id": "c69b8a3ab6d98ae375fc21e6d9abcacd"
    },
    {
        "author": "栖白",
        "dynasty": "唐",
        "type": "诗",
        "rhythmic": "",
        "title": "送圆仁三藏归本国",
        "preface": "",
        "paragraphs": [
            "家山临晚日，海路信归桡。",
            "树灭浑无岸，风生只有潮。",
            "岁穷程未尽，天末国仍遥。",
            "已入闽王梦，香花境外邀。"
        ],
        "notes": "",
        "id": "d5792bfbafbc3c82c80d5ba51e2dd6b1"
    },
    {
        "author": "栖白",
        "dynasty": "唐",
        "type": "诗",
        "rhythmic": "",
        "title": "送王炼师归嵩岳",
        "preface": "",
        "paragraphs": [
            "飘然绿毛节，杳去洛城端。",
            "隔水见秋岳，兼霜扫石坛。",
            "一溪松色古，半夜鹤声寒。",
            "迥与人寰别，劳生不可观。"
        ],
        "notes": "",
        "id": "06664c21e3c299346f8333d7b2f9ba40"
    },
    {
        "author": "栖白",
        "dynasty": "唐",
        "type": "诗",
        "rhythmic": "",
        "title": "寿昌节赋得红云表夏日",
        "preface": "",
        "paragraphs": [
            "景候融融阴气潜，如峰云共火相兼。",
            "霞光捧日登天上，丹彩乘风入殿簷。",
            "行逐赤龙千岁出，明当朱夏万方瞻。",
            "微臣多幸逢佳节，得赋殊祥近御帘。"
        ],
        "notes": "",
        "id": "ed9563a1a7c616ea516d960ef52a035c"
    },
    {
        "author": "栖白",
        "dynasty": "唐",
        "type": "诗",
        "rhythmic": "",
        "title": "经废宫",
        "preface": "",
        "paragraphs": [
            "终日河声咽暮空，烟愁此地昼蒙蒙。",
            "锦帆东去沙侵苑，玉辇西来树满宫。",
            "鲁客望津天欲雪，朔鸿离岸苇生风。",
            "那堪独立思前事，回首残阳雉堞红。"
        ],
        "notes": "",
        "id": "d65a0c201bec3e2ce5e09fe60002e0d0"
    },
    {
        "author": "栖白",
        "dynasty": "唐",
        "type": "诗",
        "rhythmic": "",
        "title": "赠识古法师",
        "preface": "",
        "paragraphs": [
            "重城深寺讲初休，却忆家山访旧游。",
            "对月与君相送夜，闻蛩教我独惊秋。",
            "云心杳杳难为别，鹤性萧萧不可留。",
            "遥想孤舟清渭上，飘然帆影起离愁。"
        ],
        "notes": "",
        "id": "e6674ee652cb0c6398dca69e95a150d7"
    },
    {
        "author": "栖白",
        "dynasty": "唐",
        "type": "诗",
        "rhythmic": "",
        "title": "月夜怀刘秀才",
        "preface": "",
        "paragraphs": [
            "独夜相思但自劳，阮生吟罢梦云涛。",
            "此时小定未禅寂，古塔月中松磐高。"
        ],
        "notes": "",
        "id": "6ef4df72d318fef3aad718ed26e3174d"
    },
    {
        "author": "栖白",
        "dynasty": "唐",
        "type": "诗",
        "rhythmic": "",
        "title": "寄南山景禅师",
        "preface": "",
        "paragraphs": [
            "一度林前见远公，静闻真语世情空。",
            "至今寂寞禅心在，任起桃花柳絮风。"
        ],
        "notes": "",
        "id": "73b120ce655102a2258d33c0fa099bf9"
    },
    {
        "author": "栖白",
        "dynasty": "唐",
        "type": "诗",
        "rhythmic": "",
        "title": "哭刘得仁",
        "preface": "",
        "paragraphs": [
            "为爱诗名吟至死，风魂雪魄去难招。",
            "直须桂子落坟上，生得一枝冤始消。"
        ],
        "notes": "",
        "id": "ef697d096f72caf23d32afa57576c12e"
    },
    {
        "author": "栖白",
        "dynasty": "唐",
        "type": "诗",
        "rhythmic": "",
        "title": "看南山",
        "preface": "",
        "paragraphs": [
            "抗蜀复临秦，凝岚万古新。",
            "峭连河汉地，气爽市朝人。",
            "影里天家桂，光中陆海珍。",
            "爱山兼恋此，偏柰与谁隣？",
            "（见《分门纂类唐歌诗》残本第二册《天地山川类》卷二十二。",
            "）。"
        ],
        "notes": "",
        "id": "c68b250c80a71eda62e6405a9e9b42b8"
    },
    {
        "author": "栖白",
        "dynasty": "唐",
        "type": "诗",
        "rhythmic": "",
        "title": "寄独孤处士",
        "preface": "",
        "paragraphs": [
            "林下别多年，相逢事渺然。",
            "扁舟浙水上，轻策剡山前。",
            "坐石吟杉月，眠云忆岛仙。",
            "何期归太白，伴我雪中禅。",
            "（见高似孙《剡录》卷四）。"
        ],
        "notes": "",
        "id": "1df4dbd9b1258f0d0996197ba8e42da4"
    },
    {
        "author": "栖白",
        "dynasty": "唐",
        "type": "诗",
        "rhythmic": "",
        "title": "怀竺法深",
        "preface": "",
        "paragraphs": [
            "荒斋增暑梦，数留罢冥搜。",
            "南极高僧问，西园独鹤愁。",
            "兴生黄竹晚，吟断碧云秋。",
            "共是忘机者，何当卧沃洲。",
            "（同治《嵊县志》卷二五《文翰志·方外》。",
            "此首承陶敏先生录示。",
            "）。"
        ],
        "notes": "",
        "id": "732ebf1a6141f566e2cd0a76182deca7"
    },
    {
        "author": "栖白",
        "dynasty": "唐",
        "type": "诗",
        "rhythmic": "",
        "title": "奉赠河西真法师",
        "preface": "",
        "paragraphs": [
            "知师远自炖煌至，艺行兼通释与儒。",
            "还似法兰与上国，仍论博望献新图。",
            "已闻[□]陇春长在，更说河湟草不枯。",
            "郡去五天多少地，丕腾得见雪山无。",
            "（见伯三八八六卷。",
            "原署：「京荐福寺内供奉大德栖白上。",
            "」）。"
        ],
        "notes": "",
        "id": "ce04b1e4c472ec8f2b7b11e81efbbf26"
    }
]