[
    {
        "author": "顾甄远",
        "dynasty": "唐",
        "type": "诗",
        "rhythmic": "",
        "title": "惆怅诗九首 一",
        "preface": "",
        "paragraphs": [
            "魂黯黯兮情脉脉，帘风清兮窗月白。",
            "梦惊枕上炉烬销，不见蘂珠宫里客。"
        ],
        "notes": "",
        "id": "15414aecf2646e794d306ed40ff720a5"
    },
    {
        "author": "顾甄远",
        "dynasty": "唐",
        "type": "诗",
        "rhythmic": "",
        "title": "惆怅诗九首 二",
        "preface": "",
        "paragraphs": [
            "禁漏声稀蟾魂冷，纱厨筠簟波光净。",
            "独坐愁吟暗断魂，满窗风动芭蕉影。"
        ],
        "notes": "",
        "id": "8538c587df121d3ddfe361ea95a046bd"
    },
    {
        "author": "顾甄远",
        "dynasty": "唐",
        "type": "诗",
        "rhythmic": "",
        "title": "惆怅诗九首 三",
        "preface": "",
        "paragraphs": [
            "别恨离肠空恻恻，风动虚轩池水白。",
            "莫言灵圃步难寻，有心终效偷桃客。"
        ],
        "notes": "",
        "id": "2b8eba4eb3fec38172c4f07acb2e9a6a"
    },
    {
        "author": "顾甄远",
        "dynasty": "唐",
        "type": "诗",
        "rhythmic": "",
        "title": "惆怅诗九首 四",
        "preface": "",
        "paragraphs": [
            "秋遇人间好风景，焦桐韵满华堂静。",
            "鉴鸾钗燕恨何穷，忍向银床空抱影。"
        ],
        "notes": "",
        "id": "fcfa54a505d2ec0cdf51855fc3805607"
    },
    {
        "author": "顾甄远",
        "dynasty": "唐",
        "type": "诗",
        "rhythmic": "",
        "title": "惆怅诗九首 五",
        "preface": "",
        "paragraphs": [
            "绿槐影里傍青楼，陌上行人空举头。",
            "烟水露花无处问，摇鞭凝睇不胜愁。"
        ],
        "notes": "",
        "id": "a6c73bee3528ba8c28a2a287a97615bc"
    },
    {
        "author": "顾甄远",
        "dynasty": "唐",
        "type": "诗",
        "rhythmic": "",
        "title": "惆怅诗九首 六",
        "preface": "",
        "paragraphs": [
            "役尽心神销尽骨，恩情未断忽分离。",
            "平生此恨无言处，只有衣襟泪得知。"
        ],
        "notes": "",
        "id": "986df63e55aeeefeb2c546d4721be58e"
    },
    {
        "author": "顾甄远",
        "dynasty": "唐",
        "type": "诗",
        "rhythmic": "",
        "title": "惆怅诗九首 七",
        "preface": "",
        "paragraphs": [
            "浓醪艳唱愁难破，骨瘦魂消病已成。",
            "若为多罗年少死，始甘人道有风情。"
        ],
        "notes": "",
        "id": "ad0e8e28c97c2080978f0623a6a37090"
    },
    {
        "author": "顾甄远",
        "dynasty": "唐",
        "type": "诗",
        "rhythmic": "",
        "title": "惆怅诗九首 八",
        "preface": "",
        "paragraphs": [
            "泪满罗衣酒满巵，一声歌断怨伤离。",
            "如今两地心中事，直是瞿昙也不知。"
        ],
        "notes": "",
        "id": "e2484eef1a78d7a49fe8398c113ab80e"
    },
    {
        "author": "顾甄远",
        "dynasty": "唐",
        "type": "诗",
        "rhythmic": "",
        "title": "惆怅诗九首 九",
        "preface": "",
        "paragraphs": [
            "横泥杯觞醉复醒，愁牵时有小诗成。",
            "早知惹得千般恨，悔不天生解薄情。"
        ],
        "notes": "",
        "id": "f8295374c3fca177da29b78568f66f23"
    }
]