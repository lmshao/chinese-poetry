[
    {
        "author": "段义宗",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "悬心秋夜月，万里照乡关。",
            "玉排复道珊瑚殿，金错危椆翡翠楼。",
            "此花不与众花同，为感高僧护法功。"
        ],
        "notes": "",
        "id": "05c9bdf177754915d28ac096ef3ed992"
    },
    {
        "author": "段义宗",
        "dynasty": "唐",
        "type": "诗",
        "rhythmic": "",
        "title": "题大慈寺芍药",
        "preface": "",
        "paragraphs": [
            "浮花不与众花同，为感高僧护法功。",
            "繁影夜铺方丈月，异香朝散讲筵风。",
            "寻真自得心源静，观色非贪眼界空。",
            "好是芳馨堪供养，天教生在释门中。",
            "（见后蜀何光远《鉴诫录》卷六。",
            "）（《知不足斎丛书》二十二集第一百七十册。",
            "按《全唐诗》佚句卷仅存首二句。",
            "此首句「浮花」，《全唐诗》作「此花」。",
            "）。"
        ],
        "notes": "",
        "id": "3ebc045cf8744e493bad2fcaaf3c51aa"
    },
    {
        "author": "段义宗",
        "dynasty": "唐",
        "type": "诗",
        "rhythmic": "",
        "title": "题三学院经楼",
        "preface": "",
        "paragraphs": [
            "鹫岭鸡园不可俦，叨陪龙象喜登游。",
            "玉排复道珊瑚殿，金错危栏翡翠楼。",
            "尚欲归心求四谛，敢辞旋绕满三周。",
            "羲和鞭挞金乌疾，欲网无由肯驻留？",
            "（同前《鉴诫录》卷六。",
            "《全唐诗》佚句卷只存三、四句。",
            "此诗第四句「危栏」，《全唐诗》作「危椆」。",
            "）。"
        ],
        "notes": "",
        "id": "cba938bf1b049ac17fa8b25bedaea1f3"
    },
    {
        "author": "段义宗",
        "dynasty": "唐",
        "type": "诗",
        "rhythmic": "",
        "title": "又题",
        "preface": "",
        "paragraphs": [
            "当今积善竞修崇，七宝庄严作梵宫。",
            "佛日明时齐舜日，皇风清处接慈风。",
            "一乘妙理应难测，万刼良缘岂易穷。",
            "共恨尘劳非法侣，掉鞭归去夕阳中。",
            "（同前《鉴诫录》卷六。",
            "《全唐诗》亦无佚句。",
            "）（望按：《全唐诗》佚句卷共收段义宗佚诗六句，注云出《吟窗杂录》。",
            "其中「浮花」两句，即今补第一首中句；「玉排」二句，即今补第二首中句。",
            "另有「悬心秋夜月。",
            "万里照乡关」两句，实非佚句，全诗已收入《全唐诗》，署名「布燮」。",
            "布燮，长和国人犹言宰相也，非人名，《全唐诗》与作者名等视之，失察矣。",
            "句中「乡关」，《鉴谮录》作「关山」。",
            "日本汉学家丰田穰氏所撰《全唐诗纠谬》〖见昭和二十三年即公元一九四八年养德社刊《唐诗研究》〗一文，中曾据我国后蜀何光远《鉴诫录》卷六《布燮朝》一条，稽之《全唐诗》，谓系《全唐诗》所未收，可以补佚云云。",
            "此文近承日友波多）（野太郎教授函赠，即以鲍氏刻《知不足斋丛书》本《鉴诫录》校其原诗。",
            "畧志颠末，深以得丰田氏论文启迪之助为感。",
            "）。"
        ],
        "notes": "",
        "id": "d46be1fc2b75285c5f95cac9b183fcd3"
    }
]