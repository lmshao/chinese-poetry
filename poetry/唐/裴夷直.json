[
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "献岁书情",
        "preface": "",
        "paragraphs": [
            "白发添双鬓，空宫又一年。",
            "音书鸿不到，梦寐兔空悬。",
            "地远星辰侧，天高雨露偏。",
            "圣期知有感，云海漫相连。"
        ],
        "notes": "",
        "id": "f4625c348e46c227efa56b46c9af27a3"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "奉和大梁相公重九日军中宴会之什",
        "preface": "",
        "paragraphs": [
            "今古同嘉节，欢娱但异名。",
            "陶公缘绿醑，谢傅为苍生。",
            "酒泛金英丽，诗通玉律清。",
            "何言辞物累，方系万人情。"
        ],
        "notes": "",
        "id": "12a59caae642ba87c5405099673a1ec8"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "奉和大梁相公同张员外重九日宴集",
        "preface": "",
        "paragraphs": [
            "重九思嘉节，追欢从谢公。",
            "酒清欺玉露，菊盛愧金风。",
            "不待秋蟾白，须沈落照红。",
            "更将门下客，酬和管弦中。"
        ],
        "notes": "",
        "id": "9d8174767b26519e71bfd60920a38013"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "同乐天中秋夜洛河玩月二首 一",
        "preface": "",
        "paragraphs": [
            "清洛半秋悬璧月，彩船当夕泛银河。",
            "苍龙颔底珠皆没，白帝心边镜乍磨。",
            "海上几时霜雪积，人间此夜管弦多。",
            "须知天地为𬬻意，尽取黄金铸作波。"
        ],
        "notes": "",
        "id": "379fe3f36566bce51b219f5f507efd49"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "同乐天中秋夜洛河玩月二首 二",
        "preface": "",
        "paragraphs": [
            "不热不寒三五夕，晴川明月正相临。",
            "千珠竞没苍龙颔，一镜高悬白帝心。",
            "几处凄凉缘地远，有时惆怅值云阴。",
            "如何清洛如清昼，共见初升又见沈。"
        ],
        "notes": "",
        "id": "bd74bc64a87854e7c698d992d9db6b51"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "和邢郎中病中重阳强游乐游原",
        "preface": "",
        "paragraphs": [
            "嘉晨令节共陶陶，风景牵情并不劳。",
            "晓日整冠兰室静，秋原骑马菊花高。",
            "晴光一一呈金刹，诗思浸浸逼水曹。",
            "何必销忧凭外物，祗将清韵敌春醪。"
        ],
        "notes": "",
        "id": "7247c3de446a872179f13a7dcebde9ad"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "观淬龙泉劒",
        "preface": "",
        "paragraphs": [
            "欧冶将成器，风胡幸见逢。",
            "发硎思剸玉，投水化为龙。",
            "讵肯藏深匣，终朝用刜钟。",
            "莲花生宝锷，秋日励霜锋。",
            "炼质才三尺，吹毛过百重。",
            "击磨如不倦，提握愿长从。"
        ],
        "notes": "",
        "id": "ecfc91ea00fa588171aa63ec927ca342"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "春色满皇州",
        "preface": "",
        "paragraphs": [
            "寒销山水地，春遍帝王州。",
            "北阙晴光动，南山喜气浮。",
            "夭红粧暖树，急绿走阴沟。",
            "思妇开香阁，王孙上玉楼。",
            "氛氲直城北，骀荡曲江头。",
            "今日灵台下，翻然却是愁。"
        ],
        "notes": "",
        "id": "a8e0856708a3ecff78089fb5485a4905"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "亚夫碎玉斗",
        "preface": "",
        "paragraphs": [
            "雄谋竟不决，宝玉终不爱。",
            "倏尔霜刃挥，飒然春冰碎。",
            "飞光动旗帜，散响惊环珮。",
            "霜洒绣障前，星流锦筵内。",
            "图王业已失，为虏言空悔。",
            "独有青史中，英风观千载。"
        ],
        "notes": "",
        "id": "9c3e3e33121f4a3bd5bc19633bad9268"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "水亭",
        "preface": "",
        "paragraphs": [
            "岁律行将变，君恩竟未回。",
            "门前即潮水，朝去暮常来。"
        ],
        "notes": "",
        "id": "e4bb1193a118d516af6b128b67d6c2ca"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "扬州寄诸子",
        "preface": "",
        "paragraphs": [
            "千里隔烟波，孤舟宿何处？遥思耿不眠，淮南夜风雨。"
        ],
        "notes": "",
        "id": "d20c98f20350282aa63fabbdb9b145da"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "酬卢郎中游寺见招不遇",
        "preface": "",
        "paragraphs": [
            "偶出送山客，不知游梵宫。",
            "秋光古松下，谁伴一仙翁。"
        ],
        "notes": "",
        "id": "b26cffce5f28abd86831e484b8a3a4e6"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "寓言",
        "preface": "",
        "paragraphs": [
            "秋树却逢暖，未凋能几时。",
            "何须尚松桂，摇动暂青枝。"
        ],
        "notes": "",
        "id": "f5b5e67c42b94aacc342fa3cf8323302"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "唁人丧侍儿",
        "preface": "",
        "paragraphs": [
            "夜情河耿耿，春恨草绵绵。",
            "唯有嫦娥月，从今照墓田。"
        ],
        "notes": "",
        "id": "2a2a6401505564d67d8fa39f0fb810e8"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "席上夜别张主簿",
        "preface": "",
        "paragraphs": [
            "红烛剪还明，绿尊添又满。",
            "不愁前路长，只畏今宵短。"
        ],
        "notes": "",
        "id": "8b22a7b1eafda7eac6f41b65c27b3148"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "方丈泉",
        "preface": "",
        "paragraphs": [
            "循涯不知浅，见底似非深。",
            "永日无波浪，澄澄照我心。"
        ],
        "notes": "",
        "id": "4031251cad2ebb9be13591e188c27728"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "晚望",
        "preface": "",
        "paragraphs": [
            "日下夕阴长，前山凝积翠。",
            "白鸟一行飞，联联粉书字。"
        ],
        "notes": "",
        "id": "829b3b74edb4765fca3b39fb3142818c"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "前山",
        "preface": "",
        "paragraphs": [
            "只谓一苍翠，不知犹数重。",
            "晚来云映处，更见两三峰。"
        ],
        "notes": "",
        "id": "255ec4eaf911edafb83bcbbc70454469"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "发交州日留题解炼师房",
        "preface": "",
        "paragraphs": [
            "久喜房廊接，今成道路赊。",
            "明朝回首处，此地是天涯。"
        ],
        "notes": "",
        "id": "613eafa860c595fea56cb754d208c19d"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "令和州买松",
        "preface": "",
        "paragraphs": [
            "好觅凌霜质，仍须带雨栽。",
            "须知剖竹日，便是看松来。"
        ],
        "notes": "",
        "id": "b0696bda76d40e12b6dfe17db9feb2e6"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "题断金集后",
        "preface": "",
        "paragraphs": [
            "一览断金集，再悲埋玉人。",
            "牙弦千古绝，珠泪万行新。"
        ],
        "notes": "",
        "id": "f1f1946871098a701590e6a16ace5a36"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "晚凉",
        "preface": "",
        "paragraphs": [
            "簷前蔽日多高树，竹下添池有小渠。",
            "山客野僧归去后，晚凉移案独临书。"
        ],
        "notes": "",
        "id": "d1c8ae653a4e16d2046fec67e8950344"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "和周侍御洛城雪",
        "preface": "",
        "paragraphs": [
            "天街飞辔踏琼英，四顾全疑在玉京。",
            "一种相如抽秘思，兔园那比凤凰城。"
        ],
        "notes": "",
        "id": "db297b237f6bc93f85ab2ba3d78d5bab"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "奉和大梁相公送人二首 一",
        "preface": "",
        "paragraphs": [
            "谢公日日伤离别，又向西堂送阿连。",
            "想到越中秋已尽，镜河应羡月团圆。"
        ],
        "notes": "",
        "id": "b71eef9687b2af57a29cf4bd7af3207c"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "奉和大梁相公送人二首 二",
        "preface": "",
        "paragraphs": [
            "北津杨柳迎烟绿，南岸阑干映水红。",
            "君到襄阳渡江处，始应回首忆羊公。"
        ],
        "notes": "",
        "id": "33a39a89dced099696d9886d55c7ea05"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "酬唐仁烈相别后喜阻风未发见寄",
        "preface": "",
        "paragraphs": [
            "离心一起泪双流，春浪无情也白头。",
            "风若有知须放去，莫教重别又重愁。"
        ],
        "notes": "",
        "id": "d7b697a97e32fd7a1a9557cfbac5f9f3"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "秦中卧病思归",
        "preface": "",
        "paragraphs": [
            "索索凉风满树头，破窗残月五更秋。",
            "病身归处吴江上，一寸心中万里愁。"
        ],
        "notes": "",
        "id": "9d48f1491ba6581cefea09c5c2cd9ce8"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "送王缋",
        "preface": "",
        "paragraphs": [
            "翠羽长将玉树期，偶然飞下肯多时。",
            "翩翩一路岚阴晚，却入青葱宿旧枝。"
        ],
        "notes": "",
        "id": "7c364151529e17205cd0b12bba7230b7"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "赠美人琴弦",
        "preface": "",
        "paragraphs": [
            "应从玉指到金徽，万态千情料可知。",
            "今夜灯前湘水怨，殷勤封在七条丝。"
        ],
        "notes": "",
        "id": "ce8d8416a4acad0c5cafbe26570de50b"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "病中知皇子陂荷花盛发寄王缋",
        "preface": "",
        "paragraphs": [
            "十里莲塘路不赊，病来帘外是天涯。",
            "烦君四句遥相寄，应得诗中便看花。"
        ],
        "notes": "",
        "id": "dda19ae419d9c357d6bbb97ca57a8fa5"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "戏唐仁烈",
        "preface": "",
        "paragraphs": [
            "自知年几偏应少，先把屠苏不让春。",
            "傥更数年逢此日，还应惆怅羡他人。"
        ],
        "notes": "",
        "id": "4647f64f1fe77090f905cc599626d880"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "上下七盘二首 一",
        "preface": "",
        "paragraphs": [
            "斗回山路掩皇州，二载欢娱一望休。",
            "从此万重青嶂合，无因更得重回头。"
        ],
        "notes": "",
        "id": "c1d5dff6c6f9beb15d841baccacfc9e2"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "上下七盘二首 二",
        "preface": "",
        "paragraphs": [
            "商山半月雨漫漫，偶值新晴下七盘。",
            "山似换来天似洗，可怜风日到长安。"
        ],
        "notes": "",
        "id": "2cbb7bf552514caf516b0629f3e33bc8"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "八月十五日夜",
        "preface": "",
        "paragraphs": [
            "去年今夜在商州，还为清光上驿楼。",
            "宛是依依旧颜色，自怜人换几般愁。"
        ],
        "notes": "",
        "id": "f456ea2bfd230aef1a51567d9681f298"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "南诏朱藤杖",
        "preface": "",
        "paragraphs": [
            "六节南藤色似朱，拄行阶砌胜人扶。",
            "会须将入深山去，倚看云泉作老夫。"
        ],
        "notes": "",
        "id": "e280093f4a75833ff2a8136eadac1e29"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "夜意",
        "preface": "",
        "paragraphs": [
            "萧疎尽地林无影，浩荡连天月有波。",
            "独立空亭人睡后，洛桥风便水声多。"
        ],
        "notes": "",
        "id": "38d915abd3073adf46d927055d8dca16"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "漫作",
        "preface": "",
        "paragraphs": [
            "月色莫来孤寝处，春风又向别人家。",
            "梁园桃李虽无数，断定今年不看花。"
        ],
        "notes": "",
        "id": "f8cf122bd60736206e1b6ac1c1cc3dc6"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "访刘君",
        "preface": "",
        "paragraphs": [
            "扰扰驰蹄又走轮，五更飞尽九衢尘。",
            "灵芝破观深松院，还有斋时未起人。"
        ],
        "notes": "",
        "id": "31a00c5a3a8379a7d25b64b70c0e7933"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "杨柳枝词",
        "preface": "",
        "paragraphs": [
            "已作绿丝笼晓日，又成飞絮扑晴波。",
            "隋家不合栽杨柳，长遣行人春恨多。"
        ],
        "notes": "",
        "id": "6b2e8a9d6445f6a8e01054a95f4381b8"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "寄杭州崔使君",
        "preface": "",
        "paragraphs": [
            "朝下归来只闭关，羡君高步出人寰。",
            "三年不见尘中事，满眼江涛送雪山。"
        ],
        "notes": "",
        "id": "bf513a25e58db53f7ba19291328d73d6"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "穷冬曲江闲步",
        "preface": "",
        "paragraphs": [
            "雪尽南坡鴈北飞，草根春意胜春晖。",
            "曲江永日无人到，独遶寒池又独归。"
        ],
        "notes": "",
        "id": "12a6ca75c149353abe52e5b2bbb2c929"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "省中题新植双松",
        "preface": "",
        "paragraphs": [
            "端坐高宫起远心，云高水阔共幽沈。",
            "更堂寓直将谁语，自种双松伴夜吟。"
        ],
        "notes": "",
        "id": "5a883902101420b05fd9cc99e8ea8260"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "崇山郡",
        "preface": "",
        "paragraphs": [
            "地尽炎荒瘴海头，圣朝今又放驩兜。",
            "交州已在南天外，更过交州四五州。"
        ],
        "notes": "",
        "id": "05bd03102d635cd98736fe6016a49256"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "临水",
        "preface": "",
        "paragraphs": [
            "一见心原断百忧，益知身世两悠悠。",
            "江亭独倚阑干处，人亦无言水自流。"
        ],
        "notes": "",
        "id": "8324827840d754940428be1e160dc649"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "题江上柳寄李使君",
        "preface": "",
        "paragraphs": [
            "桂江南渡无杨柳，见此令人眼暂明。",
            "应学郡中贤太守，依依相向许多情。"
        ],
        "notes": "",
        "id": "4c814842e866d5f81d487a8741ceefaf"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "江上见月怀古",
        "preface": "",
        "paragraphs": [
            "月上江平夜不风，伏波遗迹半成空。",
            "今宵倍欲悲陵谷，铜柱分明在水中。"
        ],
        "notes": "",
        "id": "5203687e3847adf755c9488060cf7243"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "鹦鹉",
        "preface": "",
        "paragraphs": [
            "劝尔莫移禽鸟性，翠毛红觜任天真。",
            "如今漫学人言巧，解语终须累尔身。"
        ],
        "notes": "",
        "id": "8344b96d2947698f6de1bf2295c3b5d0"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "寄婺州李给事二首 一",
        "preface": "",
        "paragraphs": [
            "心尽玉皇恩已远，迹留江郡宦应孤。",
            "不知壮气今何似，犹得凌云贯日无。"
        ],
        "notes": "",
        "id": "81fce95da129e46acca6865773843959"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "寄婺州李给事二首 二",
        "preface": "",
        "paragraphs": [
            "瘴鬼翻能念直心，五年相遇不相侵。",
            "目前唯有思君病，无底沧溟未是深。"
        ],
        "notes": "",
        "id": "7b1fe95b03241d214acc2b1cd242c9d8"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "秋日",
        "preface": "",
        "paragraphs": [
            "六眸龟北凉应早，三足乌南日正长。",
            "常记京关怨摇落，如今目断满林霜。"
        ],
        "notes": "",
        "id": "5648746640f5b31e096421ddad3d385a"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "遣意",
        "preface": "",
        "paragraphs": [
            "梧桐坠露悲先朽，松桂凌霜倚后枯。",
            "不是世间长在物，𫏐分贞脆竟何殊。"
        ],
        "notes": "",
        "id": "192f3e92873d8b1116409d648f9c1a5a"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "戏酬惟赏上人",
        "preface": "",
        "paragraphs": [
            "师是浮云无著身，我居尘网敢相亲。",
            "应从海上秋风便，偶自飞来不为人。"
        ],
        "notes": "",
        "id": "6afe3abe368b38f6893a1b79e8622e14"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "寓言",
        "preface": "",
        "paragraphs": [
            "流水颓阳不暂停，东流西落两无情。",
            "不是世间人自老，古来华发此中生。"
        ],
        "notes": "",
        "id": "01317e841a9e71d42f9a9b972c09c190"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "忆家",
        "preface": "",
        "paragraphs": [
            "天海相连无尽处，梦魂来往尚应难。",
            "谁言南海无霜雪，试向愁人两鬓看。"
        ],
        "notes": "",
        "id": "58719a496a1360938079dcfed04af452"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "留客",
        "preface": "",
        "paragraphs": [
            "青梅欲熟笋初长，嫩绿新阴遶砌凉。",
            "湖馆翛然无俗客，白衣居士且匡床。"
        ],
        "notes": "",
        "id": "adf6077aea5189cea4ef6ba6ebf8eaa8"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "别蕲春王判官",
        "preface": "",
        "paragraphs": [
            "四十年来[真]久故，三千里外暂相逢。",
            "今日一杯成远别，烟波眇眇恨重重。"
        ],
        "notes": "",
        "id": "67aa41c96c7da27f9fe4ad9e2dcb34e5"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "将发循州社日于所居馆宴送",
        "preface": "",
        "paragraphs": [
            "浪花如雪叠江风，社过高秋万恨中。",
            "明日便随江燕去，依依俱是故巢空。"
        ],
        "notes": "",
        "id": "cd59d10bcbedcba147ae3c7a3bc37ae1"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "文学泉（〖1〗《全唐诗》一二九裴迪《西塔寺陆羽茶泉》，共八句，最后二句为此诗所无。题下注《统签》云：「此诗杨慎以为见之石刻，然羽自在大历后，则非迪诗矣。」〖杨慎语见《升庵诗话》卷十二。按裴迪为玄、肃间人，代宗时似已不存，陆羽约生于开元末，卒于贞元末，与裴迪时代相接。然诗中云：「景陵西塔寺，……曾经陆羽居。草堂荒产蛤，茶井冷生鱼。」似应为陆羽身后作。裴夷直长庆、大和间在世，与诗意正合。《统签》疑伪是，当从《舆纪胜》归夷直。〗〖2〗《舆地纪胜》七六《复州》）",
        "preface": "",
        "paragraphs": [
            "空。"
        ],
        "notes": "",
        "id": "b7612b71c08547dbd9309a2ec66b0785"
    }
]