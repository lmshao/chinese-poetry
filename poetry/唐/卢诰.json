[
    {
        "author": "卢诰",
        "dynasty": "唐",
        "type": "诗",
        "rhythmic": "",
        "title": "寄弟诗（唐末，卢拾遗议与郑中舍延休作赘，三年不归陕下。其兄诰以诗让之，诗意甚乖昆仲之礼。卢议呈其太山中舍，幷女遣之。诰寄弟诗曰：）",
        "preface": "",
        "paragraphs": [
            "三年作赘在京城，著个绯衫倚势行。",
            "夜夜贪怜红粉女，朝朝浑忘白头兄。",
            "亲情别后饥寒死，仆使归来气宇生。",
            "世上可能容此事，算来天道不分明。",
            "（《鉴诫录》八《非告勒》）（〖1〗郑延休官中书舍人为咸通末年事，详岑仲勉《翰林学士壁记注补》十二，因知卢诰即其时人。",
            "）。"
        ],
        "notes": "",
        "id": "4f019dc4ad37fc80c4db84edf31bf332"
    }
]