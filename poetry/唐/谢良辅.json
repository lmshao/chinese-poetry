[
    {
        "author": "谢良辅",
        "dynasty": "唐",
        "type": "诗",
        "rhythmic": "",
        "title": "忆长安 正月",
        "preface": "",
        "paragraphs": [
            "忆长安，正月时，和风喜气相随。",
            "献寿彤庭万国，烧灯青玉五枝。",
            "终南往往残雪，渭水处处流澌。"
        ],
        "notes": "",
        "id": "0503f7b7087861ea31a8cb32e178bb50"
    },
    {
        "author": "谢良辅",
        "dynasty": "唐",
        "type": "诗",
        "rhythmic": "",
        "title": "忆长安 十二月",
        "preface": "",
        "paragraphs": [
            "忆长安，腊月时，温泉彩仗新移。",
            "瑞气遥迎凤辇，日光先暖龙池。",
            "取酒虾蟇陵下，家家守岁传巵。"
        ],
        "notes": "",
        "id": "d8d1c1afd72c62134fb0e000f39c976b"
    },
    {
        "author": "谢良辅",
        "dynasty": "唐",
        "type": "诗",
        "rhythmic": "",
        "title": "状江南 仲春",
        "preface": "",
        "paragraphs": [
            "江南仲春天，细雨色如烟。",
            "丝为武昌柳，布作石门泉。"
        ],
        "notes": "",
        "id": "b1b945a557132fd87d9e69e42529629f"
    },
    {
        "author": "谢良辅",
        "dynasty": "唐",
        "type": "诗",
        "rhythmic": "",
        "title": "状江南 孟冬",
        "preface": "",
        "paragraphs": [
            "江南孟冬天，荻穗软如绵。",
            "绿绢芭蕉裂，黄金橘柚悬。"
        ],
        "notes": "",
        "id": "cb0e23ad99bdf225bc863163a75cdcd6"
    }
]