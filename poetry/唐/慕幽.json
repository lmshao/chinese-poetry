[
    {
        "author": "慕幽",
        "dynasty": "唐",
        "type": "诗",
        "rhythmic": "",
        "title": "劒客",
        "preface": "",
        "paragraphs": [
            "去住知何处，空将一劒行。",
            "杀人虽取次，为事爱公平。",
            "戟立嗔髭鬓，星流忿眼睛。",
            "晓来湘市说，拂曙别辽城。"
        ],
        "notes": "",
        "id": "dd6de5bd9a8fbde7ad1cc91b474c9426"
    },
    {
        "author": "慕幽",
        "dynasty": "唐",
        "type": "诗",
        "rhythmic": "",
        "title": "酬和友人见寄",
        "preface": "",
        "paragraphs": [
            "劳歌好自看，终久偶齐桓。",
            "五字若教易，一名争得难。",
            "侵窓红树老，荫砌雪花残。",
            "莫効齐僚属，东归翦钓竿。"
        ],
        "notes": "",
        "id": "259cd74ec79e6d3572aae622163574f7"
    },
    {
        "author": "慕幽",
        "dynasty": "唐",
        "type": "诗",
        "rhythmic": "",
        "title": "冬日淮上别文上人",
        "preface": "",
        "paragraphs": [
            "家国各万里，同吟六七年。",
            "可堪随北雁，迢遰向南天。",
            "水共行人远，山将落日连。",
            "春淮有双鲤，莫忘尺书传。"
        ],
        "notes": "",
        "id": "fe7038619a5b0671baa35933b4111d28"
    },
    {
        "author": "慕幽",
        "dynasty": "唐",
        "type": "诗",
        "rhythmic": "",
        "title": "柳",
        "preface": "",
        "paragraphs": [
            "今古凭君一赠行，几回折尽复重生。",
            "五株斜傍渊明宅，千树低垂太尉营。",
            "临水带烟藏翡翠，倚风兼雨宿流莺。",
            "隋皇隄畔依依在，曾惹当时歌吹声。"
        ],
        "notes": "",
        "id": "80c5086420d151a7f8acedd39c50a4c2"
    },
    {
        "author": "慕幽",
        "dynasty": "唐",
        "type": "诗",
        "rhythmic": "",
        "title": "三峡闻猨",
        "preface": "",
        "paragraphs": [
            "谁向兹来不恨生，声声都是断肠声。",
            "七千里外一家住，十二峰前独自行。",
            "瘴雨晚藏神女庙，蛮烟寒锁夜郎城。",
            "凭君且听哀吟好，会待青云道路平。"
        ],
        "notes": "",
        "id": "7482cc0d051c27061e834f2b7f9950ec"
    },
    {
        "author": "慕幽",
        "dynasty": "唐",
        "type": "诗",
        "rhythmic": "",
        "title": "灯",
        "preface": "",
        "paragraphs": [
            "钟断危楼鸟不飞，荧荧何处最相宜。",
            "香然水寺僧开卷，笔写春帏客著诗。",
            "忽尔思多穿壁处，偶然心尽断缨时。",
            "孙康勤苦谁能念，少减余光借与伊。"
        ],
        "notes": "",
        "id": "458877f22f46adbc5536c27fa1a15265"
    }
]