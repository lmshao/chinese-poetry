[
    {
        "author": "缪岛云",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "白鸟远行树，玉虹孤饮潭。",
            "四五片霞生绝壁，两三行雁过疎松。",
            "抛芥子降颠狒狒，折杨枝洒醉猩猩。"
        ],
        "notes": "",
        "id": "d53eeb43aa2c17535504a54813f45de9"
    },
    {
        "author": "缪岛云",
        "dynasty": "唐",
        "type": "诗",
        "rhythmic": "",
        "title": "白龙潭",
        "preface": "",
        "paragraphs": [
            "中有白龙盘，偷湫见说难。",
            "风云随步起，雨雹出山寒。",
            "鸟道悬青壁，天河泻碧湍。",
            "轩皇曾向此，金鼎炼还丹。"
        ],
        "notes": "",
        "id": "97c727cae9696390654e2161ec96996f"
    },
    {
        "author": "缪岛云",
        "dynasty": "唐",
        "type": "诗",
        "rhythmic": "",
        "title": "游黄山怀古",
        "preface": "",
        "paragraphs": [
            "浮丘与轩后，鹤驭杳难思。",
            "三十六峰顶，不知何处奇。",
            "枯杉龙脑溢，阴洞石膏垂。",
            "莫问当时事，苍苔锁断碑。"
        ],
        "notes": "",
        "id": "f1faf7cab16f9d321793120603d79713"
    },
    {
        "author": "缪岛云",
        "dynasty": "唐",
        "type": "诗",
        "rhythmic": "",
        "title": "登天都峰",
        "preface": "",
        "paragraphs": [
            "盘空千万仞，险若上丹梯。",
            "迥入天都里，回看鸟道低。",
            "他山青点点，远水白凄凄。",
            "欲下前峰暝，岩间宿锦鸡。"
        ],
        "notes": "",
        "id": "8b891ff0ce49f15dc079242d05ee2461"
    },
    {
        "author": "缪岛云",
        "dynasty": "唐",
        "type": "诗",
        "rhythmic": "",
        "title": "马迹石",
        "preface": "",
        "paragraphs": [
            "堪信曾鸾驾，寻僊道已成。",
            "因过盘石上，如印玉沙行。",
            "苔逐方圆匝，泉随深浅生。",
            "临回山色暮，拂拂翠云平。",
            "。"
        ],
        "notes": "",
        "id": "1ff4a1baed0409c032f1f39a6bd8c45a"
    },
    {
        "author": "缪岛云",
        "dynasty": "唐",
        "type": "诗",
        "rhythmic": "",
        "title": "望黄山诸峰",
        "preface": "",
        "paragraphs": [
            "峰峰寒列簇芙蕖，静想嵩阳秀不如。",
            "峭拔虽传三十六，参差何啻一千余。",
            "浮丘处处留丹竃，黄帝层层隐玉书。",
            "终待登临最高顶，便随鸾鹤五云车。"
        ],
        "notes": "",
        "id": "7d576b884fc247ebd17cc35e841b0c15"
    },
    {
        "author": "缪岛云",
        "dynasty": "唐",
        "type": "诗",
        "rhythmic": "",
        "title": "汤泉",
        "preface": "",
        "paragraphs": [
            "暖泛朱砂石壁幽，轩皇曾浴上丹丘。",
            "阴阳相煮连珠浦，今古长煎泻镜流。",
            "紫气晓笼烟色澹，锦霞明照火光浮。",
            "何方为洗身轻后，便跨飞龙到十洲。"
        ],
        "notes": "",
        "id": "fff759e10b80723ab01bca2f5de079f6"
    },
    {
        "author": "缪岛云",
        "dynasty": "唐",
        "type": "诗",
        "rhythmic": "",
        "title": "朱砂石",
        "preface": "",
        "paragraphs": [
            "寒岩万丈陟崔嵬，只恐朱砂势便颓。",
            "采蘩客闻雷擘去，卧云僧见鸟衔来。",
            "丹霞迥烁嵌空片，红日斜分突兀堆。",
            "傥得神僊惠纤粟，便能轻举向瑶台。"
        ],
        "notes": "",
        "id": "2fae4d1298d3e3d9a4a664bc16771537"
    },
    {
        "author": "缪岛云",
        "dynasty": "唐",
        "type": "诗",
        "rhythmic": "",
        "title": "石人峰",
        "preface": "",
        "paragraphs": [
            "双峰何代列巍巍，忽化僊人世所稀。",
            "绝顶长年相对坐，九天何日却同归。",
            "风生松柏喧天乐，山隐云霞挂道衣。",
            "终愿扪萝一相访，共君齐跨鳯鸾飞。"
        ],
        "notes": "",
        "id": "4a16c562652f6342f7b13b5eb791b953"
    },
    {
        "author": "缪岛云",
        "dynasty": "唐",
        "type": "诗",
        "rhythmic": "",
        "title": "僊僧洞",
        "preface": "",
        "paragraphs": [
            "先朝曾有日东僧，向此乘龙忽上升。",
            "石径已迷红树密，萝龛犹在紫云凝。",
            "钵盂峰下留丹竃，锡杖前边隐圣灯。",
            "从此旧庵遗迹畔，月楼霜殿一层层。",
            "。"
        ],
        "notes": "",
        "id": "e447eccb19c554a090b1c88c0104cdd9"
    },
    {
        "author": "缪岛云",
        "dynasty": "唐",
        "type": "诗",
        "rhythmic": "",
        "title": "僊桥",
        "preface": "",
        "paragraphs": [
            "千丈侧悬飞鸟外，双峰横架碧天心。",
            "月中才有僊人过，山下应闻笙磬音。",
            "丹竃路穿瑶草湿，朱砂泉迸锦霞深。",
            "轩辕去后虽然在，争奈凡流无处寻。",
            "（以上十首均见康熙十八年闵麟嗣撰《黄山志定本》卷六。",
            "）（〖1〗缪岛云逸诗承仪征吴白匋先生见告。",
            "）。"
        ],
        "notes": "",
        "id": "1f1d4126ffd9cccd36a7e3fe1850ce3b"
    },
    {
        "author": "缪岛云",
        "dynasty": "唐",
        "type": "诗",
        "rhythmic": "",
        "title": "过盱江麻姑山题绝句",
        "preface": "",
        "paragraphs": [
            "万叠峰峦入太清，麻姑从此会方平。",
            "一从燕罢归何处，宝殿瑶台空月明。",
            "（见宋赵与虤《娱书堂诗话》卷下）（〖1〗《娱书堂诗话》：「先作『自从』，后于同辈举似，同辈云：『诗固清矣，自字未稳，当作一字。",
            "』云服其言。",
            "暨再入山，已为人改作『一从』矣。",
            "亦可谓一字师。",
            "」）。"
        ],
        "notes": "",
        "id": "b58aae8604d4df6c4de355ef5aab2773"
    }
]