[
    {
        "author": "周渭",
        "dynasty": "唐",
        "type": "诗",
        "rhythmic": "",
        "title": "赋得花发上林",
        "preface": "",
        "paragraphs": [
            "灼灼花凝雪，春来发上林。",
            "向风初散蘂，垂叶欲成阴。",
            "人过香随远，烟晴色自深。",
            "净时空结雾，疎处未藏禽。",
            "菶茸何年植，间关几日吟。",
            "一枝如可冀，不负折芳心。"
        ],
        "notes": "",
        "id": "1a74757c33d43717308b5455c295f2cd"
    },
    {
        "author": "周渭",
        "dynasty": "唐",
        "type": "诗",
        "rhythmic": "",
        "title": "赠龙兴观主吴崇岳",
        "preface": "",
        "paragraphs": [
            "楮为冠子布为裳，吞得丹霞寿最长。",
            "混俗性灵常乐道，出尘风格早休粮。",
            "枕中经妙谁传与，肘后方新自写将。",
            "百尺松梢几飞步，鹤栖板上礼虚皇。"
        ],
        "notes": "",
        "id": "2c48d24f05e4a15e55de556eaf87f430"
    },
    {
        "author": "周渭",
        "dynasty": "唐",
        "type": "诗",
        "rhythmic": "",
        "title": "湘妃庙",
        "preface": "",
        "paragraphs": [
            "代变时迁事迹存，见来谁不暗消魂。",
            "上程此日湘江过，依旧修篁有旧痕。",
            "（见《永乐大典》卷五七六九，中华书局影印本第六十册。",
            "）（按：《永乐大典》署「御史周谓」作。",
            "《周君墓志铭》云：「拜监察御史，董选补于南方。",
            "南方吏理清而风俗阜，抑君是赖，复命其劳，转殿中侍御史。",
            "」诗或即渭此次南行时作。",
            "「谓」为「渭」之误。",
            "）。"
        ],
        "notes": "",
        "id": "dda15261738fe7fda6ba879fd486d095"
    },
    {
        "author": "周渭",
        "dynasty": "唐",
        "type": "诗",
        "rhythmic": "",
        "title": "叠秀山",
        "preface": "",
        "paragraphs": [
            "平生赋性爱观澜，今日登临叠秀山。",
            "天锡卦爻分象外，地将圭笏出人间。",
            "昭州本遶孤城小，五岭山高众垤难。",
            "极且紫宸何处是，碧云深处珮珊珊。",
            "（见《粤西诗载》卷十三）。"
        ],
        "notes": "",
        "id": "ea03c50924919b90fdd5da3082eedcde"
    },
    {
        "author": "周渭",
        "dynasty": "唐",
        "type": "诗",
        "rhythmic": "",
        "title": "游兼山",
        "preface": "",
        "paragraphs": [
            "插空峭壁白云迷，独上高巅万象低。",
            "一路接天连楚界，两峰拔地镇南夷。",
            "泉飞石涧游魂冷，风卷松涛匹马嘶。",
            "踏破层崖心未折。",
            "凤凰山后鹧鸪啼。",
            "（见光绪十五年陆履中纂《恭城县志》卷四）。"
        ],
        "notes": "",
        "id": "e1699de32827e2d4932a67cec354118e"
    }
]