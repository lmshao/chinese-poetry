[
    {
        "author": "费冠卿",
        "dynasty": "唐",
        "type": "诗",
        "rhythmic": "",
        "title": "不赴拾遗召",
        "preface": "",
        "paragraphs": [
            "君亲同是先王道，何如骨肉一处老。",
            "也知臣子合佐时，自古荣华谁可保。"
        ],
        "notes": "",
        "id": "6b042b3b10e453ccd65029e10db96e8e"
    },
    {
        "author": "费冠卿",
        "dynasty": "唐",
        "type": "诗",
        "rhythmic": "",
        "title": "闲居即事",
        "preface": "",
        "paragraphs": [
            "生计唯将三尺僮，学他贤者隐墙东。",
            "照眠夜后多因月，扫地春来祗藉风。",
            "几处红旗驱战士，一园青草伴衰翁。",
            "子房仙去孔明死，更有何人解指踪。"
        ],
        "notes": "",
        "id": "bfefdceadde578b379cda1b994401784"
    },
    {
        "author": "费冠卿",
        "dynasty": "唐",
        "type": "诗",
        "rhythmic": "",
        "title": "酬范中丞见",
        "preface": "",
        "paragraphs": [
            "花宫柳陌正从行，紫袂金鞍问姓名。",
            "战国方须礼干木，康时何必重侯嬴。",
            "捧将束帛山僮喜，传示银钩邑客惊。",
            "直为云泥相去远，一言知己杀身轻。"
        ],
        "notes": "",
        "id": "befbfe5d6b6094142fa0cd0c84b5995b"
    },
    {
        "author": "费冠卿",
        "dynasty": "唐",
        "type": "诗",
        "rhythmic": "",
        "title": "秋日与冷然上人寺庄观稼",
        "preface": "",
        "paragraphs": [
            "世人从扰扰，独自爱身闲。",
            "美景当新霁，随僧过远山。",
            "村桥出秋稼，空翠落澄湾。",
            "唯有中林犬，犹应望我还。"
        ],
        "notes": "",
        "id": "0acd43301bd107b54a08b71ce2f92278"
    },
    {
        "author": "费冠卿",
        "dynasty": "唐",
        "type": "诗",
        "rhythmic": "",
        "title": "题中峰",
        "preface": "",
        "paragraphs": [
            "中峰高拄泬寥天，上有茅庵与石泉。",
            "晴景猎人曾望见，青蓝色里一僧禅。"
        ],
        "notes": "",
        "id": "2d6aeafd53dc237bdb6da1f4650ae27b"
    },
    {
        "author": "费冠卿",
        "dynasty": "唐",
        "type": "诗",
        "rhythmic": "",
        "title": "蒙召拜拾遗书情二首 一",
        "preface": "",
        "paragraphs": [
            "拾遗帝侧知难得，官紧才微恐不胜。",
            "好是中朝绝亲友，九华山下诏来征。"
        ],
        "notes": "",
        "id": "12e679d95feb91b846dedb716a653bdf"
    },
    {
        "author": "费冠卿",
        "dynasty": "唐",
        "type": "诗",
        "rhythmic": "",
        "title": "蒙召拜拾遗书情二首 二",
        "preface": "",
        "paragraphs": [
            "三千里外一微臣，二十年来任运身。",
            "今日忽蒙天子召，自慙惊动国中人。"
        ],
        "notes": "",
        "id": "e16ee4a15275b94101ce3bce6c4eca78"
    },
    {
        "author": "费冠卿",
        "dynasty": "唐",
        "type": "诗",
        "rhythmic": "",
        "title": "挂树藤",
        "preface": "",
        "paragraphs": [
            "本为独立难，寄彼高树枝。",
            "蔓衍数条远，溟蒙千朵垂。",
            "向日助成阴，当风藉持危。",
            "谁言柔可屈，坐见蟠蛟螭。"
        ],
        "notes": "",
        "id": "b2b294e301897c78d1cf5cfd0042f16c"
    },
    {
        "author": "费冠卿",
        "dynasty": "唐",
        "type": "诗",
        "rhythmic": "",
        "title": "枕流石",
        "preface": "",
        "paragraphs": [
            "不为幽岸隐，古色涵空出。",
            "愿以清泚流，鉴此坚贞质。",
            "傍临玉光润，时泻苔花密。",
            "往往惊游鳞，尚疑垂钓日。"
        ],
        "notes": "",
        "id": "8c82757831d07978a04a47a79993fecf"
    },
    {
        "author": "费冠卿",
        "dynasty": "唐",
        "type": "诗",
        "rhythmic": "",
        "title": "久居京师感怀诗",
        "preface": "",
        "paragraphs": [
            "茕独不为苦，求名始辛酸。",
            "上国无交亲，请谒多少难。",
            "九月风到面，羞汗成冰片。",
            "求名俟公道，名与公道远。",
            "力尽得一名，他喜我且轻。",
            "家书十年绝，归去知谁荣。",
            "马嘶渭桥柳，特地起秋声。"
        ],
        "notes": "",
        "id": "8c11ba6fc109247fe4f2c8a677ced8ae"
    },
    {
        "author": "费冠卿",
        "dynasty": "唐",
        "type": "诗",
        "rhythmic": "",
        "title": "答萧建",
        "preface": "",
        "paragraphs": [
            "自地上青峰，悬崖一万重。",
            "践危频侧足，登堑半齐胸。",
            "飞狖啼攀桂，游人喘倚松。",
            "入林寒㾕㾕，近瀑雨蒙蒙。",
            "径滑石棱上，寺开山掌中。",
            "幡花扑净地，台殿印晴空。",
            "胜境层层别，高僧院院逢。",
            "泉鱼候洗钵，老玃戏撞钟。",
            "外户凭云掩，中厨课水舂。",
            "搜泥时和面，拾橡半添穜。",
            "渡壑缘槎险，持灯入洞穷。",
            "夹天开壁峭，透石蹙波雄。",
            "涧蔼清无土，潭深碧有龙。",
            "畬田一片净，谷树万株浓。",
            "野客登临惯，山房幽寂同。",
            "寒炉树根火，夏牖竹稍风。",
            "边鄙筹贤相，黔黎托圣躬。",
            "君能弃名利，岁[晏]一相从。"
        ],
        "notes": "",
        "id": "0463b41cded1588ffafcc4ea065e0296"
    },
    {
        "author": "费冠卿",
        "dynasty": "唐",
        "type": "诗",
        "rhythmic": "",
        "title": "九华山谢雨诗",
        "preface": "",
        "paragraphs": [
            "青嶂庙前才滴酒，白龙湫上气如蒸。",
            "一声霹雳惊风雨，万顷秋田水溢堘。",
            "（《嘉靖池州府志》五）。"
        ],
        "notes": "",
        "id": "5e9b750e0ac7fb7a05bc6a27dba83eb3"
    }
]