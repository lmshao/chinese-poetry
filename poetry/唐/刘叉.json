[
    {
        "author": "刘叉",
        "dynasty": "唐",
        "type": "诗",
        "rhythmic": "",
        "title": "冰柱",
        "preface": "",
        "paragraphs": [
            "师干久不息，农为兵兮民重嗟。",
            "骚然县宇，土崩水溃。",
            "畹中无熟谷，垅上无桑麻。",
            "王春判序，百卉茁甲含葩。",
            "有客避兵奔游僻，跋履险阨至三巴。",
            "貂裘蒙茸已敝缕，鬓发蓬舥。",
            "雀惊鼠伏，宁遑安处。",
            "独卧旅舍无好梦，更堪走风沙。",
            "天人一夜剪瑛琭，诘旦都成六出花。",
            "南亩未盈尺，纤片乱舞空纷拏。",
            "旋落旋逐朝暾化，簷间冰柱若削出交加。",
            "或低或昂，小大莹洁。",
            "随势无等差，始疑玉龙下界来人世。",
            "齐向茅簷布爪牙，又疑汉高帝。",
            "西方未斩虵，人不识，谁为当风杖莫邪。",
            "铿镗冰有韵，的皪玉无瑕。",
            "不为四时雨，徒于道路成泥柤。",
            "不为九江浪，徒为汩没天之涯。",
            "不为双井水，满瓯泛泛烹春茶。",
            "不为中山浆，清新馥鼻盈百车。",
            "不为池与沼，养鱼种芰成霪䨟。",
            "不为醴泉与甘露，使名异瑞世俗夸。",
            "特禀朝澈气，洁然自许靡间其迩遐。",
            "森然气结一千里，滴沥声沈十万家。",
            "明也虽小，暗之大不可遮。",
            "勿被曲瓦，直下不能抑群邪。",
            "奈何时逼，不得时在我目中。",
            "倏然漂去无余㱔，自是成毁任天理。",
            "天于此物岂宜有忒赊，反令井蛙壁虫变容易。",
            "背人缩首竞呀呀，我愿天子回造化。",
            "藏之韫椟玩之生光华。"
        ],
        "notes": "",
        "id": "54b2b76663ddd213458760be8a72adbe"
    },
    {
        "author": "刘叉",
        "dynasty": "唐",
        "type": "诗",
        "rhythmic": "",
        "title": "雪车",
        "preface": "",
        "paragraphs": [
            "腊令凝绨三十日，缤纷密雪一复一。",
            "孰云润泽在枯荄，阛阓饿民涷欲死。",
            "死中犹被豺狼食，官车初还城垒未完备。",
            "人家千里无烟火，鸡犬何太怨。",
            "天不恤吾甿，如何连夜瑶花乱。",
            "皎洁既同君子节，沾濡多著小人面。",
            "寒鏁侯门见客稀，色迷塞路行商断。",
            "小小细细如尘间，轻轻缓缓成朴簌。",
            "官家不知民馁寒，尽驱牛车盈道载屑玉。",
            "载载欲何之，秘藏深宫以御炎酷。",
            "徒能自卫九重间，岂信车辙血，点点尽是农夫哭。",
            "刀兵残丧后，满野谁为载白骨。",
            "远戍久乏粮，太仓谁为运红粟。",
            "戎夫尚逆命，扁箱鹿角谁为敌。",
            "士夫困征讨，买花载酒谁为适。",
            "天子端然少旁求，股肱耳目皆奸慝。",
            "依违用事佞上方，犹驱饿民运造化防暑阨。",
            "吾闻躬耕南亩舜之圣，为民吞蝗唐之德。",
            "未闻𭐁孽苦苍生，相群相党上下为蟊贼。",
            "庙堂食禄不自慙，我为斯民叹息还叹息。"
        ],
        "notes": "",
        "id": "8e9342f5e517d2e47a45a6ede166e5d0"
    },
    {
        "author": "刘叉",
        "dynasty": "唐",
        "type": "诗",
        "rhythmic": "",
        "title": "修养",
        "preface": "",
        "paragraphs": [
            "损神终日谈虚空，不必归命于胎中。",
            "我神不西亦不东，烟收云散何蒙蒙。",
            "尝令体如微微风，绵绵不断道自冲。",
            "世人逢一不逢一，一回存想一回出。",
            "只知一切望一切，不觉一日损一日。",
            "劝君修真复识真，世上道人多忤人。",
            "披图醮录益乱神，此法那能坚此身。",
            "心田自有灵地珍，惜哉自有不自亲，明真汩没随埃尘。"
        ],
        "notes": "",
        "id": "25796d155427adf2772e19594b662ba2"
    },
    {
        "author": "刘叉",
        "dynasty": "唐",
        "type": "诗",
        "rhythmic": "",
        "title": "勿执古寄韩潮州",
        "preface": "",
        "paragraphs": [
            "古人皆执古，不辞[冻]饿悲。",
            "今人亦执古，自取行坐危。",
            "老菊凌霜葩，狞松抱雪姿。",
            "武王亦至明，宁哀首阳饥。",
            "仲尼岂非圣，但为互乡嗤。",
            "寸心生万路，今古棼若丝。",
            "逐逐行不尽，茫茫休者谁。",
            "来恨不可遏，去悔何足追。",
            "玉石共笑唾，驽骥相奔驰。",
            "请君勿执古，执古徒自隳。"
        ],
        "notes": "",
        "id": "1372b17d4fcac36f3aa61194ee321712"
    },
    {
        "author": "刘叉",
        "dynasty": "唐",
        "type": "诗",
        "rhythmic": "",
        "title": "荅孟东野",
        "preface": "",
        "paragraphs": [
            "酸寒孟夫子，苦爱老叉诗。",
            "生涩有百篇，谓是琼瑶辞。",
            "百篇非所长，忧来豁穷悲。",
            "唯有刚肠铁，百炼不柔亏。",
            "退之何可骂，东野何可欺。",
            "文王已云没，谁顾好爵縻。",
            "生死守一丘，宁计饱与饥。",
            "万事付杯酒，从人笑狂痴。"
        ],
        "notes": "",
        "id": "cc2542a52df0dbb34c239e717d363eed"
    },
    {
        "author": "刘叉",
        "dynasty": "唐",
        "type": "诗",
        "rhythmic": "",
        "title": "自古无长生劝姚合酒",
        "preface": "",
        "paragraphs": [
            "奉子一杯酒，为子照颜色。",
            "但愿腮上红，莫管颏下白。",
            "自古无长生，生者何戚戚。",
            "登山勿厌高，四望都无极。",
            "丘陇逐日多，天地为我窄。",
            "祗见李耳书，对之空脉脉。",
            "何曾见天上，著得刘安宅。",
            "若问长生人，昭昭孔丘籍。"
        ],
        "notes": "",
        "id": "d11ba45dce512e1f8f576f847e9259a3"
    },
    {
        "author": "刘叉",
        "dynasty": "唐",
        "type": "诗",
        "rhythmic": "",
        "title": "独饮",
        "preface": "",
        "paragraphs": [
            "尽欲调太羹，自古无好手。",
            "所以山中人，兀兀但饮酒。"
        ],
        "notes": "",
        "id": "e85949ca5f6844bffa13b031c4dcf742"
    },
    {
        "author": "刘叉",
        "dynasty": "唐",
        "type": "诗",
        "rhythmic": "",
        "title": "作诗",
        "preface": "",
        "paragraphs": [
            "作诗无知音，作不如不作。",
            "未逢赓载人，此道终寂寞。",
            "有虞今已殁，来者谁为托。",
            "朗咏豁心胸，笔与泪俱落。"
        ],
        "notes": "",
        "id": "ffd32bcaf5eaad8ec77e20616cf580df"
    },
    {
        "author": "刘叉",
        "dynasty": "唐",
        "type": "诗",
        "rhythmic": "",
        "title": "天津桥",
        "preface": "",
        "paragraphs": [
            "洛阳宫阙照天地，四面山川无毒气。",
            "谁令汉祖都秦关，从此奸雄转相炽。"
        ],
        "notes": "",
        "id": "c847778039da15379ff96172f3b4aaeb"
    },
    {
        "author": "刘叉",
        "dynasty": "唐",
        "type": "诗",
        "rhythmic": "",
        "title": "嘲荆卿",
        "preface": "",
        "paragraphs": [
            "白虹千里气，血颈一劒义。",
            "报恩不到头，徒作轻生士。"
        ],
        "notes": "",
        "id": "e6d1b43ff761482571dbeeaa79638981"
    },
    {
        "author": "刘叉",
        "dynasty": "唐",
        "type": "诗",
        "rhythmic": "",
        "title": "代牛言",
        "preface": "",
        "paragraphs": [
            "渴饮颍水流，饿喘吴门月。",
            "黄金如可种，我力终不竭。"
        ],
        "notes": "",
        "id": "1ecfcedd6e955c7214a6d67df7f17ee1"
    },
    {
        "author": "刘叉",
        "dynasty": "唐",
        "type": "诗",
        "rhythmic": "",
        "title": "莫问卜",
        "preface": "",
        "paragraphs": [
            "莫问卜，人生吉凶皆自速。",
            "伏羲文王若无死，今人不为古人哭。"
        ],
        "notes": "",
        "id": "94297971dd9c2dfd614641a75582a157"
    },
    {
        "author": "刘叉",
        "dynasty": "唐",
        "type": "诗",
        "rhythmic": "",
        "title": "观八骏图",
        "preface": "",
        "paragraphs": [
            "穆王八骏走不歇，海外去寻长日月。",
            "五云望断阿母宫，归来落得新白发。"
        ],
        "notes": "",
        "id": "5c2e5a367a5db8c7c97e9154c7d00634"
    },
    {
        "author": "刘叉",
        "dynasty": "唐",
        "type": "诗",
        "rhythmic": "",
        "title": "经战地",
        "preface": "",
        "paragraphs": [
            "杀气不上天，阴风吹雨血。",
            "冤魂不入地，髑髅哭沙月。",
            "人命固有常，此地何夭折。"
        ],
        "notes": "",
        "id": "c14aaec3508ba8d0f7f39b43a137e459"
    },
    {
        "author": "刘叉",
        "dynasty": "唐",
        "type": "诗",
        "rhythmic": "",
        "title": "野哭",
        "preface": "",
        "paragraphs": [
            "棘针生狞义路闲，野泉相吊声潺潺。",
            "哀哉异教溺颓俗，淳源一去何时还。"
        ],
        "notes": "",
        "id": "9c29685e0204dead006321a05192277d"
    },
    {
        "author": "刘叉",
        "dynasty": "唐",
        "type": "诗",
        "rhythmic": "",
        "title": "古怨",
        "preface": "",
        "paragraphs": [
            "君莫嫌丑妇，丑妇死守贞。",
            "山头一怪石，长作望夫名。",
            "鸟有并翼飞，兽有比肩行。",
            "丈夫不立义，岂如鸟兽情。"
        ],
        "notes": "",
        "id": "2b0676666a76761deb8832f862fdb0f8"
    },
    {
        "author": "刘叉",
        "dynasty": "唐",
        "type": "诗",
        "rhythmic": "",
        "title": "烈士咏",
        "preface": "",
        "paragraphs": [
            "烈士或爱金，爱金不为贫。",
            "义死天亦许，利生鬼亦嗔。",
            "胡为轻薄儿，使酒杀平人。"
        ],
        "notes": "",
        "id": "8755bca342f4c922689b88918e3a3ae7"
    },
    {
        "author": "刘叉",
        "dynasty": "唐",
        "type": "诗",
        "rhythmic": "",
        "title": "狂夫",
        "preface": "",
        "paragraphs": [
            "大妻唱舜歌，小妻鼓湘瑟。",
            "狂夫游冶归，端坐仍作色。",
            "不读关雎篇，安知后妃德。"
        ],
        "notes": "",
        "id": "2cdbf4bdf50cdeb41cf1696a98e88735"
    },
    {
        "author": "刘叉",
        "dynasty": "唐",
        "type": "诗",
        "rhythmic": "",
        "title": "饿咏",
        "preface": "",
        "paragraphs": [
            "文王久不出，贤士如土贱。",
            "妻孥从饿死，敢爱黄金篆。"
        ],
        "notes": "",
        "id": "9fd954550871d1dad18ffb56559cf01f"
    },
    {
        "author": "刘叉",
        "dynasty": "唐",
        "type": "诗",
        "rhythmic": "",
        "title": "自问",
        "preface": "",
        "paragraphs": [
            "自问彭城子，何人授汝颠。",
            "酒肠宽似海，诗胆大于天。",
            "断劒徒劳匣，枯琴无复弦。",
            "相逢不多合，赖是向林泉。"
        ],
        "notes": "",
        "id": "b35f20db1c1da3e61e2dd820de1932e1"
    },
    {
        "author": "刘叉",
        "dynasty": "唐",
        "type": "诗",
        "rhythmic": "",
        "title": "入蜀",
        "preface": "",
        "paragraphs": [
            "望空问真宰，此路为谁开。",
            "峡色侵天去，江声滚地来。",
            "孔明深有意，钟会亦何才。",
            "信此非人事，悲歌付一杯。"
        ],
        "notes": "",
        "id": "74e8f7fc5c5747acaad566c6d0fa46c1"
    },
    {
        "author": "刘叉",
        "dynasty": "唐",
        "type": "诗",
        "rhythmic": "",
        "title": "塞上逢卢仝",
        "preface": "",
        "paragraphs": [
            "直到桑干北，逢君夜不眠。",
            "上楼腰脚健，怀土眼睛穿。",
            "斗柄寒垂地，河流[冻]彻天。",
            "羁魂泣相向，何事有诗篇。"
        ],
        "notes": "",
        "id": "14484c8862536d22050e7fbcdc5245f7"
    },
    {
        "author": "刘叉",
        "dynasty": "唐",
        "type": "诗",
        "rhythmic": "",
        "title": "偶书",
        "preface": "",
        "paragraphs": [
            "日出扶桑一丈高，人间万事细如毛。",
            "野夫怒见不平处，磨损胸中万古刀。"
        ],
        "notes": "",
        "id": "eb8e1228fd67f962b5d814f0aeebd921"
    },
    {
        "author": "刘叉",
        "dynasty": "唐",
        "type": "诗",
        "rhythmic": "",
        "title": "爱碣山石",
        "preface": "",
        "paragraphs": [
            "碣石何青青，挽我双眼睛。",
            "爱尔多古峭，不到人间行。"
        ],
        "notes": "",
        "id": "649eb3473c9dc3015a3994db3a825cd0"
    },
    {
        "author": "刘叉",
        "dynasty": "唐",
        "type": "诗",
        "rhythmic": "",
        "title": "与孟东野",
        "preface": "",
        "paragraphs": [
            "寒衣草木皮，饥饭葵藿根。",
            "不为孟夫子，岂识市井门。"
        ],
        "notes": "",
        "id": "a220610192d80612b3ffbde26a658a85"
    },
    {
        "author": "刘叉",
        "dynasty": "唐",
        "type": "诗",
        "rhythmic": "",
        "title": "姚秀才爱予小劒因赠",
        "preface": "",
        "paragraphs": [
            "一条古时水，向我手心流。",
            "临行泻赠君，勿薄细碎讐。"
        ],
        "notes": "",
        "id": "5b2733ceb664a4d9cf7d00c441d4cd3d"
    },
    {
        "author": "刘叉",
        "dynasty": "唐",
        "type": "诗",
        "rhythmic": "",
        "title": "老恨",
        "preface": "",
        "paragraphs": [
            "雪打杉松残，补书书不完。",
            "嬾学渭上翁，辛苦把钓竿。"
        ],
        "notes": "",
        "id": "6d25f5aeefea679482ce2e9a52f6750d"
    },
    {
        "author": "刘叉",
        "dynasty": "唐",
        "type": "诗",
        "rhythmic": "",
        "title": "范忠韩喜得刘先生诗",
        "preface": "",
        "paragraphs": [
            "玉尺沈埋久，得之铭篆深。",
            "指磨露正色，扣击吐哀音。",
            "（《后村诗话续集》卷二引《刘叉集》）。"
        ],
        "notes": "",
        "id": "9bca02124465a5e1b591ba593f031839"
    }
]