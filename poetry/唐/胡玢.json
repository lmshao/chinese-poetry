[
    {
        "author": "胡玢",
        "dynasty": "唐",
        "type": "诗",
        "rhythmic": "",
        "title": "巢燕",
        "preface": "",
        "paragraphs": [
            "燕来巢我簷，我屋非高大。",
            "所贵儿童善，保尔无殃祸。",
            "莫巢孀妇家，孀妇怨孤坐。",
            "妬尔长双飞，打尔危巢破。"
        ],
        "notes": "",
        "id": "a99e9a09756574978284a7c99f0da5fa"
    },
    {
        "author": "胡玢",
        "dynasty": "唐",
        "type": "诗",
        "rhythmic": "",
        "title": "庐山桑落洲",
        "preface": "",
        "paragraphs": [
            "莫问桑田事，但看桑落洲。",
            "数家新住处，昔日大江流。",
            "古岸崩欲尽，平沙长未休。",
            "想应百年后，人世更悠悠。"
        ],
        "notes": "",
        "id": "3dfd8d9405a16b3141cdf789222501b9"
    },
    {
        "author": "胡玢",
        "dynasty": "唐",
        "type": "诗",
        "rhythmic": "",
        "title": "石楠树",
        "preface": "",
        "paragraphs": [
            "本自清江石上生，移栽此处称闲情。",
            "青云士尽识珍木，白屋人多唤俗名。",
            "重布绿阴滋藓色，深藏好鸟引雏声。",
            "余今一日千回看，每度看来眼益明。"
        ],
        "notes": "",
        "id": "2360554ee7843b2c5535a03a1b5496df"
    },
    {
        "author": "胡玢",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "轮中别有物，光外更无空。"
        ],
        "notes": "",
        "id": "5c574362d97faeb8e21e2c3f7dab5069"
    }
]