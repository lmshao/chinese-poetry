[
    {
        "author": "周元范",
        "dynasty": "唐",
        "type": "诗",
        "rhythmic": "",
        "title": "和白太守拣贡橘",
        "preface": "",
        "paragraphs": [
            "离离朱实绿丛中，似火烧山处处红。",
            "影下寒林沈绿水，光摇高树照晴空。",
            "银章自竭人臣力，玉液谁知造化功。",
            "看取明朝船发后，余香犹尚逐仁风。"
        ],
        "notes": "",
        "id": "dab98d141cb7e00c005cedfd61d9e2f4"
    },
    {
        "author": "周元范",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "谁云蒿上烟，随云依碧落。",
            "莫怪西陵风景别，镜湖花草为先春。"
        ],
        "notes": "",
        "id": "d5f1596bb554587fcfd537fe0409dfb9"
    },
    {
        "author": "周元范",
        "dynasty": "唐",
        "type": "诗",
        "rhythmic": "",
        "title": "奉和白舍人游镜湖夜归",
        "preface": "",
        "paragraphs": [
            "风前酒醒看山笑，湖上诗成共客吟。",
            "画烛满堤烧月色，澄江绕树浸城阴。"
        ],
        "notes": "",
        "id": "2fbf59124ea2a13281e59f7fb2aada71"
    },
    {
        "author": "周元范",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "路出胥门深浅浪，月残吴苑两三星。",
            "石桥路上千峰月，山殿云中半夜钟。"
        ],
        "notes": "",
        "id": "745dc73befa315a6d04c3982f5cfd257"
    }
]