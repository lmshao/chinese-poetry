[
    {
        "author": "崔膺",
        "dynasty": "唐",
        "type": "诗",
        "rhythmic": "",
        "title": "感兴",
        "preface": "",
        "paragraphs": [
            "富贵难义合，困穷易感恩。",
            "古来忠烈士，多出贫贱门。",
            "世上桃李树，但结繁华子。",
            "白屋抱关人，青云壮心死。",
            "本以势利交，势尽交情已。",
            "如何失情后，始叹门易轨。"
        ],
        "notes": "",
        "id": "9cd705cdde5efbf6bdf2f7873e69bd74"
    },
    {
        "author": "崔膺",
        "dynasty": "唐",
        "type": "诗",
        "rhythmic": "",
        "title": "别佳人",
        "preface": "",
        "paragraphs": [
            "垅上流泉垅下分，断肠呜咽不堪闻。",
            "嫦娥一入月中去，巫峡千秋空白云。"
        ],
        "notes": "",
        "id": "1977452dd8c34f2f08db9782b3f4cc35"
    },
    {
        "author": "崔膺",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "不随暮雨苍江去，且向朝云白雪歌。",
            "欲于北阙辞苍海，却望东山愧白云。"
        ],
        "notes": "",
        "id": "44e40d20405d6c7bb0c08554d8fafe8d"
    }
]