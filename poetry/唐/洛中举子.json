[
    {
        "author": "洛中举子",
        "dynasty": "唐",
        "type": "诗",
        "rhythmic": "",
        "title": "赠妓茂英",
        "preface": "",
        "paragraphs": [
            "忆昔当初过柳楼，茂英年小尚娇羞。",
            "隔窗未省闻高语，对镜曾窥学上头。",
            "一别中原俱老大，再来南国见风流。",
            "弹弦酌酒话前事，零落碧云生暮愁。"
        ],
        "notes": "",
        "id": "525063e9d99b3d379735604e7ff31cc1"
    },
    {
        "author": "洛中举子",
        "dynasty": "唐",
        "type": "诗",
        "rhythmic": "",
        "title": "又赠妓茂英",
        "preface": "",
        "paragraphs": [
            "少插花枝少下筹，须防女伴妬风流。",
            "坐中若打占相令，除却尚书莫点头。"
        ],
        "notes": "",
        "id": "594fea61b769d3587b18675efffb759c"
    }
]