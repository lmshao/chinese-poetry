[
    {
        "author": "屈同仙",
        "dynasty": "唐",
        "type": "诗",
        "rhythmic": "",
        "title": "燕歌行",
        "preface": "",
        "paragraphs": [
            "君不见渔阳八月塞草腓，征人相对并思归。",
            "云和朔气连天黑，蓬杂惊沙散野飞。",
            "是时天地阴埃遍，瀚海龙城皆习战。",
            "两军鼓角暗相闻，四面旌旗看不见。",
            "昭君远嫁已年多，戎狄无厌不复和。",
            "汉兵候月秋防塞，胡骑乘冰夜渡河。",
            "河塞东西万余里，地与京华不相似。",
            "燕支山下少春晖，黄沙碛里无流水。",
            "金戈玉剑十年征，红粉青楼多怨情。",
            "厌向殊乡久离别，秋来愁听捣衣声。"
        ],
        "notes": "",
        "id": "7bf9c343b557df0a607befc88740e1fe"
    },
    {
        "author": "屈同仙",
        "dynasty": "唐",
        "type": "诗",
        "rhythmic": "",
        "title": "乌江女",
        "preface": "",
        "paragraphs": [
            "越艳谁家女，朝游江岸傍。",
            "青春犹未嫁，红粉旧来娼。",
            "锦袖盛朱橘，银钩摘紫房。",
            "见人羞不语，回艇入溪藏。"
        ],
        "notes": "",
        "id": "0f424903e2815be56da16e6102b73431"
    }
]