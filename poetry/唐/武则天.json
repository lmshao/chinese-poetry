[
    {
        "author": "武则天",
        "dynasty": "唐",
        "type": "诗",
        "rhythmic": "",
        "title": "游仙篇",
        "preface": "",
        "paragraphs": [
            "绛宫珠阙敞仙家，蜺裳羽旆自凌霞。",
            "碧落晨飘紫芝盖，黄庭夕转彩云车。",
            "周旋宇宙殊非远，窎望蓬壶停翠幰。",
            "千龄一日未言[赊]（{目佘}），亿岁婴孩谁谓晚？",
            "逶迤鳯舞时相向，变啭鸾歌引清唱。",
            "金浆既取玉杯斟，玉酒还用金膏酿。",
            "驻逈游天域，排空[聊]憩息。",
            "宿志慕三元，翘心祈五色。",
            "[仙]储本性谅难求，圣迹奇术秘[玄]（元）猷。",
            "愿[允]丹[诚]赐灵药，方期久视御隆周。",
            "（见赵绍祖《金石续钞》卷一）（〖1〗案石刻题作《杂言游仙篇》，下署「御制，奉宸大夫臣薛曜书。",
            "」〖2〗赵绍祖《金石续钞》跋尾：「末句云：『方期久视御隆周。",
            "』则此诗久视元年作而刻之于石者也。",
            "武氏此诗不见于他书，而今古金石家亦未有著于录者，故存之。",
            "」〖3〗又按诗中日，原作●；天，原作●；圣，原作●；附注中臣，原作●，均武后所制新字。",
            "〖4〗此诗又见收于武亿《偃师金石遗文记》卷上、乾隆《偃师县志》卷二七武亿撰《金石录》上〖此即将前列武亿书收入〗、孙星衍《续古文苑》卷四、王昶《金石萃编》卷六三，另毕沅《中州金石记》亦著录，但未录原文。",
            "上列各本，录文）（稍有出入，校如次：「窎望」，上列四书皆作「写望」；「{目佘}」四书皆作「赊」，今据改；「相向」，武亿录作「相尚」；「聊憇息」之「聊」字，「仙储」之「仙」字，《金石续钞》原缺，据尚书补；「本性」之「性」字，武亿及王昶录本皆缺；「玄猷」之「玄」字，《金石续钞》作「元」，武亿录作「玄」，《金石萃编》及《续古文苑》皆注明为庙讳，故据改；「愿允丹诚」之「允」、「诚」二字，诸本皆缺，惟《续古文苑》不缺，今据补。",
            "）。"
        ],
        "notes": "",
        "id": "d4661a713897b7492cc39ab52c357c83"
    },
    {
        "author": "武则天",
        "dynasty": "唐",
        "type": "诗",
        "rhythmic": "",
        "title": "听《华严》诗（幷序）",
        "preface": "",
        "paragraphs": [
            "法席开广方，缁徒满胜筵。",
            "圣众随云集，天华照日鲜。",
            "座分千叶华，香引六铢烟。",
            "钟声闻有顶，梵响韵无边。",
            "一音宣妙义，七处重弘宣。",
            "唯心明八会，涤虑体三禅。",
            "既悟无生灭，常欣佛现前。",
            "（《卐续藏经》本唐释法藏《华严经传记》卷三《智俨传》为永昌元年作。",
            "）。"
        ],
        "notes": "",
        "id": "1774de24f3a6c378ec4e6775042e6da2"
    },
    {
        "author": "武则天",
        "dynasty": "唐",
        "type": "诗",
        "rhythmic": "",
        "title": "赐姚崇",
        "preface": "",
        "paragraphs": [
            "依依柳色变，处处春风起。",
            "借问向盐池，何如游浐水？",
            "（见胡聘之《山右石刻丛编》卷五高宗《过楼岩寺》诗附韦元晨《六绝纪文》引。",
            "作于长安二年。",
            "时姚崇按察蒲州盐池事返，赐以此诗。",
            "题据韦文拟。",
            "）。"
        ],
        "notes": "",
        "id": "5bf8c3ecf401a4740bc88f2d0afae046"
    }
]