[
    {
        "author": "林藻",
        "dynasty": "唐",
        "type": "诗",
        "rhythmic": "",
        "title": "青云干吕",
        "preface": "",
        "paragraphs": [
            "应节偏干吕，亭亭在紫氛。",
            "缀空初布影，捧日已成文。",
            "结盖祥光迥，为楼翠色分。",
            "还同起封上，更似出横汾。",
            "作瑞来藩国，呈形表圣君。",
            "裴回如有托，谁道比闲云。"
        ],
        "notes": "",
        "id": "c1896d243c3f10968cac5a08d64a952a"
    },
    {
        "author": "林藻",
        "dynasty": "唐",
        "type": "诗",
        "rhythmic": "",
        "title": "吴宫教战",
        "preface": "",
        "paragraphs": [
            "强吴矜霸略，讲武在深宫。",
            "尽出娇娥辈，先观上将风。",
            "挥戈罗袖卷，擐甲汗装红。",
            "轻笑分旗下，含羞入队中。",
            "鼓停行未整，刑举令方崇。",
            "自可威邻国，何劳骋战功。"
        ],
        "notes": "",
        "id": "c6ab62269023a3eb820ed1c38f21f102"
    },
    {
        "author": "林藻",
        "dynasty": "唐",
        "type": "诗",
        "rhythmic": "",
        "title": "梨岭",
        "preface": "",
        "paragraphs": [
            "曾向岭头题姓字，不穿杨叶不言归。",
            "弟兄各折一枝桂，还向岭头联影飞。"
        ],
        "notes": "",
        "id": "8aebacba8543f025b0cc6cead133c7b1"
    },
    {
        "author": "林藻",
        "dynasty": "唐",
        "type": "诗",
        "rhythmic": "",
        "title": "夜",
        "preface": "",
        "paragraphs": [
            "久绝白云信，愁心如水长。",
            "蛩鸣万户月，鸦步一溪霜。",
            "不识红尘险，安知皓首狂。",
            "捣衣中夜望，今古事寻常。",
            "（《莆风清籁集》卷一）。"
        ],
        "notes": "",
        "id": "d2e9e3a73332d8d0298f9adfc1f57d2d"
    },
    {
        "author": "林藻",
        "dynasty": "唐",
        "type": "诗",
        "rhythmic": "",
        "title": "晚泊鄞阳",
        "preface": "",
        "paragraphs": [
            "孤帆高楼鄞阳城，万顷清流一应声。",
            "青鬓初随衰草谢，白云还傍故山行。",
            "梦中美酒酬枚乘，江上秋风属屈平。",
            "愧我一生潦倒甚，全无佳句答长庚。",
            "（同前）。"
        ],
        "notes": "",
        "id": "923c696cf44f25f2a72b9701054d79e4"
    },
    {
        "author": "林藻",
        "dynasty": "唐",
        "type": "诗",
        "rhythmic": "",
        "title": "为樵",
        "preface": "",
        "paragraphs": [
            "致政惭轻举，为樵亦易穷。",
            "文章还古道，礼数逐秋风。",
            "独鹤千松下，万航一水中。",
            "最怜当路草，衰败与人同。",
            "（《莆风清籁集》卷六十）。"
        ],
        "notes": "",
        "id": "ab5398087160c025feaf7646dc636563"
    }
]