[
    {
        "author": "王邕",
        "dynasty": "唐",
        "type": "诗",
        "rhythmic": "",
        "title": "湘灵鼓瑟",
        "preface": "",
        "paragraphs": [
            "宝瑟和琴韵，灵妃应乐章。",
            "依稀闻促柱，髣髴梦新妆。",
            "波外声初发，风前曲正长。",
            "凄清和万籁，断续绕三湘。",
            "转觉云山迥，空怀杜若芳。",
            "诚能传此意，雅奏在宫商。"
        ],
        "notes": "",
        "id": "fef5687be1a9a07be27f54250458c1c1"
    },
    {
        "author": "王邕",
        "dynasty": "唐",
        "type": "诗",
        "rhythmic": "",
        "title": "嵩山望幸",
        "preface": "",
        "paragraphs": [
            "峻极位何崇，方知造化功。",
            "降灵逢圣主，望幸表维嵩。",
            "隐映连青壁，嵯峨向碧空。",
            "象车因叶瑞，龙驾愿升中。",
            "万岁声长在，千岩气转雄。",
            "东都歌盛事，西笑伫皇风。"
        ],
        "notes": "",
        "id": "8c59681cd7dc90b82e4fd88ff7330b01"
    }
]