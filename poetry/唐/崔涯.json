[
    {
        "author": "崔涯",
        "dynasty": "唐",
        "type": "诗",
        "rhythmic": "",
        "title": "黄蜀葵",
        "preface": "",
        "paragraphs": [
            "野栏秋景晚，疎散两三枝。",
            "嫩碧浅轻态，幽香闲澹姿。",
            "露倾金盏小，风引道冠欹。",
            "独立悄无语，清愁人讵知。"
        ],
        "notes": "",
        "id": "a1599087554ca60e3c0b9f71219220b4"
    },
    {
        "author": "崔涯",
        "dynasty": "唐",
        "type": "诗",
        "rhythmic": "",
        "title": "咏春风",
        "preface": "",
        "paragraphs": [
            "动地经天物不伤，高情逸韵住何方。",
            "扶持燕雀连天去，断送杨花尽日狂。",
            "遶桂月明过万户，弄帆晴晚渡三湘。",
            "孤云虽是无心物，借便吹教到帝乡。"
        ],
        "notes": "",
        "id": "6644ba8fe79b7d32f28965c541700f3b"
    },
    {
        "author": "崔涯",
        "dynasty": "唐",
        "type": "诗",
        "rhythmic": "",
        "title": "竹",
        "preface": "",
        "paragraphs": [
            "领得溪风不放回，傍窗缘砌遍庭栽。",
            "须招野客为邻住，看引山禽入郭来。",
            "幽院独惊秋气早，小门深向绿阴开。",
            "谁怜翠色兼寒影，静落茶瓯与酒杯。"
        ],
        "notes": "",
        "id": "f99a3be7fa3d336260059df8a856e669"
    },
    {
        "author": "崔涯",
        "dynasty": "唐",
        "type": "诗",
        "rhythmic": "",
        "title": "侠士诗",
        "preface": "",
        "paragraphs": [
            "太行岭上二尺雪，崔涯袖中三尺铁。",
            "一朝若遇有心人，出门便与妻儿别。"
        ],
        "notes": "",
        "id": "db7e3a53399b36c536d0f4743941cd25"
    },
    {
        "author": "崔涯",
        "dynasty": "唐",
        "type": "诗",
        "rhythmic": "",
        "title": "别妻",
        "preface": "",
        "paragraphs": [
            "陇上泉流陇下分，断肠呜咽不堪闻。",
            "嫦娥一入月中去，巫峡千秋空白云。"
        ],
        "notes": "",
        "id": "cd94d3bd0056288d66704a944907240c"
    },
    {
        "author": "崔涯",
        "dynasty": "唐",
        "type": "诗",
        "rhythmic": "",
        "title": "杂嘲二首 一",
        "preface": "",
        "paragraphs": [
            "二年不到宋家东，阿母深居僻巷中。",
            "含泪向人羞不语，琵琶弦断倚屏风。"
        ],
        "notes": "",
        "id": "3e6c0e0986a392f3a2733ca4670e3b1e"
    },
    {
        "author": "崔涯",
        "dynasty": "唐",
        "type": "诗",
        "rhythmic": "",
        "title": "杂嘲二首 二",
        "preface": "",
        "paragraphs": [
            "日暮迎来香合中，百年心事一宵同。",
            "寒鸡鼓翼纱窗外，已觉恩情逐晓风。"
        ],
        "notes": "",
        "id": "c85d1929512c27fb8a29ed7fc64cdac2"
    },
    {
        "author": "崔涯",
        "dynasty": "唐",
        "type": "诗",
        "rhythmic": "",
        "title": "悼妓",
        "preface": "",
        "paragraphs": [
            "赤板桥西小竹篱，槿花还似去年时。",
            "淡黄衫子浑无色，肠断丁香画雀儿。"
        ],
        "notes": "",
        "id": "7a8ec15dcbc9259d1b56d06c26c8b2e7"
    },
    {
        "author": "崔涯",
        "dynasty": "唐",
        "type": "诗",
        "rhythmic": "",
        "title": "嘲妓 一",
        "preface": "",
        "paragraphs": [
            "虽得苏方木，犹贪玳瑁皮。",
            "怀胎十个月，生下昆仑儿。"
        ],
        "notes": "",
        "id": "5a6e6c7b06b1faedfca674b824dbafc9"
    },
    {
        "author": "崔涯",
        "dynasty": "唐",
        "type": "诗",
        "rhythmic": "",
        "title": "嘲妓 二",
        "preface": "",
        "paragraphs": [
            "布袍披袄火烧毡，纸补箜篌麻接弦。",
            "更著一双皮屐子，纥梯纥榻出门前。"
        ],
        "notes": "",
        "id": "76babb8a923a115c3b934d35f95326bc"
    },
    {
        "author": "崔涯",
        "dynasty": "唐",
        "type": "诗",
        "rhythmic": "",
        "title": "嘲李端端 一",
        "preface": "",
        "paragraphs": [
            "黄昏不语不知行，鼻似烟窗耳似铛。",
            "独把象牙梳插鬓，昆仑山上月初明。"
        ],
        "notes": "",
        "id": "8ec4e352cb3c373c79f388f55763c10c"
    },
    {
        "author": "崔涯",
        "dynasty": "唐",
        "type": "诗",
        "rhythmic": "",
        "title": "嘲李端端 二",
        "preface": "",
        "paragraphs": [
            "觅得黄骝鞁绣鞍，善和坊里取端端。",
            "扬州近日浑成差，一朵能行白牡丹。"
        ],
        "notes": "",
        "id": "06d43f3b498f57a9060919acd6287af9"
    },
    {
        "author": "崔涯",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "暗递花香入客衣。",
            "（《江湖小集》卷六绍嵩《江浙纪行集句诗》）。"
        ],
        "notes": "",
        "id": "93320d398cd963f95bfc018d10c00ca5"
    }
]