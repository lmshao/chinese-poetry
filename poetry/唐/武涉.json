[
    {
        "author": "武涉",
        "dynasty": "唐",
        "type": "诗",
        "rhythmic": "",
        "title": "山行书情呈王十四",
        "preface": "",
        "paragraphs": [
            "悠悠一径入本来端，艰险千重渡转难。",
            "涧下厌听流咽水，岩间愁望古松寒。",
            "风沙终日情迷惑，霜雨侵宵梦不安。",
            "憔悴途中无镜照，却回蓬鬓似君看。"
        ],
        "notes": "",
        "id": "4bf4f17f16d3038a34c170d3b3460e87"
    },
    {
        "author": "武涉",
        "dynasty": "唐",
        "type": "诗",
        "rhythmic": "",
        "title": "游花苑词 一",
        "preface": "",
        "paragraphs": [
            "侍女相邀上苑游，笙歌嘹唳满花楼。",
            "玉颜自倚君王宠，无处金钗落不收。"
        ],
        "notes": "",
        "id": "b8be30c0d87bb837869123519c819bee"
    },
    {
        "author": "武涉",
        "dynasty": "唐",
        "type": "诗",
        "rhythmic": "",
        "title": "游花苑词 二",
        "preface": "",
        "paragraphs": [
            "君游园苑百花新，花下红妆采白苹。",
            "竞将颜色比花色，花色无情不及人。",
            "（均见伯三八一二卷。",
            "）。"
        ],
        "notes": "",
        "id": "fa7b8c366a2a3996bdd31c1d7494aa11"
    }
]