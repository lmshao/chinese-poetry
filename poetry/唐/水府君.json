[
    {
        "author": "水府君",
        "dynasty": "唐",
        "type": "诗",
        "rhythmic": "",
        "title": "与郑德璘奇遇诗 一",
        "preface": "",
        "paragraphs": [
            "物触轻舟心自知，风恬烟静月光微。",
            "夜深江上解愁思，拾得红蕖香惹衣。"
        ],
        "notes": "",
        "id": "64ba9b90955a5a9c53096b056d531f35"
    },
    {
        "author": "水府君",
        "dynasty": "唐",
        "type": "诗",
        "rhythmic": "",
        "title": "与郑德璘奇遇诗 二",
        "preface": "",
        "paragraphs": [
            "纤手垂钩对水窗，红蕖秋色艳长江。",
            "既能解珮投交甫，更有明珠乞一双。"
        ],
        "notes": "",
        "id": "d8c84a53c0a190af1703cc8fdfa631f8"
    },
    {
        "author": "水府君",
        "dynasty": "唐",
        "type": "诗",
        "rhythmic": "",
        "title": "与郑德璘奇遇诗 三",
        "preface": "",
        "paragraphs": [
            "湖面狂风且莫吹，浪花初绽月光微。",
            "沈潜暗想横波泪，得共鲛人相对垂。"
        ],
        "notes": "",
        "id": "24d95a9d2eb8613cde191a5932c466b0"
    },
    {
        "author": "水府君",
        "dynasty": "唐",
        "type": "诗",
        "rhythmic": "",
        "title": "与郑德璘奇遇诗 四",
        "preface": "",
        "paragraphs": [
            "洞庭风软荻花秋，新没青娥细浪愁。",
            "泪滴白苹君不见，月明江上有轻鸥。"
        ],
        "notes": "",
        "id": "cfe28c00acb0f78986941578b6cdb7e4"
    },
    {
        "author": "水府君",
        "dynasty": "唐",
        "type": "诗",
        "rhythmic": "",
        "title": "与郑德璘奇遇诗 五",
        "preface": "",
        "paragraphs": [
            "昔日江头菱芡人，蒙君数饮松醪春。",
            "活君家室以为报，珍重长沙郑德璘。"
        ],
        "notes": "",
        "id": "40d69e598d892bb71de39c4e4bb78550"
    }
]