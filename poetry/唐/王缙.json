[
    {
        "author": "王缙",
        "dynasty": "唐",
        "type": "诗",
        "rhythmic": "",
        "title": "杂曲歌辞 古别离",
        "preface": "",
        "paragraphs": [
            "下阶欲离别，相对映兰丛。",
            "含辞未及吐，泪落兰丛中。",
            "高堂静秋日，罗衣飘暮风。",
            "谁能待明月，回首见床空。"
        ],
        "notes": "",
        "id": "794e59ab42eaafa13ce1331bcef808f2"
    },
    {
        "author": "王缙",
        "dynasty": "唐",
        "type": "诗",
        "rhythmic": "",
        "title": "古离别",
        "preface": "",
        "paragraphs": [
            "下阶欲离别，相对映兰丛。",
            "含辞未及吐，泪落兰丛中。",
            "高堂静秋日，罗衣飘暮风。",
            "谁能待明月，回首见床空。"
        ],
        "notes": "",
        "id": "794e59ab42eaafa13ce1331bcef808f2"
    },
    {
        "author": "王缙",
        "dynasty": "唐",
        "type": "诗",
        "rhythmic": "",
        "title": "青雀歌",
        "preface": "",
        "paragraphs": [
            "林间青雀儿，来往翩翩绕一枝。",
            "莫言不解衔环报，但闻君恩今若为。"
        ],
        "notes": "",
        "id": "071e269b83894cd0bebd5d00758375c0"
    },
    {
        "author": "王缙",
        "dynasty": "唐",
        "type": "诗",
        "rhythmic": "",
        "title": "同王昌龄裴迪游青龙寺昙壁上人兄院集和兄维",
        "preface": "",
        "paragraphs": [
            "林中空寂舍，阶下终南山。",
            "高卧一床上，回看六合间。",
            "浮云几处灭，飞鸟何时还？",
            "问义天人接，无心世界闲。",
            "谁知大隐者，兄弟自追攀。"
        ],
        "notes": "",
        "id": "cdc670f6a3647e0061abad896383e93f"
    },
    {
        "author": "王缙",
        "dynasty": "唐",
        "type": "诗",
        "rhythmic": "",
        "title": "别辋川别业",
        "preface": "",
        "paragraphs": [
            "山月晓仍在，林风凉不绝。",
            "殷勤如有情，惆怅令人别。"
        ],
        "notes": "",
        "id": "9cf478eb9172bfc49e54bc74606eb39c"
    },
    {
        "author": "王缙",
        "dynasty": "唐",
        "type": "诗",
        "rhythmic": "",
        "title": "与卢员外象过崔处士兴宗林亭",
        "preface": "",
        "paragraphs": [
            "身名不问十年余，老大谁能更读书。",
            "林中独酌邻家酒，门外时闻长者车。"
        ],
        "notes": "",
        "id": "ec32f901212fdafec50122735883ab6b"
    },
    {
        "author": "王缙",
        "dynasty": "唐",
        "type": "诗",
        "rhythmic": "",
        "title": "九日作",
        "preface": "",
        "paragraphs": [
            "莫将边地比京都，八月严霜草已枯。",
            "今日登高樽酒里，不知能有菊花无。"
        ],
        "notes": "",
        "id": "812fafa77367ce9a7f44e79a19ffca50"
    },
    {
        "author": "王缙",
        "dynasty": "唐",
        "type": "诗",
        "rhythmic": "",
        "title": "送孙秀才",
        "preface": "",
        "paragraphs": [
            "帝城风日好，况复建平家。",
            "玉枕双纹簟，金盘五色瓜。",
            "山中无鲁酒，松下饭胡麻。",
            "莫厌田家苦，归期远复赊。"
        ],
        "notes": "",
        "id": "dcf2cbd37509de929624b340dd3e1951"
    },
    {
        "author": "王缙",
        "dynasty": "唐",
        "type": "诗",
        "rhythmic": "",
        "title": "游悟真寺",
        "preface": "",
        "paragraphs": [
            "闻道黄金地，仍开白玉田。",
            "掷山移巨石，呪岭出飞泉。",
            "猛虎同三径，愁猨学四禅。",
            "买香然绿桂，乞火蹈红莲。",
            "草色摇霞上，松声泛月边。",
            "山河穷百二，世界接三千。",
            "梵宇聊凭视，王城遂渺然。",
            "灞陵才出树，渭水欲连天。",
            "远县分朱郭，孤村起白烟。",
            "望云思圣主，披雾忆群贤。",
            "薄宦惭尸素，终身拟尚玄。",
            "谁知草庵客，曾和柏梁篇。"
        ],
        "notes": "",
        "id": "89b09a7b970d2caf6c238d176dac5a17"
    }
]