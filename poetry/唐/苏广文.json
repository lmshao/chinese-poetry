[
    {
        "author": "苏广文",
        "dynasty": "唐",
        "type": "诗",
        "rhythmic": "",
        "title": "自商山宿隐居",
        "preface": "",
        "paragraphs": [
            "闻道桃源堪避秦，寻幽数日不逢人。",
            "烟霞洞里无鸡犬，风雨林中有鬼神。",
            "黄公石上三芝秀，陶令门前五柳春。",
            "醉卧白云闲入梦，不知何物是吾身。"
        ],
        "notes": "",
        "id": "52f9bd356f67d43a0552eb325d8f61f6"
    },
    {
        "author": "苏广文",
        "dynasty": "唐",
        "type": "诗",
        "rhythmic": "",
        "title": "夜归华川因寄幕府",
        "preface": "",
        "paragraphs": [
            "山村寥落野人稀，竹里衡门掩翠微。",
            "溪路夜随明月入，亭臯春伴白云归。",
            "嵇康懒慢仍耽酒，范蠡逋逃又拂衣。",
            "汀畔数鸥闲不起，只应知我已忘机。"
        ],
        "notes": "",
        "id": "bc3d76d38b16b5e3d280e2b5b509a940"
    },
    {
        "author": "苏广文",
        "dynasty": "唐",
        "type": "诗",
        "rhythmic": "",
        "title": "春日过田明府遇焦山人",
        "preface": "",
        "paragraphs": [
            "陶公归隐白云溪，买得春泉溉药畦。",
            "夜静林间风虎啸，月明竹上露禽栖。",
            "陈仓邑吏惊烽火，太白山人讶鼓鼙。",
            "相见只言秦汉事，武陵溪里草萋萋。"
        ],
        "notes": "",
        "id": "55601ed959644bd8ce097a12b6ad50a7"
    }
]