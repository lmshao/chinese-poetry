[
    {
        "author": "赵光逢",
        "dynasty": "唐",
        "type": "诗",
        "rhythmic": "",
        "title": "梁郊祀乐章 庆和 一",
        "preface": "",
        "paragraphs": [
            "就阳位，升圜丘。",
            "佩双玉，御大裘。",
            "膺天命，拥神休。",
            "万灵感，百禄遒。"
        ],
        "notes": "",
        "id": "63095a23fbde91be630f638c28bbb6c8"
    },
    {
        "author": "赵光逢",
        "dynasty": "唐",
        "type": "诗",
        "rhythmic": "",
        "title": "梁郊祀乐章 庆和 二",
        "preface": "",
        "paragraphs": [
            "秉黄钺，建朱旗。",
            "震八表，清二仪。",
            "帝业显，王道夷。",
            "受景命，启皇基。"
        ],
        "notes": "",
        "id": "b98c39b6d34166aa4ebbc970b371bb5e"
    },
    {
        "author": "赵光逢",
        "dynasty": "唐",
        "type": "诗",
        "rhythmic": "",
        "title": "梁郊祀乐章 庆和 三",
        "preface": "",
        "paragraphs": [
            "开九门，怀百神。",
            "通肸蚃，接氤氲。",
            "明粢荐，广乐陈。",
            "奠嘉璧，燎芳薪。"
        ],
        "notes": "",
        "id": "6b11acaa8d53ad4d8c2570561219834b"
    },
    {
        "author": "赵光逢",
        "dynasty": "唐",
        "type": "诗",
        "rhythmic": "",
        "title": "梁郊祀乐章 庆和 四",
        "preface": "",
        "paragraphs": [
            "膺宝图，执左契。",
            "德应天，圣飨帝。",
            "荐表衷，荷灵惠。",
            "寿万年，祚百世。"
        ],
        "notes": "",
        "id": "95f49efabf29e1c76da311fc1e4c024d"
    },
    {
        "author": "赵光逢",
        "dynasty": "唐",
        "type": "诗",
        "rhythmic": "",
        "title": "梁郊祀乐章 庆和 五",
        "preface": "",
        "paragraphs": [
            "惟德动天，有感必通。",
            "秉兹一德，禋于六宗。",
            "钦夤宝命，恭肃礼容。",
            "来顾来享，永穆皇风。"
        ],
        "notes": "",
        "id": "cb37d30973c747d7b366508bf7df6e02"
    },
    {
        "author": "赵光逢",
        "dynasty": "唐",
        "type": "诗",
        "rhythmic": "",
        "title": "梁郊祀乐章 庆和 六",
        "preface": "",
        "paragraphs": [
            "天惟佑德，辟乃奉天。",
            "交感斯在，昭事罔愆。",
            "岁功已就，王道无偏。",
            "于焉报本，是用告虔。"
        ],
        "notes": "",
        "id": "c60a585c2b25ddf33d5434b476305c27"
    },
    {
        "author": "赵光逢",
        "dynasty": "唐",
        "type": "诗",
        "rhythmic": "",
        "title": "梁郊祀乐章 庆顺",
        "preface": "",
        "paragraphs": [
            "圣皇戾止，天步舒迟。",
            "干干睿相，穆穆皇仪。",
            "进退必肃，陟降是祗。",
            "六变克协，万灵协随。"
        ],
        "notes": "",
        "id": "2264f86296893a113fcd43d7edf3bf0e"
    },
    {
        "author": "赵光逢",
        "dynasty": "唐",
        "type": "诗",
        "rhythmic": "",
        "title": "梁郊祀乐章 庆平",
        "preface": "",
        "paragraphs": [
            "天命降鉴，帝德惟馨。",
            "享祀不忒，礼容孔明。",
            "奠璧布币，荐纯献精。",
            "神祐以荅，敷锡永宁。"
        ],
        "notes": "",
        "id": "f400617a1c5283be6c6401356a3c1016"
    }
]