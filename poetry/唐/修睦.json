[
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "秋日闲居",
        "preface": "",
        "paragraphs": [
            "是事不相关，谁人似此闲。",
            "卷帘当白昼，移榻对青山。",
            "野鹤眠松上，秋苔长雨间。",
            "岳僧频有信，昨日得书还。"
        ],
        "notes": "",
        "id": "2a9e8a3305f13df39d748917e68b09e0"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "宿岳阳开元寺",
        "preface": "",
        "paragraphs": [
            "竟夕凭虚槛，何当兴叹频。",
            "往来人自老，今古月常新。",
            "风逆沈鱼唱，松疎露鹤身。",
            "无眠钟又动，几客在迷津。"
        ],
        "notes": "",
        "id": "a7ca4404dc18d37b47bb04baa965e936"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "送边将",
        "preface": "",
        "paragraphs": [
            "人尽有离别，而君独可嗟。",
            "言将身报国，敢望禄荣家。",
            "战思风吹野，乡心月照沙。",
            "归期定何日，塞北树无花。"
        ],
        "notes": "",
        "id": "897f0608f3de2095e4450c6847e1cc4d"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "雪中送人北游",
        "preface": "",
        "paragraphs": [
            "然知心去速，其奈雪飞频。",
            "莫喜无危道，虽平更陷人。",
            "远郊光接汉，旷野色通秦。",
            "此去迢遥极，却回应过春。"
        ],
        "notes": "",
        "id": "4c64a3fff6d27e842e72f3f00c5c3b0e"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "落叶",
        "preface": "",
        "paragraphs": [
            "雨过闲田地，重重落叶红。",
            "翻思向春日，肯信有秋风。",
            "几处随流水，河边乱暮空。",
            "秪应松自立，而不与君同。"
        ],
        "notes": "",
        "id": "64a7beaffd2b4885d8e7f84fa5e96d61"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "落花",
        "preface": "",
        "paragraphs": [
            "一片又一片，等闲苔面红。",
            "不能延数日，开亦是春风。",
            "公子歌声歇，诗人眼界空。",
            "遥思故山下，经雨两三丛。"
        ],
        "notes": "",
        "id": "8d49ef7521077211adc008776ea2f673"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "题田道者院",
        "preface": "",
        "paragraphs": [
            "入门空寂寂，真个出家儿。",
            "有行鬼不见，无心人谓痴。",
            "古岩寒柏对，流水落花随。",
            "欲别一何嬾，相从所恨迟。"
        ],
        "notes": "",
        "id": "c9ec86402b954ef613eac90e9ccc4b7e"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "东林寺",
        "preface": "",
        "paragraphs": [
            "欲去不忍去，徘徊吟绕廊。",
            "水光秋澹荡，僧好语寻常。",
            "碑古苔文叠，山晴钟韵长。",
            "翻思南岳上，欠此白莲香。"
        ],
        "notes": "",
        "id": "0d64a63ca6647276bac8d5d3b65f9e1f"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "寄贯休上人",
        "preface": "",
        "paragraphs": [
            "常语亦关诗，常流安得知。",
            "楚郊来未久，吴地住多时。",
            "立月无人近，归林有鹤随。",
            "所居浑不远，相识偶然迟。"
        ],
        "notes": "",
        "id": "8e0cec3441f9fd949e9ad586f4fc7e12"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "喜僧友到",
        "preface": "",
        "paragraphs": [
            "十年消息断，空使梦烟萝。",
            "嵩岳几时下，洞庭何日过。",
            "瓶干离涧久，衲坏卧云多。",
            "意欲相留住，游方肯舍么。"
        ],
        "notes": "",
        "id": "3d7efad41da91acc15b1227b0490e7a6"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "怀虚中上人",
        "preface": "",
        "paragraphs": [
            "簷雨滴更残，思君安未安。",
            "湘川闻不远，道路去寻难。",
            "吟鬓霜应蚀，禅衣雪渐寒。",
            "倚松因独立，一鸟下江干。"
        ],
        "notes": "",
        "id": "9b139894f983288a4a88bd0594a29380"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "简寂观",
        "preface": "",
        "paragraphs": [
            "正同高士坐烟霞，思著闲忙又是嗟。",
            "碧岫观中人似鹤，红尘路上事如麻。",
            "石肥滞雨添苍藓，松老涵风落翠花。",
            "莫道此间无我分，遗民长在惠持家。"
        ],
        "notes": "",
        "id": "b87f90925452d86393a8cade2b6820cc"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "睡起作",
        "preface": "",
        "paragraphs": [
            "长空秋雨歇，睡起觉精神。",
            "看水看山坐，无名无利身。",
            "偈吟诸祖意，茶碾去年春。",
            "此外谁相识，孤云到砌频。"
        ],
        "notes": "",
        "id": "966dc7bd4d7f849809cf1551fae31e83"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "卖松者",
        "preface": "",
        "paragraphs": [
            "求利有何限，将松入市来。",
            "直饶人买去，也向柳边栽。",
            "细叶犹粘雪，孤根尚惹苔。",
            "知君用心错，举世重花开。"
        ],
        "notes": "",
        "id": "d44566af0244785d42fa11b3a5b5c979"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "思齐己上人",
        "preface": "",
        "paragraphs": [
            "同人与流俗，相谓好襟灵。",
            "有口不他说，长年自诵经。",
            "水声秋后石，山色晚来庭。",
            "客问修何法，指松千岁青。"
        ],
        "notes": "",
        "id": "58ae0d275b1a60c96b06c4808098e188"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "送玄泰禅师",
        "preface": "",
        "paragraphs": [
            "去去去何住，一盂兼一瓶。",
            "水边寒草白，岛外晚峰青。",
            "宿处林闻虎，行时天有星。",
            "回期谁可定，浮世重看经。"
        ],
        "notes": "",
        "id": "a47d4c38b8bdd44072baf4f176f877ef"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "三生石",
        "preface": "",
        "paragraphs": [
            "圣迹谁会得，每到亦徘徊。",
            "一尚不可得，三从何处来。",
            "清宵寒露滴，白昼野云隈。",
            "应是表灵异，凡情安可猜。"
        ],
        "notes": "",
        "id": "aa097032bcf42779b4893bad0e2196ea"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "题僧梦微房",
        "preface": "",
        "paragraphs": [
            "东海日未出，九衢人已行。",
            "吾师无事坐，苔藓入门生。",
            "雨过闲花落，风来古木声。",
            "天台频说法，石壁欠题名。"
        ],
        "notes": "",
        "id": "7edda06ad754465fa29b98273dc04483"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "秋台作",
        "preface": "",
        "paragraphs": [
            "独上高楼上，客情何物同。",
            "孤云无定处，长日信秋风。",
            "兄弟多年别，关河此夕中。",
            "到头归去是，免使叹洪蒙。"
        ],
        "notes": "",
        "id": "a4cc3c30270fb2805e094ae1634ecb21"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "怀故园",
        "preface": "",
        "paragraphs": [
            "故园归未得，此日意何伤。",
            "独坐水边草，水流春日长。"
        ],
        "notes": "",
        "id": "7593303bfc7d593cf57a4105de75eab0"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "僧院泉",
        "preface": "",
        "paragraphs": [
            "澄澈照人胆，深山只一般。",
            "来难穷处所，心去助波澜。",
            "砌曲夜声苦，窗虚客梦阑。",
            "无心谁肯爱，时有老僧看。"
        ],
        "notes": "",
        "id": "e8d63bdc0a02ce74cf89c0da8394cb1e"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "题僧院泉",
        "preface": "",
        "paragraphs": [
            "何处云根新布得，归仍半日在烟萝。",
            "莫轻竹引经窗小，须信更深入耳多。",
            "绕砌虽然清自别，出门长恐浊相和。",
            "从此无心恋沧海，沧海无风亦起波。"
        ],
        "notes": "",
        "id": "7bdd688208d740478501c6830af44b51"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "岳上作",
        "preface": "",
        "paragraphs": [
            "始好步青苔，蝉声且莫催。",
            "辛勤来到此，容易便言回。",
            "远水月未上，四方云正开。",
            "更堪逢道侣，特地话天台。"
        ],
        "notes": "",
        "id": "1e0edda1145b4d5bd6c7920624d89992"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "望西山",
        "preface": "",
        "paragraphs": [
            "积翠异诸岳，令人看莫休。",
            "有时经暮雨，独得倚高楼。",
            "云外僧应老，林间水正秋。",
            "到头归隐处，岂在问嵩丘。"
        ],
        "notes": "",
        "id": "abff891bd830f41faf8d24e05717c6ba"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "题虎掊泉",
        "preface": "",
        "paragraphs": [
            "一自虎掊得，清声四远流。",
            "众人怜尔处，长夜洗心头。",
            "出谷花随去，背岩猨下偷。",
            "林边落江徼，风起雨翛翛。"
        ],
        "notes": "",
        "id": "2c84f941b73bca1557ee483a5675b973"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "松",
        "preface": "",
        "paragraphs": [
            "细韵飕飕入骨凉，影兼巢鹤过高墙。",
            "盘根一种依平地，自是梧桐不久长。"
        ],
        "notes": "",
        "id": "484131583d516358dc73183fe7333bc8"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "岳阳对柳",
        "preface": "",
        "paragraphs": [
            "谁此种秋色，令人看莫穷。",
            "正垂云梦雨，不奈洞庭风。",
            "昔出长安道，独游隋苑东。",
            "当时今日思，须信苦相同。"
        ],
        "notes": "",
        "id": "d94672d131fd4c8a1a2a63d5ac504209"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "长安柳",
        "preface": "",
        "paragraphs": [
            "雨重依依舞态低，任人攀折路东西。",
            "何如渡□成林处，留得黄鸎到夜啼。",
            "（见《唐歌诗》残本第七册《草石虫鱼类》卷八。",
            "）。"
        ],
        "notes": "",
        "id": "ab1e2941264e9fa0baa7bd08c0b47418"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "落星寺诗",
        "preface": "",
        "paragraphs": [
            "是岳皆游遍，南来吴楚间。",
            "偶登湖里寺，疑到（《大典》作「是」）海中山。",
            "独树蒨萝（《庐山记》作「倩罗」，今从《大典》。",
            "）湿，遥汀白鸟闲。",
            "终须谢浮世，高卧听潺潺。",
            "（见《吉石盦丛书》影宋抄《庐山记》卷四，仅署名「同前」，其前缺一页，但存修睦《简寂观》诗之后半。",
            "《永乐大典》卷八七八二引《九江府志》正作修睦诗。",
            "）。"
        ],
        "notes": "",
        "id": "b9db5864608b82ba9367d71b2f1b50dd"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "山北东林诗",
        "preface": "",
        "paragraphs": [
            "二林乘兴往，几日见归程。",
            "有翼便归程。",
            "有翼便飞去，何劳更此生。",
            "川长云迤逦，溪静月分明。",
            "果熟僧相待，庭闲鹤自行。",
            "搘颐柽栉稳，远梦石床平。",
            "是院水皆到，无窗书不盈。",
            "登楼双眼饱，倚桧片心清。",
            "夜永莲花漏，殿高神运名。",
            "参空寒峤色，压雨古松声。",
            "早晚携瓶入，孤吟猨鸟情。",
            "（见《永乐大典》卷八七八二引《九江府志》。",
            "二诗皆据《古籍整理出版情况简报》一五六期张忱石先生《〈永乐大典〉续印本印象记》转录。",
            "）。"
        ],
        "notes": "",
        "id": "2542efaa66bd7889597538c84dd7fbf7"
    },
    {
        "author": "修睦",
        "dynasty": "唐",
        "type": "诗",
        "rhythmic": "",
        "title": "庐山（题拟）",
        "preface": "",
        "paragraphs": [
            "底事[匡]（康）庐住忘回，其如幽致胜天台。",
            "僧闲吟倚六朝树，客思晚行三径苔。",
            "（见《舆地纪胜》卷三十《江州》。",
            "）。"
        ],
        "notes": "",
        "id": "acbe939b85504fe02899465b08e50b50"
    }
]