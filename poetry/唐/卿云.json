[
    {
        "author": "卿云",
        "dynasty": "唐",
        "type": "诗",
        "rhythmic": "",
        "title": "旧国里",
        "preface": "",
        "paragraphs": [
            "旧居梨岭下，风景近炎方。",
            "地暖生春早，家贫觉岁长。",
            "石房云过湿，杉径雨余香。",
            "日夕竟无事，诗书聊自强。"
        ],
        "notes": "",
        "id": "522e4d08505c7965ca8e198cb44d647b"
    },
    {
        "author": "卿云",
        "dynasty": "唐",
        "type": "诗",
        "rhythmic": "",
        "title": "秋日江居闲咏",
        "preface": "",
        "paragraphs": [
            "寄居江岛边，闲咏见秋残。",
            "草白牛羊瘦，风高猨鸟寒。",
            "检方医故疾，挑荠备中餐。",
            "时复停书卷，鉏莎种木兰。"
        ],
        "notes": "",
        "id": "ca76dcce12e3f169d6b863eed8a9f2ea"
    },
    {
        "author": "卿云",
        "dynasty": "唐",
        "type": "诗",
        "rhythmic": "",
        "title": "长安言怀寄沈彬侍郎",
        "preface": "",
        "paragraphs": [
            "故园梨岭下，归路接天涯。",
            "生作长安草，胜为边地花。",
            "雁南飞不到，书北寄来赊。",
            "堪羡神仙客，青云早致家。"
        ],
        "notes": "",
        "id": "1f1a6ded69a2d0191fa1e1d32b3508d6"
    },
    {
        "author": "卿云",
        "dynasty": "唐",
        "type": "诗",
        "rhythmic": "",
        "title": "送人游塞",
        "preface": "",
        "paragraphs": [
            "去去玉关路，省君曾未行。",
            "塞深多伏寇，时静亦屯兵。",
            "雪每先秋降，花尝近夏生。",
            "闲陪射雕将，应到受降城。"
        ],
        "notes": "",
        "id": "3b6241bbdd8c21104c403593fbf66ade"
    }
]