[
    {
        "author": "翁绶",
        "dynasty": "唐",
        "type": "诗",
        "rhythmic": "",
        "title": "横吹曲辞 雨雪曲",
        "preface": "",
        "paragraphs": [
            "边声四合殷河流，雨雪飞来徧陇头。",
            "铁岭探人迷鸟道，阴山飞将湿貂裘。",
            "斜飘旌斾过戎帐，半杂风沙入戍楼。"
        ],
        "notes": "",
        "id": "2074e2244146c791bcdc8ef34f15fd13"
    },
    {
        "author": "翁绶",
        "dynasty": "唐",
        "type": "诗",
        "rhythmic": "",
        "title": "相和歌辞 倢伃怨",
        "preface": "",
        "paragraphs": [
            "谗谤潜来起百忧，朝承恩宠暮仇讐。",
            "火烧白玉非因玷，霜翦红兰不待秋。",
            "花落昭阳谁共辇，月明长信独登楼。",
            "繁华事逐东流水，团扇悲歌万古愁。"
        ],
        "notes": "",
        "id": "4881667634587984492caa14755ac5e2"
    },
    {
        "author": "翁绶",
        "dynasty": "唐",
        "type": "诗",
        "rhythmic": "",
        "title": "杂曲歌辞 行路难",
        "preface": "",
        "paragraphs": [
            "行路艰难不复歌，故人荣达我蹉跎。",
            "双轮晚上铜梁雪，一叶春浮瘴海波。",
            "自古要津皆若此，方今失路欲如何？",
            "君看西汉翟丞相，凤沼朝辞暮雀罗。"
        ],
        "notes": "",
        "id": "23f9af0f22e350fa92410d45d3ddb4e8"
    },
    {
        "author": "翁绶",
        "dynasty": "唐",
        "type": "诗",
        "rhythmic": "",
        "title": "婕妤怨",
        "preface": "",
        "paragraphs": [
            "谗谤潜来起百忧，朝承恩宠暮仇雠。",
            "火烧白玉非因玷，霜剪红兰不待秋。",
            "花落昭阳谁共辇，月明长信独登楼。",
            "繁华事逐东流水，团扇悲歌万古愁。"
        ],
        "notes": "",
        "id": "4881667634587984492caa14755ac5e2"
    },
    {
        "author": "翁绶",
        "dynasty": "唐",
        "type": "诗",
        "rhythmic": "",
        "title": "陇头吟",
        "preface": "",
        "paragraphs": [
            "陇水潺湲陇树黄，征人陇上尽思乡。",
            "马嘶斜[日]朔风急，雁过寒云边思长。",
            "残月出林明劒戟，平沙隔水见牛羊。",
            "横行俱是封侯者，谁斩楼兰献未央。"
        ],
        "notes": "",
        "id": "c6aa82d4cdb8977e15707425abee04f6"
    },
    {
        "author": "翁绶",
        "dynasty": "唐",
        "type": "诗",
        "rhythmic": "",
        "title": "关山月",
        "preface": "",
        "paragraphs": [
            "裴回汉月满边州，照尽天涯到陇头。",
            "影转银河寰海静，光分玉塞古今愁。",
            "笳吹远戍孤烽灭，鴈下平沙万里秋。",
            "况是故园摇落夜，那堪少妇独登楼。"
        ],
        "notes": "",
        "id": "3a5738b3a759d4611e0d836865a47464"
    },
    {
        "author": "翁绶",
        "dynasty": "唐",
        "type": "诗",
        "rhythmic": "",
        "title": "雨雪曲",
        "preface": "",
        "paragraphs": [
            "边声四合殷河流，雨雪飞来遍陇头。",
            "铁岭探人迷鸟道，阴山飞将湿貂裘。",
            "斜飘旌斾过戎帐，半杂风沙入戍楼。",
            "一自塞垣无李蔡，何人为解北门忧。"
        ],
        "notes": "",
        "id": "2074e2244146c791bcdc8ef34f15fd13"
    },
    {
        "author": "翁绶",
        "dynasty": "唐",
        "type": "诗",
        "rhythmic": "",
        "title": "行路难",
        "preface": "",
        "paragraphs": [
            "行路艰难不复歌，故人荣达我蹉跎。",
            "双轮晚上铜台雪，一叶春浮瘴海波。",
            "自古要津皆若此，方今失路欲如何。",
            "君看西汉翟丞相，凤沼朝辞暮雀罗。"
        ],
        "notes": "",
        "id": "23f9af0f22e350fa92410d45d3ddb4e8"
    },
    {
        "author": "翁绶",
        "dynasty": "唐",
        "type": "诗",
        "rhythmic": "",
        "title": "折杨柳",
        "preface": "",
        "paragraphs": [
            "紫陌金隄映绮罗，游人处处动离歌。",
            "阴移古戍迷芳草，花带残阳落远波。",
            "台上少年吹白雪，楼中思妇歛青蛾。",
            "殷勤攀折赠行客，此去关山雨雪多。"
        ],
        "notes": "",
        "id": "98abdd6dfb84c27c7007c494d98ffde3"
    },
    {
        "author": "翁绶",
        "dynasty": "唐",
        "type": "诗",
        "rhythmic": "",
        "title": "咏酒",
        "preface": "",
        "paragraphs": [
            "逃暑迎春复送秋，无非绿蚁满杯浮。",
            "百年莫惜千回醉，一醆能消万古愁。",
            "几为芳菲眠细草，曾因雨雪上高楼。",
            "平生名利关身者，不识狂歌到白头。"
        ],
        "notes": "",
        "id": "fa08f950411959a0736058c9c77d467e"
    },
    {
        "author": "翁绶",
        "dynasty": "唐",
        "type": "诗",
        "rhythmic": "",
        "title": "白马",
        "preface": "",
        "paragraphs": [
            "渥洼龙种雪霜同，毛骨天生胆气雄。",
            "金埒乍调光照地，玉关初别远嘶风。",
            "花明锦襜垂杨下，露湿朱缨细草中。",
            "一夜羽书催转战，紫髯骑出佩骍弓。"
        ],
        "notes": "",
        "id": "1e5d4d9ae71367a2d9fcedd248c0863c"
    },
    {
        "author": "翁绶",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "海国欧乡浙水东，暂烦良守此凭熊。"
        ],
        "notes": "",
        "id": "e7c5f77441553b2fdaec670b163c7a51"
    }
]