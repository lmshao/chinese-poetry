[
    {
        "author": "李夷邺",
        "dynasty": "唐",
        "type": "诗",
        "rhythmic": "",
        "title": "献诗（题拟）",
        "preface": "",
        "paragraphs": [
            "偶忆昔年逢上巳，轻舟柳岸宴群臣。",
            "人间蹇薄时提叹，天上风光日日新。",
            "玉帛已来诸国瑞，瑶池固有万年春。",
            "赋诗饮酒平生事，肠断金门愿再亲。",
            "（见《江南余载》卷下。",
            "）（《江南余载》：李夷邺者，前唐诸孙，嗜酒不羁。",
            "保大初，以宗室贤才拜正卿，累经左降，逾年辄复旧官。",
            "元宗上巳开宴，夷邺不在召中，乃献诗曰云云。",
            "上赐御札曰：「我家有外狂宗正，快哉！」）。"
        ],
        "notes": "",
        "id": "5ec51a488f8e0c26f4dcafe9d18ff89a"
    }
]