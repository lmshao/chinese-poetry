[
    {
        "author": "毕耀",
        "dynasty": "唐",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "璇闺绣户斜光入，千金女儿倚门立。",
            "横波美目虽往来，罗袂遥遥不相及。",
            "闻道今年初避人，珊珊挂镜长随身。",
            "愿得侍儿为道意，后堂罗帐一相亲。"
        ],
        "notes": "",
        "id": "6c4436883e2d50510a02b16f803d9aef"
    },
    {
        "author": "毕耀",
        "dynasty": "唐",
        "type": "诗",
        "rhythmic": "",
        "title": "情人玉清歌",
        "preface": "",
        "paragraphs": [
            "洛阳有人名玉清，可怜玉清如其名。",
            "善踏斜柯能独立，婵娟花艳无人及。",
            "珠为帬，玉为缨，临春风，吹玉笙。",
            "悠悠满天星，黄金阁上晚妆成。",
            "云和曲中为曼声，玉梯不得蹈。",
            "摇袂两盈盈，城头之日复何情。"
        ],
        "notes": "",
        "id": "2703ce20f9f7857d4d2590b0b6964b88"
    },
    {
        "author": "毕耀",
        "dynasty": "唐",
        "type": "诗",
        "rhythmic": "",
        "title": "赠独孤常州",
        "preface": "",
        "paragraphs": [
            "洪炉无久停，日月速若飞。",
            "忽然冲人身，饮酒不须疑。"
        ],
        "notes": "",
        "id": "2f46f94410c534fec486c2e7ff9251cd"
    }
]