[
    {
        "author": "殷济",
        "dynasty": "唐",
        "type": "诗",
        "rhythmic": "",
        "title": "悲春",
        "preface": "",
        "paragraphs": [
            "青青柳色万家春，独掩荆扉对苦辛。",
            "山月有时来照户，蕃歌无夜不伤人。",
            "荒村寂寂鸡鸣早，穷巷喧喧犬吠频。"
        ],
        "notes": "",
        "id": "c938ece1aa5f84fdb0153ac00738fc9f"
    },
    {
        "author": "殷济",
        "dynasty": "唐",
        "type": "诗",
        "rhythmic": "",
        "title": "秦闺怨 一",
        "preface": "",
        "paragraphs": [
            "幽闺情自苦，何事更逢春？",
            "萱草侵堦绿，垂杨暗户新。",
            "镜中丝发乱，窗外鸟声频。",
            "对此芳菲景，长宵转忆君。"
        ],
        "notes": "",
        "id": "6cd4156ee03136e5cb1fc1a71b82d4f3"
    },
    {
        "author": "殷济",
        "dynasty": "唐",
        "type": "诗",
        "rhythmic": "",
        "title": "秦闺怨 二",
        "preface": "",
        "paragraphs": [
            "春至感心伤，低眉入洞房。",
            "征夫天外别，抛妾镇[渔]（鱼）阳。",
            "有意连新月，无情理旧妆。",
            "长流双睑泪，独恨对芬芳。"
        ],
        "notes": "",
        "id": "719a370db26af28e9623ac3cb067370f"
    },
    {
        "author": "殷济",
        "dynasty": "唐",
        "type": "诗",
        "rhythmic": "",
        "title": "忆北府弟妹（二首） 一",
        "preface": "",
        "paragraphs": [
            "骨肉东西各一方，弟兄南北断肝肠。",
            "离情祇向天边碎，壮志还随行处伤。",
            "不料此心分两国，谁知翻属二君王。",
            "艰难少有安中土，经乱多从胡虏乡。",
            "独羡春秋连影雁，每思羽翼幷成行。",
            "题诗泣尽东流水，欲话无人问短长。"
        ],
        "notes": "",
        "id": "243475fade49d20b2eeaad8c8e3781be"
    },
    {
        "author": "殷济",
        "dynasty": "唐",
        "type": "诗",
        "rhythmic": "",
        "title": "忆北府弟妹（二首） 二",
        "preface": "",
        "paragraphs": [
            "与尔俱成沦没世，艰难终日各东西。",
            "胡笳晓听心长共，汉月[宵]（霄）看意自迷。",
            "独泣空房襟上血，孤眠永夜梦中啼。",
            "何时骨肉园林会，不向天涯闻鼓鞞。"
        ],
        "notes": "",
        "id": "c3a9361a5fd48ea8ad2ea0f9eb947646"
    },
    {
        "author": "殷济",
        "dynasty": "唐",
        "type": "诗",
        "rhythmic": "",
        "title": "奉忆北庭杨侍御留后",
        "preface": "",
        "paragraphs": [
            "不幸同俘絷，常悲海雁孤。",
            "如何一朝事，流落在天隅？",
            "永夜多寂寞，秋深独郁纡。",
            "欲知相忆甚，终日泪成珠。"
        ],
        "notes": "",
        "id": "c03ebeba6d4fa3cf2f463b8231de2388"
    },
    {
        "author": "殷济",
        "dynasty": "唐",
        "type": "诗",
        "rhythmic": "",
        "title": "岁日送王十三判官之松州幕",
        "preface": "",
        "paragraphs": [
            "异方新岁自然悲，三友那堪更别离。",
            "虏酒未倾心已醉，愁容相顾懒题诗。",
            "三边罢战犹长策，二国通和藉六奇。",
            "伫听莺迁当此日，归鸿莫使尺书迟。"
        ],
        "notes": "",
        "id": "6c61ac46a5dd0294b0c02aa660c4f08d"
    },
    {
        "author": "殷济",
        "dynasty": "唐",
        "type": "诗",
        "rhythmic": "",
        "title": "冬[宵]（霄）感怀",
        "preface": "",
        "paragraphs": [
            "切切霜风入夜寒，微微孤烛客心难。",
            "长[宵]（霄）独恨流离苦，直到平明泪不干。",
            "。"
        ],
        "notes": "",
        "id": "7e18f6c8479e0d797357e29a3f03dd24"
    },
    {
        "author": "殷济",
        "dynasty": "唐",
        "type": "诗",
        "rhythmic": "",
        "title": "叹路傍枯骨",
        "preface": "",
        "paragraphs": [
            "行行遍历尽沙场，只是偏教此意伤。",
            "从来征战皆空地，徒使骄矜掩异方。"
        ],
        "notes": "",
        "id": "cb3d9fd42550125f67766522e4abd020"
    },
    {
        "author": "殷济",
        "dynasty": "唐",
        "type": "诗",
        "rhythmic": "",
        "title": "言怀",
        "preface": "",
        "paragraphs": [
            "愁绪足悲歌，离心似网罗。",
            "二年分两国，万里一长河。",
            "碛外人行少，天边雁叫多。",
            "怀乡不得死，皆是惜天涯。"
        ],
        "notes": "",
        "id": "e97ef2eaed706fce116e2747e763236f"
    },
    {
        "author": "殷济",
        "dynasty": "唐",
        "type": "诗",
        "rhythmic": "",
        "title": "见花发有思",
        "preface": "",
        "paragraphs": [
            "花未发，增所思，及见花开转益悲。",
            "花开未发尚有期，独我情怀未见时。"
        ],
        "notes": "",
        "id": "fdb87b291d341291db21e3102c40cd81"
    },
    {
        "author": "殷济",
        "dynasty": "唐",
        "type": "诗",
        "rhythmic": "",
        "title": "无名歌",
        "preface": "",
        "paragraphs": [
            "天下沸腾积年岁，米到千钱人失计。",
            "附郭种得二顷田，磨折不充十一税。",
            "今年苗稼看更弱，[枌]（一作「坟」）榆产业须抛却。",
            "不知天下有几人，但见波逃如雨脚。",
            "去去如同不系舟，随波逐水泛长流。",
            "漂泊已经千里外，谁人不带两乡愁？",
            "舞女庭前厌酒肉，不知百姓饿眠宿。",
            "君不见城外空墙遥，将军只是栽花竹。",
            "君看城外恓惶处，段段茅花如柳叶（一作「{葜大=糸}」）。",
            "海鷰衔泥欲作巢，空堂无人却飞去。",
            "（按：此首又见伯三六二○卷，不署名，今据校。",
            "此本末多数句：「所在君侯，不须恼乱。",
            "发意害彼，不知自伤，此世报行恶名，当来必酬苦果。",
            "」似与此诗无关。",
            "又此首及下二首疑非殷济诗。",
            "）。"
        ],
        "notes": "",
        "id": "3d51ad17e68078168b8cc9e0a07a8472"
    },
    {
        "author": "殷济",
        "dynasty": "唐",
        "type": "诗",
        "rhythmic": "",
        "title": "梦归还 一",
        "preface": "",
        "paragraphs": [
            "春来相思每随风，万里关山想自通。",
            "梦里宛然归旧国，觉来还在虏营中。"
        ],
        "notes": "",
        "id": "cd7df36e62fc9d438919fa980552f7e3"
    },
    {
        "author": "殷济",
        "dynasty": "唐",
        "type": "诗",
        "rhythmic": "",
        "title": "梦归还 二",
        "preface": "",
        "paragraphs": [
            "春来有幸却承恩，花里含啼入殿门。",
            "残妆不用添红粉，且待君王见泪痕。",
            "（均见伯三八一二卷）。"
        ],
        "notes": "",
        "id": "7ed83fa5c509c58f07ad80792add3945"
    }
]