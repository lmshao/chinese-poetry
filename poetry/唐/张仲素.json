[
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "相和歌辞 王昭君",
        "preface": "",
        "paragraphs": [
            "仙娥今下嫁，骄子自同和。",
            "劒戟归田尽，牛羊绕塞多。"
        ],
        "notes": "",
        "id": "a74d698c14e40f390ca7374bffa84c73"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "杂曲歌辞 秋夜曲",
        "preface": "",
        "paragraphs": [
            "丁丁漏水夜何长，漫漫轻云露月光。",
            "秋壁暗虫通夕响，寒衣未寄莫飞霜。"
        ],
        "notes": "",
        "id": "f56c15d6760b8a15361295a9977c0a25"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "杂曲歌辞 春江曲二首 一",
        "preface": "",
        "paragraphs": [
            "家寄征江岸，征人几岁游。",
            "不知潮水信，每日到沙头。"
        ],
        "notes": "",
        "id": "84059bcce1f3412cdcf7c1f60e874a05"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "杂曲歌辞 春江曲二首 二",
        "preface": "",
        "paragraphs": [
            "乘晓南湖去，参差叠浪横。",
            "前洲在何处？雾里鴈嘤嘤。"
        ],
        "notes": "",
        "id": "d1d508489ba4149ab0b53f217dee8bd2"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "杂曲歌辞 春游曲三首 一",
        "preface": "",
        "paragraphs": [
            "烟柳飞轻絮，风榆落小钱。",
            "蒙蒙百花里，罗绮竞秋千。"
        ],
        "notes": "",
        "id": "272462c032d2d70d9045878ee57ec00e"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "杂曲歌辞 春游曲三首 二",
        "preface": "",
        "paragraphs": [
            "骋望登香阁，争高下砌台。",
            "林间踏青去，席上意钱来。"
        ],
        "notes": "",
        "id": "3267d216ebaee98eadb8a06e5a3d1603"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "杂曲歌辞 春游曲三首 三",
        "preface": "",
        "paragraphs": [
            "行乐三春节，林花百和香。",
            "当年重意气，先占鬬鸡场。"
        ],
        "notes": "",
        "id": "7bfc2cf96c026e4f0c16c257cd079f6b"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "杂曲歌辞 圣明乐 一",
        "preface": "",
        "paragraphs": [
            "玉帛殊方至，歌钟比屋闻。",
            "华夷今一贯，同贺圣明君。"
        ],
        "notes": "",
        "id": "6c687a17bb27ece9256067396482e1ec"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "杂曲歌辞 圣明乐 二",
        "preface": "",
        "paragraphs": [
            "九陌祥烟合，千春瑞月明。",
            "宫花将苑柳，先发凤皇城。"
        ],
        "notes": "",
        "id": "cc35a7b231ee5cd87ba7a673984c62bb"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "杂曲歌辞 太平乐",
        "preface": "",
        "paragraphs": [
            "圣德超千古，皇威静四方。",
            "苍生今息战，无事觉时长。"
        ],
        "notes": "",
        "id": "99a882562f44425a460d460b4961d081"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "杂曲歌辞 宫中乐 一",
        "preface": "",
        "paragraphs": [
            "网户交如绮，纱窗薄似烟。",
            "乐吹天上曲，人是月中仙。"
        ],
        "notes": "",
        "id": "23149ab8170201aeec417675dc0455d7"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "杂曲歌辞 宫中乐 二",
        "preface": "",
        "paragraphs": [
            "翠匣开寒镜，珠钗挂步摇。",
            "妆成秖畏晓，更漏促春宵。"
        ],
        "notes": "",
        "id": "7cbae06606c47b0c69d4754f3083a2c9"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "杂曲歌辞 宫中乐 三",
        "preface": "",
        "paragraphs": [
            "江果瑶池实，金盘露井冰。",
            "甘泉将避暑，台殿晓光凝。"
        ],
        "notes": "",
        "id": "e56cb7fe3de22213a5bdec595e7e7bac"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "杂曲歌辞 宫中乐 四",
        "preface": "",
        "paragraphs": [
            "月彩浮鸾殿，砧声隔凤楼。",
            "笙歌临水槛，红烛乍迎秋。"
        ],
        "notes": "",
        "id": "08e584788d078d94f0ea4755b85c80bb"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "杂曲歌辞 宫中乐 五",
        "preface": "",
        "paragraphs": [
            "奇树留寒翠，神池结夕波。",
            "黄山一夜雪，渭水雁声多。"
        ],
        "notes": "",
        "id": "8bc0356c68f1e5ce27ddc499a8494265"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "缑山鹤",
        "preface": "",
        "paragraphs": [
            "羽客骖仙鹤，将飞驻碧山。",
            "映松残雪在，度岭片云还。",
            "清唳因风远，高姿对水闲。",
            "笙歌忆天上，城郭叹人间。",
            "几变霜毛洁，方殊藻质斑。",
            "迢迢烟路逸，奋翮讵能攀。"
        ],
        "notes": "",
        "id": "38fda4057a9d1e7ee9f2950ec93eec5c"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "夜闻洛滨吹笙",
        "preface": "",
        "paragraphs": [
            "王子千年后，笙音五夜闻。",
            "逶迤绕清洛，断续下仙云。",
            "泄泄飘难定，啾啾曲未分。",
            "松风助幽律，波月动轻文。",
            "凤管听何远，鸾声若在群。",
            "暗空思羽盖，余气自氛氲。"
        ],
        "notes": "",
        "id": "d1785c710546b929a975a86ad53cdbca"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "上元日听太清宫步虚",
        "preface": "",
        "paragraphs": [
            "仙客开金箓，元辰会玉京。",
            "灵歌宾紫府，雅韵出层城。",
            "磬杂音徐彻，风飘响更清。",
            "纡余空外尽，断续听中生。",
            "舞鹤纷将集，流云住未行。",
            "谁知九陌上，尘俗仰遗声。"
        ],
        "notes": "",
        "id": "9e07c60a80ee438bec649fad03bf235d"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "玉绳低建章",
        "preface": "",
        "paragraphs": [
            "迢迢玉绳下，芒彩正阑干。",
            "稍复临𫛛鹊，方疑近露寒。",
            "微明连粉堞，的皪映仙盘。",
            "横接河流照，低将夜色残。",
            "天榆随影没，宫树与光攒。",
            "遐想西垣客，长吟欲罢难。"
        ],
        "notes": "",
        "id": "2897232a5dd9150d61de90c88db44ec6"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "寒云轻重色",
        "preface": "",
        "paragraphs": [
            "佳期当可许，托思望云端。",
            "鳞影朝犹落，繁阴暮自寒。",
            "因风方袅袅，间石已漫漫。",
            "隐映看鸿度，霏微觉树攒。",
            "凝空多似黛，引素乍如纨。",
            "每向愁中览，含毫欲状难。"
        ],
        "notes": "",
        "id": "fa8fb239c258124aa170283f711a343b"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "圣明乐",
        "preface": "",
        "paragraphs": [
            "九陌祥烟合，千春瑞月明。",
            "宫花将苑柳，先发凤皇城。"
        ],
        "notes": "",
        "id": "cc35a7b231ee5cd87ba7a673984c62bb"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "献寿词",
        "preface": "",
        "paragraphs": [
            "玉帛殊方至，歌钟比屋闻。",
            "华夷今一贯，同贺圣朝君。"
        ],
        "notes": "",
        "id": "6c687a17bb27ece9256067396482e1ec"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "宫中乐五首 一",
        "preface": "",
        "paragraphs": [
            "网户交如绮，纱窗薄似烟。",
            "乐吹天上曲，人是月中仙。"
        ],
        "notes": "",
        "id": "23149ab8170201aeec417675dc0455d7"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "宫中乐五首 二",
        "preface": "",
        "paragraphs": [
            "翠匣开寒镜，珠钗挂步摇。",
            "妆成祗畏晓，更漏促春宵。"
        ],
        "notes": "",
        "id": "7cbae06606c47b0c69d4754f3083a2c9"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "宫中乐五首 三",
        "preface": "",
        "paragraphs": [
            "红果瑶池实，金盘露井冰。",
            "甘泉将避暑，台殿晓光凝。"
        ],
        "notes": "",
        "id": "ce2c68925118cf37a11ba0cdb487b9af"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "宫中乐五首 四",
        "preface": "",
        "paragraphs": [
            "月采浮鸾殿，砧声隔凤楼。",
            "笙歌临水槛，红烛乍迎秋。"
        ],
        "notes": "",
        "id": "1a9eb934e675a7d3ab625b5b7afb9b51"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "宫中乐五首 五",
        "preface": "",
        "paragraphs": [
            "奇树留寒翠，神池结夕波。",
            "黄山一夜雪，渭水泻声多。"
        ],
        "notes": "",
        "id": "8bc0356c68f1e5ce27ddc499a8494265"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "春游曲三首 一",
        "preface": "",
        "paragraphs": [
            "烟柳飞轻絮，风榆落小钱。",
            "蒙蒙百花里，罗绮竞秋千。"
        ],
        "notes": "",
        "id": "272462c032d2d70d9045878ee57ec00e"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "春游曲三首 二",
        "preface": "",
        "paragraphs": [
            "骋望登香阁，争高下砌台。",
            "林间踏青去，席上寄牋来。"
        ],
        "notes": "",
        "id": "3267d216ebaee98eadb8a06e5a3d1603"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "春游曲三首 三",
        "preface": "",
        "paragraphs": [
            "行乐三春节，林花百和香。",
            "当年重意气，先占鬬鸡场。"
        ],
        "notes": "",
        "id": "7bfc2cf96c026e4f0c16c257cd079f6b"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "春闺思",
        "preface": "",
        "paragraphs": [
            "袅袅城边柳，青青陌上桑。",
            "提笼忘采叶，昨夜梦渔阳。"
        ],
        "notes": "",
        "id": "62c241f343838066fc26cef6bc37b876"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "春江曲二首 一",
        "preface": "",
        "paragraphs": [
            "家寄征河岸，征人几岁游。",
            "不如潮水信，每日到沙头。"
        ],
        "notes": "",
        "id": "5335686c74338c9b600cadf2972da5e1"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "春江曲二首 二",
        "preface": "",
        "paragraphs": [
            "乘晓南湖去，参差叠浪横。",
            "前洲在何处，霜里鴈嘤嘤。"
        ],
        "notes": "",
        "id": "d1d508489ba4149ab0b53f217dee8bd2"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "太平词",
        "preface": "",
        "paragraphs": [
            "圣德超千古，皇威静四方。",
            "苍生今息战，无事觉时良。"
        ],
        "notes": "",
        "id": "99a882562f44425a460d460b4961d081"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "陇上行",
        "preface": "",
        "paragraphs": [
            "行到黄云陇，唯闻羌戍鼙。",
            "不如山下水，犹得任东西。"
        ],
        "notes": "",
        "id": "e89b981501da2a78999fdf589f44a0bd"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "思君恩",
        "preface": "",
        "paragraphs": [
            "紫禁香如雾，青天月似霜。",
            "云韶何处奏，祗是在朝阳。"
        ],
        "notes": "",
        "id": "8ea8fdd1d1fa8a8eee0ef6d2d4404500"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "王昭君",
        "preface": "",
        "paragraphs": [
            "仙娥今下嫁，骄子自同和。",
            "劒戟归田尽，牛羊绕塞多。"
        ],
        "notes": "",
        "id": "a74d698c14e40f390ca7374bffa84c73"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "秋夜曲",
        "preface": "",
        "paragraphs": [
            "丁丁漏水夜何长，漫漫轻云露月光。",
            "秋逼暗虫通夕响，征衣未寄莫飞霜。"
        ],
        "notes": "",
        "id": "f56c15d6760b8a15361295a9977c0a25"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "秋思赠远",
        "preface": "",
        "paragraphs": [
            "博山沉燎绝余香，兰烬金檠怨夜长。",
            "为问青青河畔草，几回经雨复经霜。"
        ],
        "notes": "",
        "id": "e0405eef520075b9fe3f5fabcfb8aeff"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "塞上曲",
        "preface": "",
        "paragraphs": [
            "卷斾生风喜气新，早持龙节静边尘。",
            "汉家天子图麟阁，身是当今第一人。"
        ],
        "notes": "",
        "id": "6934bc2f3914af6ba50ec38eb7518c79"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "塞下曲五首 一",
        "preface": "",
        "paragraphs": [
            "三戍渔阳再渡辽，骍弓在臂劒横腰。",
            "匈奴似若知名姓，休傍阴山更射雕。"
        ],
        "notes": "",
        "id": "75c04b5e574016c3c514bfe0b92de8f9"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "塞下曲五首 二",
        "preface": "",
        "paragraphs": [
            "猎马千行鴈几双，燕然山下碧油幢。",
            "传声漠北单于破，火照旌旗夜受降。"
        ],
        "notes": "",
        "id": "f155aaacd8e7e2c63f85601fd9e9de9b"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "塞下曲五首 三",
        "preface": "",
        "paragraphs": [
            "朔雪飘飘开鴈门，平沙历乱卷蓬根。",
            "功名耻计擒生数，直斩楼兰报国恩。"
        ],
        "notes": "",
        "id": "a658c7889a4cf5c839c58607921f1a13"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "塞下曲五首 四",
        "preface": "",
        "paragraphs": [
            "陇水潺湲陇树秋，征人到此泪双流。",
            "乡关万里无因见，西戍河源早晚休。"
        ],
        "notes": "",
        "id": "c6aa82d4cdb8977e15707425abee04f6"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "塞下曲五首 五",
        "preface": "",
        "paragraphs": [
            "阴碛茫茫塞草肥，桔槔烽上暮云飞。",
            "交河北望天连海，苏武曾将汉节归。"
        ],
        "notes": "",
        "id": "72096ccd96dcd3e58e7aab1f0e1ea347"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "秋思二首 一",
        "preface": "",
        "paragraphs": [
            "碧窗斜日蔼深晖，愁听寒螀泪湿衣。",
            "梦里分明见关塞，不知何路向金微。"
        ],
        "notes": "",
        "id": "02d000c9f109f1f10c4e62057207f49d"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "秋思二首 二",
        "preface": "",
        "paragraphs": [
            "秋天一夜静无云，断续鸿声到晓闻。",
            "欲寄征衣问消息，居延城外又移军。"
        ],
        "notes": "",
        "id": "cfdc4a673c789cf24a85f944ba1d7db5"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "汉苑行二首",
        "preface": "",
        "paragraphs": [
            "回鴈高飞太液池，新花低发上林枝。",
            "年光到处皆堪赏，春色人间总不知。"
        ],
        "notes": "",
        "id": "b2f89d87cc7aa20843a9b3c066ac4585"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "汉苑行二首 二",
        "preface": "",
        "paragraphs": [
            "春风淡荡景悠悠，莺啭高枝燕入楼。",
            "千步回廊闻凤吹，珠帘处处上银钩。"
        ],
        "notes": "",
        "id": "2f1c1a2c464355b4b6e3188f3e118760"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "天马辞二首 一",
        "preface": "",
        "paragraphs": [
            "天马初从渥水来，郊歌曾唱得龙媒。",
            "不知玉塞沙中路，苜蓿残花几处开。"
        ],
        "notes": "",
        "id": "c890e8a4f980c91e7e57f8eea1edf58e"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "天马辞二首 二",
        "preface": "",
        "paragraphs": [
            "躞蹀宛驹齿未齐，𪭢金喷玉向风嘶。",
            "来时欲尽金河道，猎猎轻风在碧蹄。"
        ],
        "notes": "",
        "id": "cc3062c5b575f7f4cc77dbf14d783507"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "燕子楼诗三首 一",
        "preface": "",
        "paragraphs": [
            "楼上残灯伴晓霜，独眠人起合欢床。",
            "相思一夜情多少，地角天涯不是长。"
        ],
        "notes": "",
        "id": "40e044347414480d48dfbd9cd5d0cb0c"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "燕子楼诗三首 二",
        "preface": "",
        "paragraphs": [
            "北邙松栢锁愁烟，燕子楼人思悄然。",
            "自埋劒履歌尘散，红袖香消已十年。"
        ],
        "notes": "",
        "id": "c8565df5696ebf3d2269488d4ea80d38"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "燕子楼诗三首 三",
        "preface": "",
        "paragraphs": [
            "适看鸿鴈岳阳回，又覩玄禽逼社来。",
            "瑶瑟玉箫无意绪，任从蛛网任从灰。"
        ],
        "notes": "",
        "id": "b0dc805ac6e20000c5c4d9acdc2ae731"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "催妆诗",
        "preface": "",
        "paragraphs": [
            "舜耕余草木，禹凿旧山川。",
            "（见《说郛》卷三二高怿《群居解颐》、卷六五宋无和子《善谑集》、《古今说海》本陆游《避暑漫抄》引《解颐》）。"
        ],
        "notes": "",
        "id": "b37f70eb7f9cbb813d4e2d07a2baa1e7"
    }
]