[
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "五郊乐章 黄帝宫音",
        "preface": "",
        "paragraphs": [
            "黄中正位，含章居贞。",
            "既长六律，兼和五声。",
            "毕陈万舞，乃荐斯牲。",
            "神其下降，永祚休平。"
        ],
        "notes": "",
        "id": "ac5f1a8c69021111d51d96d6c0a52d68"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "五郊乐章 黄帝宫音 肃和",
        "preface": "",
        "paragraphs": [
            "眇眇方舆，苍苍圜盖。",
            "至哉枢纽，宅中图大。",
            "气调四序，风和万籁。",
            "祚我明德，时雍道泰。"
        ],
        "notes": "",
        "id": "df0640eaca78c640a95009f69a81422f"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "五郊乐章 黄帝宫音 雍和",
        "preface": "",
        "paragraphs": [
            "金悬夕肆，玉俎朝陈。",
            "飨荐黄道，芬流紫辰。",
            "廼诚廼敬，载享载禋。",
            "崇荐斯在，惟皇是宾。"
        ],
        "notes": "",
        "id": "17f0e10422402df31d75ab70cc5799e3"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "五郊乐章 黄帝宫音 舒和",
        "preface": "",
        "paragraphs": [
            "御征乘宫出郊甸，安歌率舞逓将迎。",
            "自有云门符帝赏，犹持雷鼓荅天成。"
        ],
        "notes": "",
        "id": "87a382092984a90f20240e9d6e8683ce"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "五郊乐章 青帝角音",
        "preface": "",
        "paragraphs": [
            "鹤云旦起，鸟星昏集。",
            "律候新风，阳开初蛰。",
            "至德可飨，行潦斯挹。",
            "锡以无疆，烝人乃粒。"
        ],
        "notes": "",
        "id": "8da1d3dadc4f6647bce0855053eabfe7"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "五郊乐章 青帝角音 肃和",
        "preface": "",
        "paragraphs": [
            "玄鸟司春，苍龙登岁。",
            "节物变柳，光风转蕙。",
            "瑶席降神，朱弦飨帝。",
            "诚备祝嘏，礼殚珪币。"
        ],
        "notes": "",
        "id": "456caeee9b0b0f5ae2fdd21922cc2a30"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "五郊乐章 青帝角音 雍和",
        "preface": "",
        "paragraphs": [
            "大乐稀音，至诚简礼。",
            "文物棣棣，声名济济。",
            "六变有成，三登无体。",
            "廼眷丰絜，恩覃恺悌。"
        ],
        "notes": "",
        "id": "a905f43f0e1423fe19f762c12aa07317"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "五郊乐章 青帝角音 舒和",
        "preface": "",
        "paragraphs": [
            "笙歌籥舞属年韶，鹭鼓凫钟展时豫。",
            "调露初迎绮春节，承云遽践苍霄驭。"
        ],
        "notes": "",
        "id": "92ccb693a077454211a431eff6b41b9e"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "五郊乐章 赤帝徵音",
        "preface": "",
        "paragraphs": [
            "青阳告谢，朱明戒序。",
            "咸长是祈，敬陈椒醑。",
            "博硕斯荐，笙镛备举。",
            "庶尽肃恭，非馨稷黍。"
        ],
        "notes": "",
        "id": "e70e99e183c7565f5ef7d50e6eaca022"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "五郊乐章 赤帝徵音 肃和",
        "preface": "",
        "paragraphs": [
            "离位克明，火中宵见。",
            "峰云暮起，景风晨扇。",
            "木槿初荣，含桃可荐。",
            "芬馥百品，铿锵三变。"
        ],
        "notes": "",
        "id": "cab6718064a248fda4420e9c3eba1c5a"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "五郊乐章 赤帝徵音 雍和",
        "preface": "",
        "paragraphs": [
            "昭昭丹陆，帟帟炎方。",
            "礼陈牲币，乐备箎簧。",
            "琼羞溢俎，玉𨠨浮觞。",
            "恭惟正直，歆此馨香。"
        ],
        "notes": "",
        "id": "541828ccd049fe5cbac1dbacdbd6bb5f"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "五郊乐章 赤帝徵音 舒和",
        "preface": "",
        "paragraphs": [
            "千里温风飘降羽，十枝炎景媵朱干。",
            "陈觞荐俎歌三献，拊石𪭢金会七盘。"
        ],
        "notes": "",
        "id": "e49c354e64d2f1e3a7e3cfa8dae9683b"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "五郊乐章 白帝商音",
        "preface": "",
        "paragraphs": [
            "白藏应节，天高气清。",
            "岁功既阜，庶类收成。",
            "万方静谧，九土和平。",
            "馨香是荐，受祚聪明。"
        ],
        "notes": "",
        "id": "ce326f2c9a149685b9dc80c605ee8f3e"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "五郊乐章 白帝商音 肃和",
        "preface": "",
        "paragraphs": [
            "金行在节，素灵居正。",
            "气肃霜严，林凋草劲。",
            "豺祭隼击，潦收川镜。",
            "九谷已登，万箱流咏。"
        ],
        "notes": "",
        "id": "1cd222fa172547331bfa5d73877248f2"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "五郊乐章 白帝商音 雍和",
        "preface": "",
        "paragraphs": [
            "律应西成，气躔南吕。",
            "珪币咸列，笙竽备举。",
            "苾苾兰羞，芬芬桂醑。",
            "式资宴贶，用调霜序。"
        ],
        "notes": "",
        "id": "0d5a8c828a702e1e09aa66bf067d1757"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "五郊乐章 白帝商音 舒和",
        "preface": "",
        "paragraphs": [
            "璇仪气爽惊缇籥，玉吕灰飞含素商。",
            "鸣鞞奏管芳羞荐，会舞安歌葆眊扬。"
        ],
        "notes": "",
        "id": "4b3a981df6c17a1fcd011fe7c3790cc8"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "五郊乐章 黑帝羽音",
        "preface": "",
        "paragraphs": [
            "严冬季月，星回风厉。",
            "享祀报功，方祚来岁。"
        ],
        "notes": "",
        "id": "03a0e793c593fb81c12ccc9c5c839840"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "五郊乐章 黑帝羽音 肃和",
        "preface": "",
        "paragraphs": [
            "律周玉琯，星回金度。",
            "次极阳乌，纪穷阴兔。",
            "火林霰雪，阳泉凝冱。",
            "八蜡已登，三农息务。"
        ],
        "notes": "",
        "id": "525c1eea1c7f722fbd1e99c5ebd8a13a"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "五郊乐章 黑帝羽音 雍和",
        "preface": "",
        "paragraphs": [
            "阳月斯纪，应钟在候。",
            "载絜牲牷，爰登俎豆。",
            "既高既远，无声无臭。",
            "静言格思，惟神保祐。"
        ],
        "notes": "",
        "id": "bbd4846efbd7529fa1a1036593daae9c"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "五郊乐章 黑帝羽音 舒和",
        "preface": "",
        "paragraphs": [
            "执籥持羽初终曲，朱干玉𬭭始分行。",
            "七德九功咸已畅，明灵降福具穰穰。"
        ],
        "notes": "",
        "id": "255b27dfc37acc3ceaf1c5ce0afdc840"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "享太庙乐章 永和",
        "preface": "",
        "paragraphs": [
            "於穆烈祖，弘此丕基。",
            "永言配命，子孙保之。",
            "百神既洽，万国在兹。",
            "是用孝享，神其格思。"
        ],
        "notes": "",
        "id": "1e53592bf96b53225747a0fab4368b82"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "享太庙乐章 肃和",
        "preface": "",
        "paragraphs": [
            "大哉至德，允兹明圣。",
            "格于上下，聿遵诚敬。",
            "嘉乐斯登，鸣球以咏。",
            "神其降止，式隆景命。"
        ],
        "notes": "",
        "id": "04b673cd9476789ae34693c766a287c5"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "享太庙乐章 雍和",
        "preface": "",
        "paragraphs": [
            "崇兹享祀，诚敬兼至。",
            "乐以感灵，礼以昭事。",
            "粢盛咸絜，牲牷孔备。",
            "永言孝思，庶几不匮。"
        ],
        "notes": "",
        "id": "012065a665beb3d01377282ec1bfab45"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "享太庙乐章 长发舞",
        "preface": "",
        "paragraphs": [
            "濬哲惟唐，长发其祥。",
            "帝命斯祐，王业克昌。",
            "配天载德，就日重光。",
            "本枝百代，申锡无疆。"
        ],
        "notes": "",
        "id": "d7629b7df8ca79ea0ee56c590fa23e97"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "享太庙乐章 大基舞",
        "preface": "",
        "paragraphs": [
            "猗与祖业，皇矣帝先。",
            "剪商德厚，封唐庆延。",
            "在姬犹稷，方晋逾宣。",
            "基我鼎运，于斯万年。"
        ],
        "notes": "",
        "id": "746bfffc8328c48f23c4bd56c3bce56c"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "享太庙乐章 大成舞",
        "preface": "",
        "paragraphs": [
            "周穆王季，晋美帝文。",
            "明明盛德，穆穆齐芬。",
            "藏用四履，屈道参分。",
            "铿锵钟石，载纪鸿勋。"
        ],
        "notes": "",
        "id": "7f24259eabeb4adba3c43a1864b1d9cf"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "享太庙乐章 大明舞",
        "preface": "",
        "paragraphs": [
            "五纪更运，三正逓升。",
            "勋华既没，禹汤勃兴。",
            "神武命代，灵睠是膺。",
            "望云彰德，察纬告征。",
            "上纽天维，下安地轴。",
            "征师涿野，万国咸服。",
            "偃伯灵台，九官允穆。",
            "殊域委赆，怀生介福。",
            "大礼既饰，大乐已和。",
            "黑章扰囿，赤字浮河。",
            "功宣载籍，德被咏歌。",
            "克昌厥后，百禄是荷。"
        ],
        "notes": "",
        "id": "b83c11836c3f9f5e2b10951dd53dc1dd"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "享太庙乐章 寿和",
        "preface": "",
        "paragraphs": [
            "八音斯奏，三献毕陈。",
            "宝祚惟永，晖光日新。"
        ],
        "notes": "",
        "id": "45c3ce02dba2c0952b06bc732e8dec58"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "享太庙乐章 舒和",
        "preface": "",
        "paragraphs": [
            "圣敬通神光七庙，灵心荐祚和万方。",
            "严禋克配鸿基远，明德惟馨凤历昌。"
        ],
        "notes": "",
        "id": "0c1036becc1e7cf74350928c08199048"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "享太庙乐章 雍和",
        "preface": "",
        "paragraphs": [
            "於穆清庙，聿修严祀。",
            "四县载陈，三献斯止。",
            "笾豆撤荐，人祗介祉。",
            "神惟格思，锡祚不已。"
        ],
        "notes": "",
        "id": "e9419ed816f681af5dd2cb86a3ea3352"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "享太庙乐章 永和",
        "preface": "",
        "paragraphs": [
            "肃肃清祀，烝烝孝思。",
            "荐享昭备，虔恭在兹。",
            "雍歌撤俎，祝嘏陈辞。",
            "用光武志，永固鸿基。"
        ],
        "notes": "",
        "id": "a2a8e0d87d276b6bd0b7d70677b83089"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "赋西汉",
        "preface": "",
        "paragraphs": [
            "受降临轵道，争长趣鸿门。",
            "驱传渭桥上，观兵细柳屯。",
            "夜宴经柏谷，朝游出杜原。",
            "终藉叔孙礼，方知皇帝尊。"
        ],
        "notes": "",
        "id": "87df146f23f96054596580dfb718de20"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "暮秋言怀",
        "preface": "",
        "paragraphs": [
            "首夏别京辅，杪秋滞三河。",
            "沈沈蓬莱阁，日夕乡思多。",
            "霜剪凉阶蕙，风捎幽渚荷。",
            "岁芳坐沦歇，感此式微歌。"
        ],
        "notes": "",
        "id": "c91973ec9c4717335a334ba38d26dcd7"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "述怀",
        "preface": "",
        "paragraphs": [
            "中原初逐鹿，投笔事戎轩。",
            "纵横计不就，慷慨志犹存。",
            "杖策谒天子，驱马出关门。",
            "请缨系南粤，凭轼下东藩。",
            "郁纡陟高岫，出没望平原。",
            "古木鸣寒鸟，空山啼夜猿。",
            "既伤千里目，还惊九折魂。",
            "岂不惮艰险，深怀国士恩。",
            "季布无二诺，侯嬴重一言。",
            "人生感意气，功名谁复论。"
        ],
        "notes": "",
        "id": "cbcf64cb0263dc51fbc91c0979271b06"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "奉和正日临朝应诏",
        "preface": "",
        "paragraphs": [
            "百灵侍轩后，万国会涂山。",
            "岂如今睿哲，迈古独光前。",
            "声教溢四海，朝宗引百川。",
            "锵洋鸣玉珮，灼烁耀金蝉。",
            "淑景辉雕辇，高旌扬翠烟。",
            "庭实超王会，广乐盛钧天。",
            "既欣东日户，复咏南风篇。",
            "愿奉光华庆，从斯亿万年。"
        ],
        "notes": "",
        "id": "98686436f0990284d48b0cc70eb45925"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "宿沃洲山寺",
        "preface": "",
        "paragraphs": [
            "崆峒山叟到江东，荷杖来寻支遁踪。",
            "马迹几经青草没，仙坛依旧白云封。",
            "一声清磬海边月，十里香风涧底松。",
            "何代沃洲今夜兴，倚杖来听赤城钟。",
            "（见《会稽掇英总集》卷四。",
            "）（按：《全唐诗续补遗》卷二十据《舆地纪胜》卷四，录此诗之后四句，作者作魏证。",
            "陈耀东《全唐诗拾遗》据同治《嵊县志》卷二四收本诗。",
            "魏征平生未至越中，友人赵昌平谓此诗格律非唐初所有，因疑非征作。",
            "因出处较早，姑仍录存。",
            "又按：《会稽掇英总集》，宋孔延之熙宁五年编。",
            "《四库全书总目》卷一八六该集提要云：「延之以会稽山水人物，著美前世，而纪录赋咏，多所散佚。",
            "因博加搜采，旁及碑版石刻，自汉迄宋，凡得铭志歌诗等八百五篇，辑为二十卷。",
            "」今自该集辑出唐人佚诗达百首之多。",
            "）。"
        ],
        "notes": "",
        "id": "40b543600eeef86b2dd2c76e994f8a1f"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "缺题五古诗 一",
        "preface": "",
        "paragraphs": [
            "大道夷且长，窘路狭且促。",
            "修翼无卑栖，远趾不步局。",
            "舒吾凌霄羽，奋此千里足。",
            "超迈绝尘驱，倐忽谁能逐？",
            "贤愚岂常类，禀性在清浊。",
            "富贵有人籍，贫贱无天录。",
            "通塞苟由己，志士不相卜。",
            "陈平敖里社，韩信钓河曲。",
            "终居天下宰，食此万锺禄。",
            "德音流千载，功名重山岳。"
        ],
        "notes": "",
        "id": "02c386c34d93a24b50441d2f59d1e926"
    },
    {
        "author": "魏征",
        "dynasty": "唐",
        "type": "诗",
        "rhythmic": "",
        "title": "缺题五古诗 二",
        "preface": "",
        "paragraphs": [
            "灵芝生河洲，动摇因洪波。",
            "兰荣一何晚，严霜瘁其柯。",
            "哀哉二芳草，不植泰山阿。",
            "文质道所贵，遭时用有嘉。",
            "绛灌临衡宰，谓谊崇浮华。",
            "贤才抑不用，远投荆南沙。",
            "抱玉乘龙骥，不逢乐与和。",
            "安得孔仲尼，为世陈四科。",
            "（见上海大众书局《古今碑帖集成》。",
            "）（按：诗帖为大楷，云出静木斋藏。",
            "末署：「贞观三年。",
            "」原连作一首，详诗意及押韵，当为二诗。",
            "此帖前代未见著录，静木斋亦佚名为谁，是否魏征所作，甚为可疑。",
            "今姑录出，以俟考详。",
            "）。"
        ],
        "notes": "",
        "id": "84327b7637f8f1c6bb2137f857e3fb53"
    }
]