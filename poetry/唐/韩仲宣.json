[
    {
        "author": "韩仲宣",
        "dynasty": "唐",
        "type": "诗",
        "rhythmic": "",
        "title": "晦日宴高氏林亭",
        "preface": "",
        "paragraphs": [
            "欲知行有乐，芳尊对物华。",
            "地接安仁县，园是季伦家。",
            "柳处云疑叶，梅间雪似花。",
            "日落归途远，留兴伴烟霞。"
        ],
        "notes": "",
        "id": "b51278e7ee8b5e0b88995ab4a3e33eef"
    },
    {
        "author": "韩仲宣",
        "dynasty": "唐",
        "type": "诗",
        "rhythmic": "",
        "title": "晦日重宴",
        "preface": "",
        "paragraphs": [
            "凤苑先吹晚，龙楼夕照披。",
            "陈遵已投辖，山公正坐池。",
            "落日催金奏，飞霞送玉巵。",
            "此时陪绮席，不醉欲何为。"
        ],
        "notes": "",
        "id": "5e5e19799db235184d37dbe1ef9cce9a"
    },
    {
        "author": "韩仲宣",
        "dynasty": "唐",
        "type": "诗",
        "rhythmic": "",
        "title": "上元夜效小庾体",
        "preface": "",
        "paragraphs": [
            "他乡月夜人，相伴看灯轮。",
            "光随九华出，影共百枝新。",
            "歌钟盛北里，车马沸南邻。",
            "今宵何处好？惟有洛城春。"
        ],
        "notes": "",
        "id": "67413a78bf73ceed7d5e7cd38c560011"
    },
    {
        "author": "韩仲宣",
        "dynasty": "唐",
        "type": "诗",
        "rhythmic": "",
        "title": "三月三日宴王明府山亭",
        "preface": "",
        "paragraphs": [
            "河滨上巳，洛汭春华。",
            "碧池涵日，翠斝澄霞。",
            "沟垂细柳，岸拥平沙。",
            "歌莺响树，舞蝶惊花。",
            "云浮宝马，水韵香车。",
            "熟记行乐，淹留景斜。"
        ],
        "notes": "",
        "id": "09b82d175c03ca1501de11fb646688e1"
    }
]