[
    {
        "author": "蜀宫群仙",
        "dynasty": "唐",
        "type": "诗",
        "rhythmic": "",
        "title": "后土夫人",
        "preface": "",
        "paragraphs": [
            "偶引群仙到世间，熏风殿里醉华筵。",
            "等闲贪赏不归去，愁杀韦郎一觉眠。"
        ],
        "notes": "",
        "id": "3e3447068ae974521c20bf2cd23a44aa"
    },
    {
        "author": "蜀宫群仙",
        "dynasty": "唐",
        "type": "诗",
        "rhythmic": "",
        "title": "王母",
        "preface": "",
        "paragraphs": [
            "沧海成尘几万秋，碧桃花发长春愁。",
            "不来便是数千载，周穆汉皇何处游。"
        ],
        "notes": "",
        "id": "ef29e3e5ba54b8d18f1b9f7dfb669b1c"
    },
    {
        "author": "蜀宫群仙",
        "dynasty": "唐",
        "type": "诗",
        "rhythmic": "",
        "title": "麻姑",
        "preface": "",
        "paragraphs": [
            "世间何事不潸然，得失人情命不延。",
            "适向蔡家厅上饮，回头已见一千年。"
        ],
        "notes": "",
        "id": "6d9fe7e45922c1b317c7e54d0ea5a198"
    },
    {
        "author": "蜀宫群仙",
        "dynasty": "唐",
        "type": "诗",
        "rhythmic": "",
        "title": "上元夫人",
        "preface": "",
        "paragraphs": [
            "思量往事一愁容，阿母曾邀到汉宫。",
            "城阙不存人不见，茂陵荒草恨无穷。"
        ],
        "notes": "",
        "id": "4f141065e8d2f0c46acb9ddacdb3404c"
    },
    {
        "author": "蜀宫群仙",
        "dynasty": "唐",
        "type": "诗",
        "rhythmic": "",
        "title": "弄玉",
        "preface": "",
        "paragraphs": [
            "采凤飞来到禁闱，便随王母驻瑶池。",
            "如今记得秦楼上，偷见萧郎恼妾时。"
        ],
        "notes": "",
        "id": "48560e5484439de9bcf926a638826848"
    },
    {
        "author": "蜀宫群仙",
        "dynasty": "唐",
        "type": "诗",
        "rhythmic": "",
        "title": "太真",
        "preface": "",
        "paragraphs": [
            "春梦悠扬生下界，一堪成笑一堪悲。",
            "马嵬不是无情地，自遇蓬莱睡觉时。"
        ],
        "notes": "",
        "id": "9af8b2f46acbac164c14ce659e50a551"
    }
]