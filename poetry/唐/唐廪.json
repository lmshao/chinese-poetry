[
    {
        "author": "唐廪",
        "dynasty": "唐",
        "type": "诗",
        "rhythmic": "",
        "title": "杨岐山",
        "preface": "",
        "paragraphs": [
            "逗竹穿花越几村，还从旧路入云门。",
            "翠微不闭楼台出，清吹频回水石喧。",
            "天外鹤归松自老，岩间僧逝塔空存。",
            "重来白首良堪喜，朝露浮生不足言。"
        ],
        "notes": "",
        "id": "68a48dca8fbecc85b982341f312ccc77"
    },
    {
        "author": "唐廪",
        "dynasty": "唐",
        "type": "诗",
        "rhythmic": "",
        "title": "冬日书黎少府山斋",
        "preface": "",
        "paragraphs": [
            "爱此林亭绝，重游亦似新。",
            "山秋同鹤过，水落见鸟频。",
            "映沼荷全绿，侵簷柳尚春。",
            "惜哉无别墅，共作白云人。"
        ],
        "notes": "",
        "id": "82c04a064b047a49e25cc290653ef20c"
    },
    {
        "author": "唐廪",
        "dynasty": "唐",
        "type": "诗",
        "rhythmic": "",
        "title": "云盖山泉",
        "preface": "",
        "paragraphs": [
            "危峤高高几十层，梵王宫里一泉澄。",
            "引来石窦明如玉，泻落山厨冷似冰。",
            "净影不关秋赋客，清音时警夜禅僧。",
            "从兹渡口潺湲去，势入沧溟岂可仍。",
            "。"
        ],
        "notes": "",
        "id": "128077934b605bc43a960d89dae23d96"
    },
    {
        "author": "唐廪",
        "dynasty": "唐",
        "type": "诗",
        "rhythmic": "",
        "title": "题蔡处士居",
        "preface": "",
        "paragraphs": [
            "一亩周旋几十家，舂轮相次好生涯。",
            "鹧鸪近晚啼深竹，㶉𪆟新晴立浅沙。",
            "沃衍共知多黍稷，宽平仍觉富桑麻。",
            "当年何事抛耕钓，木笏蓝衫两鬓华。",
            "（以上《纯常子枝语》四十引《萍乡县志》（均见同治《萍乡县志》卷六。",
            "）。"
        ],
        "notes": "",
        "id": "5320f68e7087ce4f21cdb32e4e8e8c71"
    }
]