[
    {
        "author": "胡嘉鄢",
        "dynasty": "唐",
        "type": "诗",
        "rhythmic": "",
        "title": "送贺秘监归会稽诗",
        "preface": "",
        "paragraphs": [
            "帝乡辞宠命，羽服表华年。",
            "地变君臣礼，门荣父子仙。",
            "凤书开紫观，鹤驾待青田。",
            "归舸蓬莱近，宸章日月悬。",
            "迹光三乐美，声重三疏贤。",
            "即此过函谷，应留《道德篇》。",
            "（同前）（按：《全唐文》卷四○二有胡嘉隐，亦开、天间人，疑为嘉鄢之昆从辈。",
            "）。"
        ],
        "notes": "",
        "id": "438b6116478b644a9cc50fb47560e4b3"
    }
]