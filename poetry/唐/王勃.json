[
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "相和歌辞 铜雀妓 一",
        "preface": "",
        "paragraphs": [
            "妾本深宫妓，曾城闭九重。",
            "君王欢爱尽，歌舞为谁容。",
            "锦衾不复襞，罗衣谁再缝。",
            "高台西北望，流涕向青松。"
        ],
        "notes": "",
        "id": "ae050a2a368ee06ccaa98edc57fdac29"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "相和歌辞 铜雀妓 二",
        "preface": "",
        "paragraphs": [
            "金凤邻铜雀，漳河望邺城。",
            "君王无处所，台榭若平生。",
            "舞筵纷可就，歌梁俨未倾。",
            "西陵松槚冷，谁见绮罗情。"
        ],
        "notes": "",
        "id": "a228507dea7e9de2561196a7f6fd44e3"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "相和歌辞 江南弄",
        "preface": "",
        "paragraphs": [
            "江南弄，巫山连楚梦，行雨行云几相送。",
            "瑶轩金谷上春时，玉童仙女无见期。",
            "紫露香烟眇难托，清风明月遥相思。",
            "遥相思，草徒绿，为听双飞凤凰曲。"
        ],
        "notes": "",
        "id": "ef14c3ba120c04d702d57e80bce1c79a"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "相和歌辞 采莲归",
        "preface": "",
        "paragraphs": [
            "采莲归，绿水芙蓉衣，秋风起浪凫雁飞。",
            "桂棹兰桡下长浦，罗裙玉腕摇轻橹。",
            "叶屿花潭极望平，江讴越吹相思苦。",
            "相思苦，佳期不可驻。",
            "塞外征夫犹未还，江南采莲今已暮。",
            "今已暮，摘莲花，今渠那必尽倡家。",
            "官道城南把桑叶，何如江上采莲花？",
            "莲花复莲花，花叶何重叠。",
            "叶翠本羞眉，花红彊如颊。",
            "佳人不兹期，怅望别离时。",
            "牵花怜共蒂，折藕爱连丝。",
            "故情何处所？新物徒华滋。",
            "不惜南津交佩解，还羞北海雁书迟。",
            "采莲歌有节，采莲夜未歇。",
            "正逢浩荡江上风，又值徘徊江上月。",
            "莲浦夜相逢，吴姬越女何丰茸。",
            "共问寒江千里外，征客关山更几重。"
        ],
        "notes": "",
        "id": "a220eff41e7afe11d1a2405bca42196d"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "杂曲歌辞 秋夜长",
        "preface": "",
        "paragraphs": [
            "秋夜长，殊未央。",
            "月明白露澄清光，层城绮阁遥相望。",
            "遥相望，川无梁。",
            "北风受节鴈南翔，崇兰委质时菊芳。",
            "鸣环曳履出长廊，为君秋夜捣衣裳。",
            "纤罗对凤皇，丹绮双鸳鸯。",
            "调砧乱杵思自伤，思自伤，征夫万里戍他乡。",
            "鹤关音信断，龙门道路长。",
            "所在天一方，寒衣徒自香。"
        ],
        "notes": "",
        "id": "e8f1745e32b176809b4ca3476b52a468"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "杂曲歌辞 杂曲",
        "preface": "",
        "paragraphs": [
            "智琼神女，来访文君。",
            "蛾眉始约，罗袖初薰。",
            "歌齐曲韵，舞乱行分。",
            "若向阳台荐枕，何啻得胜朝云。"
        ],
        "notes": "",
        "id": "f123ff9436456fb53f43216497dbd248"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "倬彼我系 一",
        "preface": "",
        "paragraphs": [
            "倬彼我系，出自有周。",
            "分疆锡社，派别支流。",
            "居衞仕宋，臣嬴相刘。",
            "廼武廼文，或公或侯。"
        ],
        "notes": "",
        "id": "6be075e669da8c88ce61e90b64118606"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "倬彼我系 二",
        "preface": "",
        "paragraphs": [
            "晋历崩坼，衣冠扰弊。",
            "粤自太原，播徂江澨。",
            "礼丧贤隐，时屯道闭。",
            "王室如毁，生人多殪。"
        ],
        "notes": "",
        "id": "3bf3050b7c7cdefb85dab2c5f1ec8b10"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "倬彼我系 三",
        "preface": "",
        "paragraphs": [
            "伊我有器，思逢其主。",
            "自东施西，择木开宇。",
            "田彼河曲，家乎汾浦。",
            "天未厌乱，吾将谁辅。"
        ],
        "notes": "",
        "id": "f9d0030698dd5e12a88815a67bb658db"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "倬彼我系 四",
        "preface": "",
        "paragraphs": [
            "伊我祖德，思济九埏。",
            "不常厥所，于兹五迁。",
            "欲及时也，夫岂愿焉。",
            "其位虽屈，其言则传。"
        ],
        "notes": "",
        "id": "58c7acb757fba92ecb4a591a434e54d6"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "倬彼我系 五",
        "preface": "",
        "paragraphs": [
            "爰述帝制，大搜王道。",
            "曰天曰人，是祖是考。",
            "礼乐咸若，诗书具草。",
            "贻厥孙谋，永为家宝。"
        ],
        "notes": "",
        "id": "260427a6e775675062ebd0b747aead72"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "倬彼我系 六",
        "preface": "",
        "paragraphs": [
            "伊余小子，信慙明哲。",
            "彼网有条，彼车有辙。",
            "思屏人事，克终前烈。",
            "于嗟代网，卒余来絏。"
        ],
        "notes": "",
        "id": "91e309f3fc3777c2be39209a3a9877d4"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "倬彼我系 七",
        "preface": "",
        "paragraphs": [
            "来絏伊何，谓余曰仕。",
            "我瞻先达，三十方起。",
            "夫岂不怀，高山仰止。",
            "愿言毓德，啜菽饮水。"
        ],
        "notes": "",
        "id": "40cdb29409c241ce0bfedd89b0b98091"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "倬彼我系 八",
        "preface": "",
        "paragraphs": [
            "有鸟反哺，其声嗷嗷。",
            "言念旧德，忧心忉忉。",
            "今我不养，岁月其滔。",
            "僶俛从役，岂敢告劳。"
        ],
        "notes": "",
        "id": "e336b9132d9abb727a5f08971baa541d"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "倬彼我系 九",
        "preface": "",
        "paragraphs": [
            "从役伊何，薄求卑位。",
            "告劳伊何，来参卿事。",
            "名存实爽，负信愆义。",
            "静言遐思，中心是愧。"
        ],
        "notes": "",
        "id": "8af81b252f73faa9b8c4e1453e2f385d"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "上巳浮江宴韵得阯字",
        "preface": "",
        "paragraphs": [
            "披观玉京路，驻赏金台阯。",
            "逸兴怀九仙，良辰倾四美。",
            "松吟白云际，桂馥青溪里。",
            "别有江海心，日暮情何已。"
        ],
        "notes": "",
        "id": "14499913b879194f8d192daf69165841"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "春日宴乐游园赋韵得接字",
        "preface": "",
        "paragraphs": [
            "帝里寒光尽，神臯春望浃。",
            "梅郊落晚英，柳甸惊初叶。",
            "流水抽奇弄，崩云洒芳牒。",
            "清尊湛不空，暂喜平生接。"
        ],
        "notes": "",
        "id": "fde50d053b5adcac98226ea28a5c4bf7"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "山亭夜宴",
        "preface": "",
        "paragraphs": [
            "桂宇幽襟积，山亭凉夜永。",
            "森沈野径寒，肃穆岩扉静。",
            "竹晦南汀色，荷翻北潭影。",
            "清兴殊未阑，林端照初景。"
        ],
        "notes": "",
        "id": "774115cbafb2137e8108004e0eecea58"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "咏风",
        "preface": "",
        "paragraphs": [
            "肃肃凉景生，加我林壑清。",
            "驱烟寻磵户，卷雾出山楹。",
            "去来固无迹，动息如有情。",
            "日落山水静，为君起松声。"
        ],
        "notes": "",
        "id": "c90e3db2d7768051e4c6d60d73b6bdbb"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "怀仙",
        "preface": "",
        "paragraphs": [
            "鹤岑有奇径，麟洲富仙家。",
            "紫泉漱珠液，玄岩列丹葩。",
            "常希披尘网，眇然登云车。",
            "鸾情极霄汉，凤想疲烟霞。",
            "道存蓬瀛近，意惬朝市赊。",
            "无为坐惆怅，虚此江上华。"
        ],
        "notes": "",
        "id": "b286242657fbbcc94830769b5512d7dc"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "忽梦游仙",
        "preface": "",
        "paragraphs": [
            "仆本江上客，牵迹在方内。",
            "寤寐霄汉间，居然有灵对。",
            "翕尔登霞首，依然蹑云背。",
            "电策驱龙光，烟途俨鸾态。",
            "乘月披金帔，连星解琼珮。",
            "浮识俄易归，真游邈难再。",
            "寥廓沈遐想，周遑奉遗诲。",
            "流俗非我乡，何当释尘昧。"
        ],
        "notes": "",
        "id": "da38aabca6503b0865e490304e18996e"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "杂曲",
        "preface": "",
        "paragraphs": [
            "智琼神女，来访文君。",
            "蛾眉始约，罗袖初薰。",
            "歌齐曲韵，舞乱行纷。",
            "若向阳台荐枕，何啻得胜朝云。"
        ],
        "notes": "",
        "id": "f123ff9436456fb53f43216497dbd248"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "秋夜长",
        "preface": "",
        "paragraphs": [
            "秋夜长，殊未央。",
            "月明白露澄清光，层城绮阁遥相望。",
            "遥相望，川无梁。",
            "北风受节南雁翔，崇兰委质时菊芳。",
            "鸣环曳履出长廊，为君秋夜捣衣裳。",
            "纤罗对凤皇，丹绮双鸳鸯。",
            "调砧乱杵思自伤，思自伤，征夫万里戍他乡。",
            "鹤关音信断，龙门道路长。",
            "君在天一方，寒衣徒自香。"
        ],
        "notes": "",
        "id": "e8f1745e32b176809b4ca3476b52a468"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "采莲曲",
        "preface": "",
        "paragraphs": [
            "采莲归，绿水芙蓉衣。",
            "秋风起浪凫雁飞，桂櫂兰桡下长浦。",
            "罗裙玉腕轻摇橹，叶屿花潭极望平。",
            "江讴越吹相思苦，相思苦，佳期不可驻。",
            "塞外征夫犹未还，江南采莲今已暮。",
            "今已暮，采莲花，渠今那必尽娼家。",
            "官道城南把桑叶，何如江上采莲花。",
            "莲花复莲花，花叶何稠叠。",
            "叶翠本羞眉，花红强如颊。",
            "佳人不在兹，怅望别离时。",
            "牵花怜共蒂，折藕爱连丝。",
            "故情无处所，新物从华滋。",
            "不惜西津交佩解，还羞北海雁书迟。",
            "采莲歌有节，采莲夜未歇。",
            "正逢浩荡江上风，又值裴回江上月。",
            "裴回莲浦夜相逢，吴姬越女何丰茸。",
            "共问寒江千里外，征客关山路几重。"
        ],
        "notes": "",
        "id": "a220eff41e7afe11d1a2405bca42196d"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "临高台",
        "preface": "",
        "paragraphs": [
            "临高台，高台迢遰绝浮埃。",
            "瑶轩绮构何崔嵬，鸾歌凤吹清且哀。",
            "俯瞰长安道，萋萋御沟草。",
            "斜对甘泉路，苍苍茂陵树。",
            "高台四望同，帝乡佳气郁葱葱。",
            "紫阁丹楼纷照耀，璧房锦殿相玲珑。",
            "东弥长乐观，西指未央宫。",
            "赤城映朝日，绿树摇春风。",
            "旗亭百隧开新市，甲第千甍分戚里。",
            "朱轮翠盖不胜春，叠榭层楹相对起。",
            "复有青楼大道中，绣户文窗雕绮栊。",
            "锦衾夜不襞，罗帷昼未空。",
            "歌屏朝揜翠，妆镜晚窥红。",
            "为君安宝髻，蛾眉罢花丛。",
            "尘间狭路黯将暮，云间月色明如素。",
            "鸳鸯池上两两飞，凤凰楼下双双度。",
            "物色正如此，佳期那不顾。",
            "银鞍绣毂盛繁华，可怜今夜宿娼家。",
            "娼家少妇不须颦，东园桃李片时春。",
            "君看旧日高台处，柏梁铜雀生黄尘。"
        ],
        "notes": "",
        "id": "f40767121359e737e849c8a83d60e02d"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "滕王阁",
        "preface": "",
        "paragraphs": [
            "滕王高阁临江渚，珮玉鸣鸾罢歌舞。",
            "画栋朝飞南浦云，珠帘暮卷西山雨。",
            "闲云潭影日悠悠，物换星移几度秋。",
            "阁中帝子今何在？槛外长江空自流。"
        ],
        "notes": "",
        "id": "89c2741dbc32512343a566d9d1cfeebc"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "江南弄",
        "preface": "",
        "paragraphs": [
            "江南弄，巫山连楚梦，行雨行云几相送。",
            "瑶轩金谷上春时，玉童仙女无见期。",
            "紫露香烟渺难托，清风明月遥相思。",
            "遥相思，草徒绿，为听双飞凤凰曲。"
        ],
        "notes": "",
        "id": "ef14c3ba120c04d702d57e80bce1c79a"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "圣泉宴",
        "preface": "",
        "paragraphs": [
            "披襟乘石磴，列籍俯春泉。",
            "兰气熏山酌，松声韵野弦。",
            "影飘垂叶外，香度落花前。",
            "兴洽林塘晚，重岩起夕烟。"
        ],
        "notes": "",
        "id": "7ecbd3b4c9f9d09cf49e8f2aa4f9e95f"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "寻道观",
        "preface": "",
        "paragraphs": [
            "芝廛光分野，蓬阙盛规模。",
            "碧坛清桂阈，丹洞肃松枢。",
            "玉笈三山记，金箱五岳图。",
            "苍虬不可得，空望白云衢。"
        ],
        "notes": "",
        "id": "80b6eb6eedb1ed38b72cdf623d1adb3a"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "散关晨度",
        "preface": "",
        "paragraphs": [
            "关山凌旦开，石路无尘埃。",
            "白马高谭去，青牛真气来。",
            "重门临巨壑，连栋起崇隈。",
            "即今扬策度，非是弃𦈡回。"
        ],
        "notes": "",
        "id": "0c4001845d7a5fd8e6d3bb4dbd847cef"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "别薛华",
        "preface": "",
        "paragraphs": [
            "送送多穷路，遑遑独问津。",
            "悲凉千里道，凄断百年身。",
            "心事同漂泊，生涯共苦辛。",
            "无论去与住，俱是梦中人。"
        ],
        "notes": "",
        "id": "5e9a63b2389c999e59b4482818035c02"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "重别薛华",
        "preface": "",
        "paragraphs": [
            "明月沈珠浦，秋风濯锦川。",
            "楼台临绝岸，洲渚亘长天。",
            "旅泊成千里，栖遑共百年。",
            "穷途唯有泪，还望独潸然。"
        ],
        "notes": "",
        "id": "a1c4e8b9f32f00fce89f2c2e27370e77"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "游梵宇三觉寺",
        "preface": "",
        "paragraphs": [
            "杏阁披青磴，雕台控紫岑。",
            "叶齐山路狭，花积野坛深。",
            "萝幌栖禅影，松门听梵音。",
            "遽忻陪妙躅，延赏涤烦襟。"
        ],
        "notes": "",
        "id": "eddbf886e86e9f478de9db191b99a9a3"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "麻平晚行",
        "preface": "",
        "paragraphs": [
            "百年怀土望，千里倦游情。",
            "高低寻戍道，远近听泉声。",
            "磵叶才分色，山花不辨名。",
            "羁心何处尽？风急暮猨清。"
        ],
        "notes": "",
        "id": "fca1103a5a14dc071196ea9828ecb325"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "送卢主簿",
        "preface": "",
        "paragraphs": [
            "穷途非所恨，虚室自相依。",
            "城阙居年满，琴尊俗事稀。",
            "开襟方未已，分袂忽多违。",
            "东岩富松竹，岁暮幸同归。"
        ],
        "notes": "",
        "id": "2aff5e7beb06bdfc0ffe1d4c1722ca3a"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "饯韦兵曹",
        "preface": "",
        "paragraphs": [
            "征骖临野次，别袂惨江垂。",
            "川霁浮烟歛，山明落照移。",
            "鹰风凋晚叶，蝉露泣秋枝。",
            "亭臯分远望，延想间云涯。"
        ],
        "notes": "",
        "id": "1c9eae715ecb4ad8ec5a8802a9f5bd5a"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "白下驿饯唐少府",
        "preface": "",
        "paragraphs": [
            "下驿穷交日，昌亭旅食年。",
            "相知何用早，怀抱即依然。",
            "浦楼低晚照，乡路隔风烟。",
            "去去如何道，长安在日边。"
        ],
        "notes": "",
        "id": "b3d192e741f7f5b6a6ecf5ddc118d989"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "杜少府之任蜀州",
        "preface": "",
        "paragraphs": [
            "城阙辅三秦，风烟望五津。",
            "与君离别意，同是宦游人。",
            "海内存知己，天涯若比隣。",
            "无为在岐路，儿女共沾巾。"
        ],
        "notes": "",
        "id": "ca114b1e8384b71cb84c0b2bcd823f7d"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "仲春郊外",
        "preface": "",
        "paragraphs": [
            "东园垂柳径，西堰落花津。",
            "物色连三月，风光绝四隣。",
            "鸟飞村觉曙，鱼戏水知春。"
        ],
        "notes": "",
        "id": "029236d00f2a5578e143f0e2756104cf"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "郊兴",
        "preface": "",
        "paragraphs": [
            "空园歌独酌，春日赋闲居。",
            "泽兰侵小径，河柳覆长渠。",
            "雨去花光湿，风归叶影疎。",
            "山人不惜醉，唯畏绿尊虚。"
        ],
        "notes": "",
        "id": "73394494c3671676d0bd8acb59677a29"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "郊园即事",
        "preface": "",
        "paragraphs": [
            "烟霞春旦赏，松竹故年心。",
            "断山疑画障，县溜泻鸣琴。",
            "草徧南亭合，花开北院深。",
            "闲居饶酒赋，随兴欲抽簪。"
        ],
        "notes": "",
        "id": "94c0b571f3393e7fe200691fe8f0e65d"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "观佛迹寺",
        "preface": "",
        "paragraphs": [
            "莲座神容俨，松崖圣趾余。",
            "年长金迹浅，地久石文疎。",
            "颓华临曲磴，倾影赴前除。",
            "共嗟陵谷远，俄视化城虚。"
        ],
        "notes": "",
        "id": "8bf1e067794084603c8aafe5a293cdf1"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "山居晚眺赠王道士",
        "preface": "",
        "paragraphs": [
            "金坛疎俗宇，玉洞侣仙群。",
            "花枝栖晚露，峰叶度晴云。",
            "斜照移山影，回沙拥籀文。",
            "琴尊方待兴，竹树已迎曛。"
        ],
        "notes": "",
        "id": "00c78cdcb5d9ff8f0835e9dc20b70c8d"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "八仙迳",
        "preface": "",
        "paragraphs": [
            "柰园欣八正，松岩访九仙。",
            "援萝窥雾术，攀林俯云烟。",
            "代北鸾骖至，辽西鹤骑旋。",
            "终希脱尘网，连翼下芝田。"
        ],
        "notes": "",
        "id": "fa870025af9bee4459ce05bfe0adde0e"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "春日还郊",
        "preface": "",
        "paragraphs": [
            "闲情兼嘿语，携杖赴岩泉。",
            "草绿萦新带，榆青缀古钱。",
            "鱼床侵岸水，鸟路入山烟。",
            "还题平子赋，花树满春田。"
        ],
        "notes": "",
        "id": "07250540fd2f056bf3f1927811fff9a3"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "对酒春园作",
        "preface": "",
        "paragraphs": [
            "投簪下山阁，携酒对河梁。",
            "狭水牵长镜，高花送断香。",
            "繁莺歌似曲，疎蝶舞成行。",
            "自然催一醉，非但阅年光。"
        ],
        "notes": "",
        "id": "037e0c6ca9e98f528de3ca7f276570f8"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "观内怀仙",
        "preface": "",
        "paragraphs": [
            "玉架残书隐，金坛旧迹迷。",
            "牵花寻紫涧，步叶下清谿。",
            "琼浆犹类乳，石髓尚如泥。",
            "自能成羽翼，何必仰云梯。"
        ],
        "notes": "",
        "id": "5b30ab58de717d9c655d818d8e2a33f3"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "秋日别王长史",
        "preface": "",
        "paragraphs": [
            "别路余千里，深恩重百年。",
            "正悲西候日，更动北梁篇。",
            "野色笼寒雾，山光歛暮烟。",
            "终知难再奉，怀德自潸然。"
        ],
        "notes": "",
        "id": "0147865e67c72f33d2edf9fcdb283aab"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "上巳浮江宴韵得遥字",
        "preface": "",
        "paragraphs": [
            "上巳年光促，中川兴绪遥。",
            "绿齐山叶满，红泄片花销。",
            "泉声喧后涧，虹影照前桥。",
            "遽悲春望远，江路积波潮。"
        ],
        "notes": "",
        "id": "3bdbdf390d3c3c32bb51b77b5576ce6f"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "长柳",
        "preface": "",
        "paragraphs": [
            "晨征犯烟磴，夕憩在云关。",
            "晚风清近壑，新月照澄湾。",
            "郊童樵唱返，津叟钓歌还。",
            "客行无与晤，赖此释愁颜。"
        ],
        "notes": "",
        "id": "872a16e2ea12113b2384d85a5c6e74f6"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "铜雀妓二首 一",
        "preface": "",
        "paragraphs": [
            "金凤隣铜雀，漳河望邺城。",
            "君王无处所，台榭若平生。",
            "舞席纷何就，歌梁俨未倾。",
            "西陵松槚冷，谁见绮罗情。"
        ],
        "notes": "",
        "id": "cba4ed49acaeb30daa2b44a6231d3adc"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "铜雀妓二首 二",
        "preface": "",
        "paragraphs": [
            "妾本深宫妓，层城闭九重。",
            "君王欢爱尽，歌舞为谁容。",
            "锦衾不复襞，罗衣谁再缝。",
            "高台西北望，流涕向青松。"
        ],
        "notes": "",
        "id": "ae050a2a368ee06ccaa98edc57fdac29"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "羁游饯别",
        "preface": "",
        "paragraphs": [
            "客心悬陇路，游子倦江干。",
            "槿丰朝砌静，筿密夜窗寒。",
            "琴声销别恨，风景驻离欢。",
            "宁觉山川远，悠悠旅思难。"
        ],
        "notes": "",
        "id": "bdb7469401b7f9246d43ed1651b8e7c8"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "易阳早发",
        "preface": "",
        "paragraphs": [
            "饬装侵晓月，奔策候残星。",
            "危阁寻丹障，回梁属翠屏。",
            "云间迷树影，雾里失峰形。",
            "复此凉飙至，空山飞夜萤。"
        ],
        "notes": "",
        "id": "ba43765f0c39c01bd0d1bdf92af86b3e"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "焦岸早行和陆四",
        "preface": "",
        "paragraphs": [
            "侵星违旅馆，乘月戒征俦。",
            "复嶂迷晴色，虚岩辨暗流。",
            "猿吟山漏晓，萤散野风秋。",
            "故人渺何际，乡关云雾浮。"
        ],
        "notes": "",
        "id": "df5a7dab2ff2c75cca522e84d850c5ae"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "深湾夜宿",
        "preface": "",
        "paragraphs": [
            "津涂临巨壑，村宇架危岑。",
            "堰绝滩声隐，风交树影深。",
            "江童暮理楫，山女夜调砧。",
            "此时故乡远，宁知游子心。"
        ],
        "notes": "",
        "id": "7b5904a3b3ddd6c0ca7694b04843dbdd"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "伤裴录事丧子",
        "preface": "",
        "paragraphs": [
            "兰阶霜候早，松露穸台深。",
            "魄散珠胎没，芳销玉树沈。",
            "露文晞宿草，烟照惨平林。",
            "芝焚空欢息，流恨满籝金。"
        ],
        "notes": "",
        "id": "ea90bcf0f6e1114d5de0746fa6e23b8d"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "泥谿",
        "preface": "",
        "paragraphs": [
            "弭櫂凌奔壑，低鞭蹑峻岐。",
            "江涛出岸险，峰磴入云危。",
            "溜急船文乱，岩斜骑影移。",
            "水烟笼翠渚，山照落丹崖。",
            "风生苹浦叶，露泣竹潭枝。",
            "泛水虽云美，劳歌谁复知。"
        ],
        "notes": "",
        "id": "d218ef7527b9ed29dafe7b396a0e827e"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "三月曲水宴得烟字",
        "preface": "",
        "paragraphs": [
            "彭泽官初去，河阳赋始传。",
            "田园归旧国，诗酒间长筵。",
            "列室窥丹洞，分楼瞰紫烟。",
            "萦回亘津渡，出没控郊鄽。",
            "凤琴调上客，龙辔俨群仙。",
            "松石偏宜古，藤萝不记年。",
            "重簷交密树，复磴拥危泉。",
            "抗石晞南岭，乘沙眇北川。",
            "傅岩来筑处，磻谿入钓前。",
            "日斜真趣远，幽思梦凉蝉。"
        ],
        "notes": "",
        "id": "c2978dac413ac93918139bd1906b2dc2"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "秋日仙游观赠道士",
        "preface": "",
        "paragraphs": [
            "石图分帝宇，银牒洞灵宫。",
            "回丹萦岫室，复翠上岩栊。",
            "雾浓金灶静，云暗玉坛空。",
            "野花常捧露，山叶自吟风。",
            "林泉明月在，诗酒故人同。",
            "待余逢石髓，从尔命飞鸿。"
        ],
        "notes": "",
        "id": "a1281a164ef69ad7e672b37eb39be29f"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "晚留凤州",
        "preface": "",
        "paragraphs": [
            "宝鸡辞旧役，仙凤历遗墟。",
            "去此近城阙，青山明月初。"
        ],
        "notes": "",
        "id": "3bba80cae3640dc089503f903b2268a4"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "羁春",
        "preface": "",
        "paragraphs": [
            "客心千里倦，春事一朝归。",
            "还伤北园里，重见落花飞。"
        ],
        "notes": "",
        "id": "2772f2488ef1119f382d5c3353733bf3"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "林塘怀友",
        "preface": "",
        "paragraphs": [
            "芳屏画春草，仙杼织朝霞。",
            "何如山水路，对面即飞花。"
        ],
        "notes": "",
        "id": "f1cd6afe13bf587ab348bfc435cf7722"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "山扉夜坐",
        "preface": "",
        "paragraphs": [
            "抱琴开野室，携酒对情人。",
            "林塘花月下，别似一家春。"
        ],
        "notes": "",
        "id": "5e5ca15d5f151cf4b406a427e8d2e0dd"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "春庄",
        "preface": "",
        "paragraphs": [
            "山中兰叶径，城外李桃园。",
            "岂知人事静，不觉鸟声喧。"
        ],
        "notes": "",
        "id": "d695f37965501f4cca7700a9f09588fb"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "春游",
        "preface": "",
        "paragraphs": [
            "客念纷无极，春泪倍成行。",
            "今朝花树下，不觉恋年光。"
        ],
        "notes": "",
        "id": "b37aa7849445e676ab872ef8fe31a871"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "春园",
        "preface": "",
        "paragraphs": [
            "山泉两处晚，花柳一园春。",
            "还持千日醉，共作百年人。"
        ],
        "notes": "",
        "id": "5e0682f4aaec7148b07b17a944be65d0"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "林泉独饮",
        "preface": "",
        "paragraphs": [
            "丘壑经涂赏，花柳遇时春。",
            "相逢今不醉，物色自轻人。"
        ],
        "notes": "",
        "id": "461886eb56bdaa115b48fc0c113b5e56"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "登城春望",
        "preface": "",
        "paragraphs": [
            "物外山川近，晴初景霭新。",
            "芳郊花柳遍，何处不宜春。"
        ],
        "notes": "",
        "id": "0662beff5a9a861e3b124653d4ce708c"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "他乡叙兴",
        "preface": "",
        "paragraphs": [
            "缀叶归烟晚，乘花落照春。",
            "边城琴酒处，俱是越乡人。"
        ],
        "notes": "",
        "id": "42aab01711d3a2993cdebdb41feb927b"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "夜兴",
        "preface": "",
        "paragraphs": [
            "野烟含夕渚，山月照秋林。",
            "还将中散兴，来偶步兵琴。"
        ],
        "notes": "",
        "id": "169ee2cb00145a92bf80fcc53b1c2588"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "临江二首 一",
        "preface": "",
        "paragraphs": [
            "泛泛东流水，飞飞北上尘。",
            "归骖将别櫂，俱是倦游人。"
        ],
        "notes": "",
        "id": "022c307930a8a834f49512df53b07700"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "临江二首 二",
        "preface": "",
        "paragraphs": [
            "去骖嘶别路，归櫂隐寒洲。",
            "江臯木叶下，应想故城秋。"
        ],
        "notes": "",
        "id": "d53a22e52b24459521d3db40061758d9"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "江亭夜月送别二首 一",
        "preface": "",
        "paragraphs": [
            "江送巴南水，山横塞北云。",
            "津亭秋月夜，谁见泣离群。"
        ],
        "notes": "",
        "id": "da5e6ab903753ab78d517f76ccd84b40"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "江亭夜月送别二首 二",
        "preface": "",
        "paragraphs": [
            "乱烟笼碧砌，飞月向南端。",
            "寂寂离亭掩，江山此夜寒。"
        ],
        "notes": "",
        "id": "f34b055f7f1b8e41074c1b6c72ba71fb"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "别人四首 一",
        "preface": "",
        "paragraphs": [
            "久客逢余闰，他乡别故人。",
            "自然堪下泪，谁忍望征尘。"
        ],
        "notes": "",
        "id": "b22122d1d08cde28143d64a35e3bc6b4"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "别人四首 二",
        "preface": "",
        "paragraphs": [
            "江上风烟积，山幽云雾多。",
            "送君南浦外，还望将如何。"
        ],
        "notes": "",
        "id": "8f3fadc1caae55a0a27146073e905264"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "别人四首 三",
        "preface": "",
        "paragraphs": [
            "桂轺虽不驻，兰筵幸未开。",
            "林塘风月赏，还待故人来。"
        ],
        "notes": "",
        "id": "193ad1ee60685c2ec42fda40d120bfc8"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "别人四首 四",
        "preface": "",
        "paragraphs": [
            "霜华净天末，雾色笼江际。",
            "客子常畏人，何为久留滞。"
        ],
        "notes": "",
        "id": "64bf67027880f7101ecc7ad91e6b86e1"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "赠李十四四首 一",
        "preface": "",
        "paragraphs": [
            "野客思茅宇，山人爱竹林。",
            "琴尊唯待处，风月自相寻。"
        ],
        "notes": "",
        "id": "ecd37ab75e2e7b235b3c539e0ca68d4a"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "赠李十四四首 二",
        "preface": "",
        "paragraphs": [
            "小径偏宜草，空庭不厌花。",
            "平生诗与酒，自得会仙家。"
        ],
        "notes": "",
        "id": "b09495274b13c5dae40df0444f406c0c"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "赠李十四四首 三",
        "preface": "",
        "paragraphs": [
            "乱竹开三径，飞花满四邻。",
            "从来扬子宅，别有尚玄人。"
        ],
        "notes": "",
        "id": "5e1cadd3a44e8676e74c3654686f3ef0"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "赠李十四四首 四",
        "preface": "",
        "paragraphs": [
            "风筵调桂轸，月径引藤杯。",
            "直当花院里，书斋望晓开。"
        ],
        "notes": "",
        "id": "7e5b0459c087ddfd965b5248691efe82"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "早春野望",
        "preface": "",
        "paragraphs": [
            "江旷春潮白，山长晓岫青。",
            "他乡临睨极，花柳映边亭。"
        ],
        "notes": "",
        "id": "dfcc5c96906ec86cb1bc4472ca4cb304"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "山中",
        "preface": "",
        "paragraphs": [
            "长江悲已滞，万里念将归。",
            "况属高风晚，山山黄叶飞。"
        ],
        "notes": "",
        "id": "4b5737c615b76435dce9c723ca4ed0c5"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "冬郊行望",
        "preface": "",
        "paragraphs": [
            "桂密岩花白，梨疎林叶红。",
            "江臯寒望尽，归念断征篷。"
        ],
        "notes": "",
        "id": "c9a4c60b2c7132bfa29589560842243e"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "寒夜思友三首 一",
        "preface": "",
        "paragraphs": [
            "久别侵怀抱，他乡变容色。",
            "月下调鸣琴，相思此何极。"
        ],
        "notes": "",
        "id": "444884f299a07896d7594a8194771a02"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "寒夜思友三首 二",
        "preface": "",
        "paragraphs": [
            "云间征思断，月下归愁切。",
            "鸿雁西南飞，如何故人别。"
        ],
        "notes": "",
        "id": "46eca2a6a45464c40f204bec6ce102c8"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "寒夜思友三首 三",
        "preface": "",
        "paragraphs": [
            "朝朝翠山下，夜夜苍江曲。",
            "复此遥相思，清尊湛芳绿。"
        ],
        "notes": "",
        "id": "11c191a4d2f37f518cb38140fccad2cd"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "始平晚息",
        "preface": "",
        "paragraphs": [
            "观阙长安近，江山蜀路赊。",
            "客行朝复夕，无处是乡家。"
        ],
        "notes": "",
        "id": "7efa87e76fa791374e9172485b5d8f09"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "扶风昼届离京浸远",
        "preface": "",
        "paragraphs": [
            "帝里金茎去，扶风石柱来。",
            "山川殊未已，行路方悠哉。"
        ],
        "notes": "",
        "id": "8fd07da9960fe7418f173ba25bca5ddc"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "普安建阴题壁",
        "preface": "",
        "paragraphs": [
            "江汉深无极，梁岷不可攀。",
            "山川云雾里，游子几时还。"
        ],
        "notes": "",
        "id": "66aacb8584e8435127da7b31e9db8851"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "九日",
        "preface": "",
        "paragraphs": [
            "九日重阳节，开门有菊花。",
            "不知来送酒，若个是陶家。"
        ],
        "notes": "",
        "id": "2bd1af2d993f7820a4771cfc28608e71"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "秋江送别二首 一",
        "preface": "",
        "paragraphs": [
            "早是他乡值早秋，江亭明月带江流。",
            "已觉逝川伤别念，复看津树隐离舟。"
        ],
        "notes": "",
        "id": "ea87555c748270f15595dc892f13a134"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "秋江送别二首 二",
        "preface": "",
        "paragraphs": [
            "归舟归骑俨成行，江南江北互相望。",
            "谁谓波澜才一水，已觉山川是两乡。"
        ],
        "notes": "",
        "id": "5aeee830abcbb04130d70f0ad81371e2"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "蜀中九日",
        "preface": "",
        "paragraphs": [
            "九月九日望乡台，他席他乡送客杯。",
            "人情已厌南中苦，鸿雁那从北地来。"
        ],
        "notes": "",
        "id": "5a93f9d387c7e78adb4f235d2d474768"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "寒夜怀友杂体二首 一",
        "preface": "",
        "paragraphs": [
            "北山烟雾始茫茫，南津霜月正苍苍。",
            "秋深客思纷无已，复值征鸿中夜起。"
        ],
        "notes": "",
        "id": "9b134decb93ff8309c23334080731c04"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "寒夜怀友杂体二首 二",
        "preface": "",
        "paragraphs": [
            "复阁重楼向浦开，秋风明月度江来。",
            "故人故情怀故宴，相望相思不相见。"
        ],
        "notes": "",
        "id": "6e94b9def5c816ea8b1a0e1cc019a952"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "落花落",
        "preface": "",
        "paragraphs": [
            "落花落，落花纷漠漠。",
            "绿叶青跗映丹萼，与君裴回上金阁。",
            "影拂粧阶玳瑁筵，香飘舞馆茱萸幙。",
            "落花飞，撩乱入中帷。",
            "落花春正满，春人归不归。",
            "落花度，氛氲遶高树。",
            "落花春已繁，春人春不顾。",
            "绮阁青台静且闲，罗袂红巾复往还。",
            "盛年不再得，高枝难重攀。",
            "试复旦游落花里，暮宿落花间。",
            "与君落花院，台上起双鬟。"
        ],
        "notes": "",
        "id": "570be705dffc208cc12581f572e00185"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "九日怀封元寂",
        "preface": "",
        "paragraphs": [
            "九日郊原望，平野遍霜威。",
            "兰气添新酌，花香染别衣。",
            "九秋良会少，千里故人稀。",
            "今日龙山外，当忆雁书归。"
        ],
        "notes": "",
        "id": "84707fb041773996ec333a8db90deb06"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "出境游山二首 一",
        "preface": "",
        "paragraphs": [
            "源水终无路，山阿若有人。",
            "驱羊先动石，走兔欲投巾。",
            "洞晚秋泉冷，岩朝古树新。",
            "峰斜连鸟翅，磴叠上鱼鳞。",
            "化鹤千龄早，元龟六代春。",
            "浮云今可驾，沧海自成尘。"
        ],
        "notes": "",
        "id": "169c08cd5d0991648fb6439630a9b0fb"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "出境游山二首 二",
        "preface": "",
        "paragraphs": [
            "振翮凌霜吹，正月伫天浔。",
            "回镳凌翠壑，飞轸控青岑。",
            "岩深灵灶没，涧毁石渠沈。",
            "宫阙云间近，江山物外临。",
            "玉坛栖暮夜，珠洞结秋阴。",
            "萧萧离俗影，扰扰望乡心。",
            "谁意山游好屡伤人事侵。"
        ],
        "notes": "",
        "id": "c47421d793b52f5b5ccf51bbfe74a8ce"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "河阳桥代窦郎中佳人答杨中舍",
        "preface": "",
        "paragraphs": [
            "披风听鸟长河路，临津织女遥相妬。",
            "判知秋夕带啼还，那及春朝携手度。"
        ],
        "notes": "",
        "id": "9b53e896124b98813db9297a4a75c77a"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "幽居（斯五五五。下同）",
        "preface": "",
        "paragraphs": [
            "涧户风前竹，山空月下琴。",
            "（项疑「山空」为「山窗」之误。",
            "）唯余两□□，应尽百年心。"
        ],
        "notes": "",
        "id": "7fd1d9f640250c948b28318c5fe9c4a6"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "寺中观卧像",
        "preface": "",
        "paragraphs": [
            "净宇流金□，直诚翳宝床。",
            "自应归寂灭，非是倦津梁。"
        ],
        "notes": "",
        "id": "c989ba62f91f746a8734b0e1fda99c83"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "玄武山圣水宴（幷序）",
        "preface": "",
        "paragraphs": [
            "玄武山有圣泉焉，浸淫历数百千年，（「历」字据阳熙晋《骆临海集笺注》卷九补。",
            "陈熙晋云：「此序各本皆不载，今从《全唐文》录出。",
            "」「子安在梓州所作诗文尚多，恐非骆文。",
            "」）垂岩沁涌，接磴分流，下瞰长江，沙堤石岸，咸古人遗迹也。",
            "兹乃青苹绿芰，紫苔苍藓，遂使江湖思远，寤寐寄托。",
            "既而崇峦左峙，石壑（一作「壁」）前萦，丹崿万寻，碧潭千顷，松风唱响，竹露薫空。",
            "潇潇乎人间之难遇也，方欲以林壑为天属，琴罇为日用。",
            "嗟乎！古今同逝（一作「代谢」。",
            "）方深川上之悲；少长偕游，且尽山阴之乐。",
            "盍题芳什，共写高情。",
            "诗得泉字。",
            "诗曰。",
            "（《古今图书集成·坤舆典》三六《泉部》）（今按：《全唐诗》五六题作《圣泉宴》，有诗无序，故补序，诗不重录。",
            "）。"
        ],
        "notes": "",
        "id": "48d60b44de39ea88d247ceb0da222063"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "陇西行（十首） 一",
        "preface": "",
        "paragraphs": [
            "陇西多名家，子弟复豪华。",
            "千金买骏马，蹀躞长安斜。"
        ],
        "notes": "",
        "id": "51a6ea4389c308980048a61735fcb045"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "陇西行（十首） 二",
        "preface": "",
        "paragraphs": [
            "雕弓侍羽林，宝剑照期门。",
            "南来射猛虎，西去猎平原。"
        ],
        "notes": "",
        "id": "c53042811e9023733a80c7313df88ced"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "陇西行（十首） 三",
        "preface": "",
        "paragraphs": [
            "既夕罢朝参，薄暮入终南。",
            "田间遭骂詈，低语示乘骖。"
        ],
        "notes": "",
        "id": "1d9f8536a69e03606271e19fbef3335e"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "陇西行（十首） 四",
        "preface": "",
        "paragraphs": [
            "入被銮舆宠，出视辕门勇。",
            "无劳豪吏猜，常侍当无恐。"
        ],
        "notes": "",
        "id": "e916c5977c643c53d0c8dd30c50898d3"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "陇西行（十首） 五",
        "preface": "",
        "paragraphs": [
            "充国出上邽，李广出天水。",
            "门第倚崆峒，家世垂金紫。"
        ],
        "notes": "",
        "id": "70bd53b81df676d631bec1268c4bd95c"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "陇西行（十首） 六",
        "preface": "",
        "paragraphs": [
            "麟阁图良将，六郡名居上。",
            "天子重开边，龙云垒相向。"
        ],
        "notes": "",
        "id": "055380de334a6689cfd599ef47748738"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "陇西行（十首） 七",
        "preface": "",
        "paragraphs": [
            "烽火照临洮，榆塞马萧萧。",
            "先锋秦子弟，大将霍嫖姚。"
        ],
        "notes": "",
        "id": "00d9c65f6381dedd5f766fd50d24cd71"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "陇西行（十首） 八",
        "preface": "",
        "paragraphs": [
            "开壁左贤败，夹战楼兰溃。",
            "献捷上明光，扬鞭歌《入塞》。"
        ],
        "notes": "",
        "id": "6c712986b51c5bd698cb1ee38aa8b080"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "陇西行（十首） 九",
        "preface": "",
        "paragraphs": [
            "更欲奏屯田，不必勒燕然。",
            "古人薄军旅，千载谨边关。"
        ],
        "notes": "",
        "id": "5d494e22d30caf2737d28dcc44db7c6c"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "陇西行（十首） 十",
        "preface": "",
        "paragraphs": [
            "少妇经年别，开帘知礼客。",
            "门户尔能持，归来笑投策。",
            "（以上同上五六五《巩昌府部》，又乾隆《直隶秦州新志》十一《艺文》于此《诗》）（乾隆《秦州新志》及乾隆《狄道州志》十三收外诗，连作一首。",
            "前书每二十字为一行，或因此而析为十首。）"
        ],
        "notes": "",
        "id": "01eed56fbf0cd43e3fadbcac9ffce0f4"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "自乡[还]（远）虢",
        "preface": "",
        "paragraphs": [
            "（王福畤之子，勔、勮、勃皆有才名，故杜易简称为三珠树。",
            "其后助、劼、劝，又皆以文显。",
            "勃于兄弟之间极友爱，《自乡[还]〖还〗虢》诗云云。",
            "观此语意，岂兄弟有不相能者耶？",
            "及观《诫功劲云》：「欲不可纵，争不可常，勿轻小忿，将成大殃。",
            "」此二人者，似非处于礼义之域者。",
            "「《棠棣》废」之语，疑为此二人设也。",
            "）人生忽如客，骨肉知何常。",
            "愿及百年内，花萼常相将。",
            "无使《棠棣》废，取譬人无良。",
            "（《韵语阳秋》十）（据影宋本《韵语阳秋》校改。",
            "）。"
        ],
        "notes": "",
        "id": "700fbd7481a1c3dadebce216dfe80d06"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "述怀拟古诗",
        "preface": "",
        "paragraphs": [
            "仆生二十祀，有志十数年。",
            "下策图富贵，上策怀神仙。",
            "（《韵语阳秋》十二）。"
        ],
        "notes": "",
        "id": "9fad422b18dffdf1e40a557a320b53da"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "示知己（句）",
        "preface": "",
        "paragraphs": [
            "客书同十奏，臣剑已三奔。",
            "（同上。",
            "）。"
        ],
        "notes": "",
        "id": "e5a5f676daf378b7ba262e13d732b0e3"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "采莲赋附歌",
        "preface": "",
        "paragraphs": [
            "荣华息，功名恻（以上二句，《英华》作「芳草惧修名」，周必大等校《英华》引集本作「芳华惧功名」），奇秀兮异植，红光兮碧色。",
            "禀天地之淑丽，承雨露之沾饰（周引集本作「华饰」），莲有藕兮藕有枝，才有用兮用有时，何当婀娜花（《英华》作「华」）实移，为君含香藻凤池。",
            "（见《四部丛刊》本《王子安集》卷二，校以《文苑英华》卷一四八）。"
        ],
        "notes": "",
        "id": "d768bc7c3aaf7f739c3069d5fc9fe38f"
    },
    {
        "author": "王勃",
        "dynasty": "唐",
        "type": "诗",
        "rhythmic": "",
        "title": "观音大士神歌赞",
        "preface": "",
        "paragraphs": [
            "南海海深幽绝处，碧绀嵯峨连水府，号名七宝恪迦山，自在观音于彼住。",
            "宝陁随意金鳌藏，云现兜罗银世界。",
            "众玉装成七宝台，真珠砌就千花盖。",
            "足下祥云五色捧，顶上飞仚歌万种。",
            "频伽孔雀尽来朝，诸海龙王齐献供。",
            "宝冠晃耀圆光列，缨络遍身明皈洁。",
            "脸如水面瑞莲芳，眉似天边秋夜月。",
            "绣衣金缕披霞袂，缥缈素服褊袒臂。",
            "𤤒珈珂珮响珊珊，云罗绶带真珠缀。",
            "红纤十指疑酥腻，青莲两目秋波细，咽颈如同玉碾[成]（咸），罗纹黛染青山翠。",
            "朱唇艳莹齿排河，端坐昂昂劫几何。",
            "化身百亿度众生，发愿河沙救鼻阿。",
            "我惭我愧无由到，遥望观音拜赞歌。",
            "大圣大慈垂愍念，愿舒金手顶中摩。",
            "（见《选印宛委别藏》本《古清凉传》附大元丘兹盛熙明述《补陁𫘞洛迦山传》引王勃《观音大士赞》附）（按：此篇疑为后人托名之作。",
            "）。"
        ],
        "notes": "",
        "id": "50bed85bbd928305859cd09e4f056932"
    }
]