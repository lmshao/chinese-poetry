[
    {
        "author": "王硕",
        "dynasty": "唐",
        "type": "诗",
        "rhythmic": "",
        "title": "和三乡诗",
        "preface": "",
        "paragraphs": [
            "无姓无名越水滨，芳词空怨路傍人。",
            "莫教才子偏惆怅，宋玉东家是旧邻。"
        ],
        "notes": "",
        "id": "8c5dfc05be72ba17863026a2dba15b0b"
    },
    {
        "author": "王硕",
        "dynasty": "唐",
        "type": "诗",
        "rhythmic": "",
        "title": "松江亭（题拟）",
        "preface": "",
        "paragraphs": [
            "昔年张翰此归休，鲈脍莼羹八月秋。",
            "万顷烟波闲极目，一帆风便不回头。",
            "洞庭有路通仙室，笠泽无人直下钩。",
            "自恨宦名身未了，拂衣东去阿谁留？",
            "（见《百城烟水》卷四）。"
        ],
        "notes": "",
        "id": "8782ab7ea7594031e9ab3f8eb9b95cb7"
    },
    {
        "author": "王硕",
        "dynasty": "唐",
        "type": "诗",
        "rhythmic": "",
        "title": "君山诗",
        "preface": "",
        "paragraphs": [
            "不饶衡岳秀，长占洞庭心。",
            "（见《舆地纪胜》卷六九《岳州》）。"
        ],
        "notes": "",
        "id": "6de6e9374873d996c00da48893787e0e"
    }
]