[
    {
        "author": "温翁念",
        "dynasty": "唐",
        "type": "诗",
        "rhythmic": "",
        "title": "五言同韦子斿神泉诗",
        "preface": "",
        "paragraphs": [
            "闻君泉壑幽，俯裂频阳趾。",
            "及我性情狎，遥轻武陵涘。",
            "欿窞明月制，沮𣹤凉风起。",
            "朋来想辟雝，日去疑蒙汜。",
            "列坐殊满腹，扬清非洗耳。",
            "髣髴参石斿，淡焉适真理。",
            "（见《金石萃编》卷六十一。",
            "）（〖1〗此诗列尹元凯诗刻之后，署作者之名曰「左司郎中温翁念字敬祖」，书者亦为尹元凯。",
            "据《新唐书》卷七十二中《宰相世系表》载翁念为彦博之孙，官大仆少卿。",
            "此碑署衔左司郎中，盖武后垂拱间仕历也。",
            "）。"
        ],
        "notes": "",
        "id": "d9ab699c42a86e70621075542704727c"
    }
]