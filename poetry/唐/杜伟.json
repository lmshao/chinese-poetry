[
    {
        "author": "杜伟",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "忽覩邢武辞，泠其金石备。"
        ],
        "notes": "",
        "id": "84313411e20c0ea1b9bc3827f99dbe41"
    },
    {
        "author": "杜伟",
        "dynasty": "唐",
        "type": "诗",
        "rhythmic": "",
        "title": "过琴溪（幷序）",
        "preface": "",
        "paragraphs": [
            "州府谪宦居，邑城摄官涖。",
            "悠悠泾川适，佳期此相迟。",
            "灵溪知几曲，曲曲各殊致。",
            "仙岭多巉颜，前峰特超类。",
            "穹崇势旁倒，㟯下无地。",
            "洞穴盘龙蛇，空岩隐魑魅。",
            "苹开秋水绿，竹动寒山翠。",
            "远嶂数瀑悬，疎林一猿坠。",
            "依然弹素弦，流我望乡泪。",
            "席上红泉飞，樽前白云至。",
            "中山是隐居，缅想故心醉。",
            "忽覩邢武辞，聆其金石备。",
            "神交十载得，良愿三人遂。",
            "（诗见嘉庆十二年刊洪亮吉纂《泾县志》卷三一，序据附录蒋之奇文补）（〖1〗清赵绍祖《泾川金石记》「开元摩崖诗碑」条引宋蒋之奇《磨崖诗序》略云：「予游泾川，过琴溪，浮舟钓台，道旁见石崖苍苍，上摩穹旻，意其下必有瓌观焉。",
            "既还至水西，泾令陈中裕饯余岩礲寺，尉刘公曼云：向所观石崖古刻尚在。",
            "唐玄宗开元甲子，河间邢巨、沛国武平一，尝游是溪，题绝句其下。",
            "又刻一长篇，尤雅淡有清思。",
            "其序云：『二十二年冬，予自柱史谪掾宣城，明年九月，连率班公〖原注：下阙〗。",
            "』读其诗，有云：『忽覩邢武辞，聆其金石备。",
            "』以诗序考之，盖是人也。",
            "后邢、武一纪而来，疑其即杜伟也。",
            "」〖2〗同书「杜伟《周公亭记》」条引同人《琴溪钓台诗序》略曰：「钓台旁山临溪，上有古碑，皆漫灭残剥，仅有数字可辨。",
            "其上篆四字曰《周公亭颂》，其余字皆八分，云：『前殿中侍御史宣城郡司户京兆杜伟纂。",
            "』〖下略〗」）（按：《泾县志》录此诗，署「亡名氏」，无序。",
            "末跋云：「疑杜伟作。",
            "伟以开元二十年谪掾宣城，今《全唐诗》但收『忽覩邢武辞』二句，即作杜伟。",
            "」今参蒋之奇熙宁间所作二序，可决知此诗为杜伟所作。",
            "《全唐诗》卷七九五据蒋文录二句，归杜伟，无小传，今据蒋氏二序补之。",
            "）。"
        ],
        "notes": "",
        "id": "cac1c47bc09f2a0c515ac721f295c8d1"
    }
]