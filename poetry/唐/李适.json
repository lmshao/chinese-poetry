[
    {
        "author": "李适",
        "dynasty": "唐",
        "type": "诗",
        "rhythmic": "",
        "title": "汾阴后土祠作",
        "preface": "",
        "paragraphs": [
            "昔予读旧史，遍覩汉世君。",
            "武皇实稽古，建兹百代勋。",
            "号令垂懋典，旧经备阙文。",
            "西巡历九嶷，舳舻被江滨。",
            "勒兵十八万，旌旗何纷纷。",
            "朅来茂陵下，英声不复闻。",
            "我行岁方晏，极望山河分。",
            "神光终冥漠，鼎气独氛氲。",
            "揽涕步脽上，登高见彼汾。",
            "雄图今安在，飞飞有白云。"
        ],
        "notes": "",
        "id": "01b39be32555ec46dec4727c15b9c4e3"
    },
    {
        "author": "李适",
        "dynasty": "唐",
        "type": "诗",
        "rhythmic": "",
        "title": "荅宋十一崖口五渡见赠",
        "preface": "",
        "paragraphs": [
            "闻君访远山，跻险造幽绝。",
            "眇然青云境，观奇弥年月。",
            "登岭亦溯溪，孤舟事沿越。",
            "崿嶂传彩翠，崖磴互欹缺。",
            "石林上攒藂，金涧下明灭。",
            "扪壁窥丹井，梯苔瞰乳穴。",
            "忽枉岩中赠，对玩未尝辍。",
            "殷勤独往事，委曲炼药说。",
            "邀余名山期，从尔泛海澨。",
            "岁晏秉宿心，斯言非徒设。"
        ],
        "notes": "",
        "id": "cd425514d35497e1aa6bab26d0e8af4e"
    },
    {
        "author": "李适",
        "dynasty": "唐",
        "type": "诗",
        "rhythmic": "",
        "title": "饯许州宋司马赴任",
        "preface": "",
        "paragraphs": [
            "昔吾游箕山，朅来涉颍水。",
            "复有许由庙，迢迢白云里。",
            "闻君佐繁昌，临风怅怀此。",
            "傥到平舆泉，寄谢干将里。"
        ],
        "notes": "",
        "id": "845c25162b103068500feab34c783a2b"
    },
    {
        "author": "李适",
        "dynasty": "唐",
        "type": "诗",
        "rhythmic": "",
        "title": "奉和圣制九日侍宴应制得高字",
        "preface": "",
        "paragraphs": [
            "禁苑秋光入，宸游霁色高。",
            "萸房颁彩笥，菊蘂荐香醪。",
            "后骑萦堤柳，前旌拂御桃。",
            "王枚俱得从，浅浅愧飞毫。"
        ],
        "notes": "",
        "id": "cadfff4222dc76144dca16c18af2704a"
    },
    {
        "author": "李适",
        "dynasty": "唐",
        "type": "诗",
        "rhythmic": "",
        "title": "游禁苑幸临渭亭遇雪应制",
        "preface": "",
        "paragraphs": [
            "长乐喜春归，披香瑞雪霏。",
            "花从银合度，絮绕玉窗飞。",
            "写曜衔天藻，呈祥拂御衣。",
            "上林纷可望，无处不光辉。"
        ],
        "notes": "",
        "id": "6fdbaa81b0cd8a4c63f3cd2c6b17cbfe"
    },
    {
        "author": "李适",
        "dynasty": "唐",
        "type": "诗",
        "rhythmic": "",
        "title": "奉和九日登慈恩寺浮图应制",
        "preface": "",
        "paragraphs": [
            "凤辇乘朝霁，鹦林对晚秋。",
            "天文贝叶写，圣泽菊花浮。",
            "塔似神功造，龛疑佛影留。",
            "幸陪清汉跸，欣奉净居游。"
        ],
        "notes": "",
        "id": "fe7c4d3ad0b3a13abb68933fa3b14aeb"
    },
    {
        "author": "李适",
        "dynasty": "唐",
        "type": "诗",
        "rhythmic": "",
        "title": "侍宴长宁公主东庄应制",
        "preface": "",
        "paragraphs": [
            "凤楼纡睿幸，龙舸畅宸襟。",
            "歌舞平阳第，园亭沁水林。",
            "山花添圣酒，涧竹绕熏琴。",
            "愿奉瑶池驾，千春侍德音。"
        ],
        "notes": "",
        "id": "ccea75d6919b93006addad83ffba7f4f"
    },
    {
        "author": "李适",
        "dynasty": "唐",
        "type": "诗",
        "rhythmic": "",
        "title": "奉和送金城公主适西蕃应制",
        "preface": "",
        "paragraphs": [
            "绛河从远聘，青海赴和亲。",
            "月作临边晓，花为度陇春。",
            "主歌悲顾鹤，帝策重安人。",
            "独有琼箫去，悠悠思锦轮。"
        ],
        "notes": "",
        "id": "21225de84280b5c4c24fb3374d742a3a"
    },
    {
        "author": "李适",
        "dynasty": "唐",
        "type": "诗",
        "rhythmic": "",
        "title": "安乐公主移入新宅",
        "preface": "",
        "paragraphs": [
            "星桥他日创，仙榜此时开。",
            "马向铺钱埒，箫闻奏玉台。",
            "人疑衞叔美，客似长卿才。",
            "借问游天使，谁能取石回。"
        ],
        "notes": "",
        "id": "2ec637eb30ee4d33261636e7fcbfb93a"
    },
    {
        "author": "李适",
        "dynasty": "唐",
        "type": "诗",
        "rhythmic": "",
        "title": "奉和幸望春宫送朔方军大总管张仁亶",
        "preface": "",
        "paragraphs": [
            "地限骄南牧，天临饯北征。",
            "解衣延宠命，横劒总威名。",
            "豹略恭宸旨，雄文动睿情。",
            "坐观膜拜入，朝夕受降城。"
        ],
        "notes": "",
        "id": "a797fa51b209de5bc8747e8a8b44ad3e"
    },
    {
        "author": "李适",
        "dynasty": "唐",
        "type": "诗",
        "rhythmic": "",
        "title": "人日宴大明宫恩赐彩缕人胜应制",
        "preface": "",
        "paragraphs": [
            "朱城待凤韶年至，碧殿疏龙淑气来。",
            "宝帐金屏人已帖，图花学鸟胜初裁。",
            "林香近接宜春苑，山翠遥添献寿杯。",
            "向夕凭高风景丽，天文垂耀象昭回。"
        ],
        "notes": "",
        "id": "5c9eeeba32d86f3df9dce339f3db376a"
    },
    {
        "author": "李适",
        "dynasty": "唐",
        "type": "诗",
        "rhythmic": "",
        "title": "奉和春日幸望春宫应制",
        "preface": "",
        "paragraphs": [
            "玉辇金舆天上来，花园四望锦屏开。",
            "轻丝半拂朱门柳，细缬全披画阁梅。",
            "舞蝶飞行飘御席，[歌莺]度曲绕仙杯。",
            "圣词今日光辉满，汉主秋风莫道才。"
        ],
        "notes": "",
        "id": "f10a392eafe1bbe3a44caa8ca93fb9f7"
    },
    {
        "author": "李适",
        "dynasty": "唐",
        "type": "诗",
        "rhythmic": "",
        "title": "奉和立春游苑迎春",
        "preface": "",
        "paragraphs": [
            "金舆翠辇迎嘉节，御苑仙宫待献春。",
            "淑气初衔梅色浅，条风半拂柳墙新。",
            "天杯庆寿齐南岳，圣藻光辉动北辰。",
            "稍觉披香歌吹近，龙骖日暮下城𬮱。"
        ],
        "notes": "",
        "id": "0b2069ad39b1584cfde7b86967bedcc5"
    },
    {
        "author": "李适",
        "dynasty": "唐",
        "type": "诗",
        "rhythmic": "",
        "title": "帝幸兴庆池戏竞渡应制",
        "preface": "",
        "paragraphs": [
            "拂露金舆丹斾转，凌晨黼帐碧池开。",
            "南山倒影从云落，北涧摇光写溜回。",
            "急桨争标排荇度，轻帆截浦触荷来。",
            "横汾宴镐欢无极，歌舞年年圣寿杯。"
        ],
        "notes": "",
        "id": "95254e7a0850bd4082662c0e0ac46c0b"
    },
    {
        "author": "李适",
        "dynasty": "唐",
        "type": "诗",
        "rhythmic": "",
        "title": "侍宴安乐公主庄应制",
        "preface": "",
        "paragraphs": [
            "平阳金牓凤皇楼，沁水银河鹦鹉洲。",
            "彩仗遥临丹壑里，仙舆暂幸绿亭幽。",
            "前池锦石莲花艳，后岭香𬬻桂蘂秋。",
            "贵主称觞万年寿，还轻汉武济汾游。"
        ],
        "notes": "",
        "id": "dd1bfbdb0354ba66df76376d9e244030"
    },
    {
        "author": "李适",
        "dynasty": "唐",
        "type": "诗",
        "rhythmic": "",
        "title": "侍宴安乐公主新宅应制",
        "preface": "",
        "paragraphs": [
            "银河半倚凤皇台，玉酒相传鹦鹉杯。",
            "若见君平须借问，仙槎一去几时来。"
        ],
        "notes": "",
        "id": "5c061d43682a0d1ae1a9cd0fca4bbe6d"
    },
    {
        "author": "李适",
        "dynasty": "唐",
        "type": "诗",
        "rhythmic": "",
        "title": "饯唐永昌赴任东都",
        "preface": "",
        "paragraphs": [
            "闻道飞凫向洛阳，翩翩矫翮度文昌。",
            "因声寄意三花树，少室岩前几过香。"
        ],
        "notes": "",
        "id": "2362bf046d80d9729946f0f0b7460dd3"
    },
    {
        "author": "李适",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "玉殿笙歌宜此夜，更看明月照高楼。"
        ],
        "notes": "",
        "id": "8316dda736176fcc1ef41e0fc33f3aed"
    },
    {
        "author": "李适",
        "dynasty": "唐",
        "type": "诗",
        "rhythmic": "",
        "title": "送友人向恬（括）[一]（原卷作「括」。）州（斯二七一七）",
        "preface": "",
        "paragraphs": [
            "委迤吴山云，演漾洞庭水。",
            "青枫既愁人，白频（苹）亦靡靡。",
            "送君出京国，孤舟眇江泛。",
            "（「江泛」，蒋云当作「江汜」。",
            "）浮阳怨芳岁，况乃别行子。",
            "括苍涨海壖，斯路天台[□]。",
            "我有岩中念，遥寄四明里。",
            "（[一]刘云：「『恬』乃『括』之误，今浙江丽水，唐避德宗讳改处州。",
            "」）。"
        ],
        "notes": "",
        "id": "3562dd060b6313ad5ee179f72337ed6a"
    },
    {
        "author": "李适",
        "dynasty": "唐",
        "type": "诗",
        "rhythmic": "",
        "title": "贞元六年春三月庚子百寮宴于曲江亭上赋诗以赐之",
        "preface": "",
        "paragraphs": [
            "岁闰节华晚，众芳繁暮春。",
            "霁日天地晴，元巳风景新。",
            "禊饮传旧俗，古今欢此辰。",
            "至乐在同和，丝竹奚所陈。",
            "薰琴是赏心，姑射可凝神。",
            "何必尚躭缅，浮觞曲水滨？",
            "（《太平御览》五九二《文部·御制》引《唐书》。",
            "）（今按：两《唐书》本纪均不载，《全唐诗》另有一首不同。",
            "）。"
        ],
        "notes": "",
        "id": "5b96c15dc1cd65f3f4268e670c721013"
    },
    {
        "author": "李适",
        "dynasty": "唐",
        "type": "诗",
        "rhythmic": "",
        "title": "宝应初征史朝义过虢州题僧寺壁（题拟）",
        "preface": "",
        "paragraphs": [
            "高僧居净域，客子恋皇宫。",
            "试访毘耶室，旋（《大典》作「施」）游方丈中。",
            "禅林吹梵响，忍草散香风。",
            "妙说三元（《大典》作「玄」）义，能谈不二宗。",
            "色空双已灭，内外两缘同。",
            "识尽无生理，乃觉出凡（《大典》作「梵」，《金文最》作「樊」）笼。",
            "（见光绪二年刊高锦荣纂《灵宝县志》卷八《艺文》下。",
            "又见《金文最》卷七一许安仁大定十六年撰《御题寺重即唐德宗诗碑》（徐俊告）、《永乐大典》卷一三八二三引《洛阳志》〖张忱石告〗）（按：《永乐大典》引《洛阳志》：「御题寺，寺在灵宝南里。",
            "唐宝应元年，德宗以皇子为天下兵马元帅，统兵征史朝义过）（之，题诗壁间。",
            "厥后十七年即位，寺僧玄觉诣长安求寺额，诏以御题名之。",
            "」其后又录佚名诗云：「解鞍投宿得禅宫，识破浮生万境空。",
            "夜静稍□簷外雨，朝来知是叶间风。",
            "」此诗未详何代何人所作，姑附此。",
            "清毕沅《中州金石记》卷五：「御题寺唐德宗诗碣，大定十六年立，许安仁记幷书，在御碑寺。",
            "额正书云：『御题寺唐德宗天章碑。",
            "』下为五律诗一首。",
            "知年月人名者，据黄叔璥《中州金石攷》也。",
            "」今按：《县志》录此诗原题作《题御碑寺》，然寺名因德宗此诗而得名，诗题显为后人追补。",
            "今重为拟题。",
            "黄叔璥书未见。",
            "碑记，《县志》亦未收。",
            "有关史事，两《唐书》、《通鉴》所记甚详，不具录。",
            "）。"
        ],
        "notes": "",
        "id": "5904dd38dac33699a8ba94335e14dfb0"
    }
]