[
    {
        "author": "厍狄履温",
        "dynasty": "唐",
        "type": "诗",
        "rhythmic": "",
        "title": "夏晚初霁南省寓直用余字",
        "preface": "",
        "paragraphs": [
            "薄宦因时泰，凉宵寓直初。",
            "沈沈仙阁闭，的的暗更徐。",
            "霁色连空上，炎氛入夜除。",
            "星回南斗落，月度北窗虚。",
            "待漏残灯照，含芳袭气余。",
            "寐来冠不解，奏罢草仍书。",
            "幕府慙良策，明曹媿散樗。",
            "命轻徒有报，义重更难疎。",
            "燕厦欣成托，鹓行滥所如。",
            "晨趋当及早，复此戒朝车。"
        ],
        "notes": "",
        "id": "402a50eafed08805fb900482c9150a0c"
    }
]