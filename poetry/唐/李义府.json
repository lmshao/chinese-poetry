[
    {
        "author": "李义府",
        "dynasty": "唐",
        "type": "诗",
        "rhythmic": "",
        "title": "杂曲歌辞 堂堂 一",
        "preface": "",
        "paragraphs": [
            "镂月成歌扇，裁云作舞衣。",
            "自怜回雪影，好取洛川归。"
        ],
        "notes": "",
        "id": "1b0971b2ff15c9697745a0d6c9ea20f5"
    },
    {
        "author": "李义府",
        "dynasty": "唐",
        "type": "诗",
        "rhythmic": "",
        "title": "杂曲歌辞 堂堂 二",
        "preface": "",
        "paragraphs": [
            "嬾正鸳鸯被，羞褰玳瑁床。",
            "春风别有意，密处也寻香。"
        ],
        "notes": "",
        "id": "72cfe61b418c09abffa8aef4bc363de5"
    },
    {
        "author": "李义府",
        "dynasty": "唐",
        "type": "诗",
        "rhythmic": "",
        "title": "和边城秋气早",
        "preface": "",
        "paragraphs": [
            "金微凝素节，玉律应清葭。",
            "边马秋声急，征鸿晓阵斜。",
            "关树凋凉叶，塞草落寒花。",
            "雾暗长川景，云昏大漠沙。",
            "谿深路难越，川平望超忽。",
            "极望断烟飘，遥落惊蓬没。",
            "霜结龙城吹，水照龟林月。",
            "日色夏犹冷，霜华春未歇。",
            "睿作高紫宸，分明映玄阙。"
        ],
        "notes": "",
        "id": "0d140a423a429a39b62688eb7fc988a5"
    },
    {
        "author": "李义府",
        "dynasty": "唐",
        "type": "诗",
        "rhythmic": "",
        "title": "招谕有怀赠同行人",
        "preface": "",
        "paragraphs": [
            "远游冒艰阻，深入劳存谕。",
            "春去辞国门，秋还在边戍。",
            "轩车行未返，节序催难驻。",
            "陌上悲转蓬，园中想芳树。",
            "蜀山自纷纠，岷水恒奔注。",
            "临泛多苦怀，登攀寡欢趣。",
            "永夕飞淫雨，崇朝蒸毒雾。",
            "不求绥岭桃，宁美邛乡蒟。",
            "白狼行欲静，骢马何常驱。",
            "愿接轺斾尘，联翩东北骛。"
        ],
        "notes": "",
        "id": "e251727b677e2e0335f6692b6edc1140"
    },
    {
        "author": "李义府",
        "dynasty": "唐",
        "type": "诗",
        "rhythmic": "",
        "title": "宣正殿芝草",
        "preface": "",
        "paragraphs": [
            "明王敦孝感，宝殿秀灵芝。",
            "色带朝阳净，光涵雨露滋。",
            "且标宣德重，更引国恩施。",
            "圣祚今无限，微臣乐未移。"
        ],
        "notes": "",
        "id": "cd16c12b7d25aa5bdddd4b7b5da37a0a"
    },
    {
        "author": "李义府",
        "dynasty": "唐",
        "type": "诗",
        "rhythmic": "",
        "title": "咏鹦鹉",
        "preface": "",
        "paragraphs": [
            "牵弋辞重海，触网去层峦。",
            "戢翼雕笼际，延思彩霞端。",
            "慕侣朝声切，离群夜影寒。",
            "能言殊可贵，相助忆长安。"
        ],
        "notes": "",
        "id": "9093ae72d9c7d8ae653860375caf81c7"
    },
    {
        "author": "李义府",
        "dynasty": "唐",
        "type": "诗",
        "rhythmic": "",
        "title": "在巂州遥敍封禅",
        "preface": "",
        "paragraphs": [
            "天齐标巨镇，日观启崇朝。",
            "岧嶤临渤澥，隐嶙控河沂。",
            "眺迥分吴乘，凌高属汉祠。",
            "建岳诚为长，升功谅在兹。",
            "帝猷符广运，玄范畅文思。",
            "飞声总地络，腾化抚干维。",
            "瑞策开珍凤，祯图荐宝龟。",
            "创封超昔夏，修禅掩前姬。",
            "东后方肆觐，西都导六师。",
            "肃驾移星苑，扬罕驭风司。",
            "沸鼓喧平陆，凝跸静通逵。",
            "汶阳驰月羽，蒙阴警电麾。",
            "岩花飘曙辇，峰叶荡春旗。",
            "石闾环藻卫，金坛映黼帷。",
            "仙阶溢秘秬，灵检燿祥芝。",
            "张乐分韶濩，观礼纵华夷。",
            "佳气浮丹谷，荣光泛绿坻。",
            "三始贻遐贶，万岁受重厘。",
            "菲质陶恩奖，趋迹奉轩墀。",
            "触网沦幽裔，乘徼限明时。",
            "周南昔已叹，邛西今复悲。"
        ],
        "notes": "",
        "id": "56163e245bbf3d7d67772fcee330e9ac"
    },
    {
        "author": "李义府",
        "dynasty": "唐",
        "type": "诗",
        "rhythmic": "",
        "title": "堂堂词二首 一",
        "preface": "",
        "paragraphs": [
            "镂月成歌扇，裁云作舞衣。",
            "自怜回雪影，好取洛川归。"
        ],
        "notes": "",
        "id": "1b0971b2ff15c9697745a0d6c9ea20f5"
    },
    {
        "author": "李义府",
        "dynasty": "唐",
        "type": "诗",
        "rhythmic": "",
        "title": "堂堂词二首 二",
        "preface": "",
        "paragraphs": [
            "嬾整鸳鸯被，羞褰玳瑁床。",
            "春风别有意，密处也寻香。"
        ],
        "notes": "",
        "id": "40c4b9b6d704a15f0f876609220a2356"
    },
    {
        "author": "李义府",
        "dynasty": "唐",
        "type": "诗",
        "rhythmic": "",
        "title": "咏乌",
        "preface": "",
        "paragraphs": [
            "日里飏朝彩，琴中伴夜啼。",
            "上林如许树，不借一枝栖。"
        ],
        "notes": "",
        "id": "5b176ecebdab8cf9c3e5dfd3544456d7"
    }
]