[
    {
        "author": "捧劒仆",
        "dynasty": "唐",
        "type": "诗",
        "rhythmic": "",
        "title": "诗",
        "preface": "",
        "paragraphs": [
            "青鸟衔葡萄，飞上金井栏。",
            "美人恐惊去，不敢卷帘看。"
        ],
        "notes": "",
        "id": "b01b66b52f16773d04df360a1ab5e2c1"
    },
    {
        "author": "捧劒仆",
        "dynasty": "唐",
        "type": "诗",
        "rhythmic": "",
        "title": "题牡丹",
        "preface": "",
        "paragraphs": [
            "一种芳菲出后庭，却输桃李得佳名。",
            "谁能为向天人说，从此移根近太清。"
        ],
        "notes": "",
        "id": "afa8e0dbd3fe2d42619fbae1683cf690"
    },
    {
        "author": "捧劒仆",
        "dynasty": "唐",
        "type": "诗",
        "rhythmic": "",
        "title": "将窜留诗",
        "preface": "",
        "paragraphs": [
            "珍重郭四郎，临行不得别。",
            "晓漏动离心，轻车冒残雪。",
            "欲出主人门，零涕暗呜咽。",
            "万里隔关山，一心思汉月。"
        ],
        "notes": "",
        "id": "22f1a23054564f6dc6887c356c50d9ce"
    }
]