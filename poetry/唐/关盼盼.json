[
    {
        "author": "关盼盼",
        "dynasty": "唐",
        "type": "诗",
        "rhythmic": "",
        "title": "燕子楼三首 一",
        "preface": "",
        "paragraphs": [
            "楼上残灯伴晓霜，独眠人起合欢床。",
            "相思一夜情多少，地角天涯不是长。"
        ],
        "notes": "",
        "id": "40e044347414480d48dfbd9cd5d0cb0c"
    },
    {
        "author": "关盼盼",
        "dynasty": "唐",
        "type": "诗",
        "rhythmic": "",
        "title": "燕子楼三首 二",
        "preface": "",
        "paragraphs": [
            "北邙松柏锁愁烟，燕子楼中思悄然。",
            "自埋劒履歌尘散，红袖香销一十年。"
        ],
        "notes": "",
        "id": "c4a74d0aba86151d7c1905dce7386a30"
    },
    {
        "author": "关盼盼",
        "dynasty": "唐",
        "type": "诗",
        "rhythmic": "",
        "title": "燕子楼三首 三",
        "preface": "",
        "paragraphs": [
            "适看鸿雁岳阳回，又覩玄禽逼社来。",
            "瑶瑟玉箫无意绪，任从蛛网任从灰。"
        ],
        "notes": "",
        "id": "29199ccae4c01c1349fe20693a8f1dd0"
    },
    {
        "author": "关盼盼",
        "dynasty": "唐",
        "type": "诗",
        "rhythmic": "",
        "title": "和白公诗",
        "preface": "",
        "paragraphs": [
            "自守空楼敛恨眉，形同春后牡丹枝。",
            "舍人不会人深意，讶道泉台不去随。"
        ],
        "notes": "",
        "id": "c1b398894172676259f89dfa1f0448dd"
    },
    {
        "author": "关盼盼",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "儿童不识冲天物，漫把青泥污雪毫。"
        ],
        "notes": "",
        "id": "44022e04d058f59381a434b9fb4f810e"
    }
]