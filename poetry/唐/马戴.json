[
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "相和歌辞 关山曲 一",
        "preface": "",
        "paragraphs": [
            "金锁耀兜鍪，黄云拂紫骝。",
            "叛羌旗下戮，陷壁夜中收。",
            "霜霰戎衣故，关河碛气秋。",
            "箭创殊未合，更遣击兰州。"
        ],
        "notes": "",
        "id": "21990959a00b6b55a068cd24e0a29a39"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "相和歌辞 关山曲 二",
        "preface": "",
        "paragraphs": [
            "火发龙山北，中宵易左贤。",
            "勒兵临汉水，惊雁散胡天。",
            "木落防河急，军孤受敌偏。",
            "犹闻汉皇怒，按劒待开边。"
        ],
        "notes": "",
        "id": "a177a2930f07f3a4f68b2bae03cdc7e8"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "相和歌辞 雀台怨",
        "preface": "",
        "paragraphs": [
            "魏宫歌舞地，蝶戏鸟还鸣。",
            "玉座人难到，铜台雨滴平。",
            "西陵树不见，漳浦草空生。",
            "万恨尽埋此，徒悬千载名。"
        ],
        "notes": "",
        "id": "44d37be75fb5ec6a4b2db9cd54cd83e9"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "校猎曲",
        "preface": "",
        "paragraphs": [
            "楚子畋郊野，布罟笼天涯。",
            "浮云张作罗，万草结成罝。",
            "意在绝飞鸟，臂弓腰镆鎁。",
            "远将射句践，次欲诛夫差。",
            "壮志一朝尽，他□□繁华。",
            "当时能猎贤，保国兼保家。"
        ],
        "notes": "",
        "id": "ef59c5c876c9ce8c23a559b92537d248"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "蛮家",
        "preface": "",
        "paragraphs": [
            "领得卖珠钱，还归铜柱边。",
            "看儿调小象，打鼓放新船。",
            "醉后眠神树，耕时语瘴烟。",
            "又逢衰蹇老，相问莫知年。"
        ],
        "notes": "",
        "id": "ce9f8fa3df9e4d3e6643673d16fa3596"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "春思",
        "preface": "",
        "paragraphs": [
            "初日照杨柳，玉楼含翠阴。",
            "啼春独鸟思，望远佳人心。",
            "幽怨贮瑶瑟，韶光凝碧林。",
            "所思曾不见，芳草意空深。"
        ],
        "notes": "",
        "id": "1153555c186e8000521d8bb7780d5a97"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "送从叔赴南海幕",
        "preface": "",
        "paragraphs": [
            "洞庭秋色起，哀狖更难闻。",
            "身往海边郡，帆悬天际云。",
            "炎州罗翠鸟，瘴岭控蛮军。",
            "信息来非易，堪悲此路分。"
        ],
        "notes": "",
        "id": "5054c78c778ffb94757a29c1a3e36cd4"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "江行留别",
        "preface": "",
        "paragraphs": [
            "吴楚半秋色，渡江逢苇花。",
            "云侵帆影尽，风逼雁行斜。",
            "返照开岚翠，寒潮荡浦沙。",
            "余将何所往，海峤拟营家。"
        ],
        "notes": "",
        "id": "d140cc0fd3edd82dae0b60997707d415"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "将别寄友人",
        "preface": "",
        "paragraphs": [
            "帝乡归未得，辛苦事羇游。",
            "别馆一尊酒，客程千里秋。",
            "霜风红叶寺，夜雨白苹洲。",
            "长恐此时泪，不禁和恨流。"
        ],
        "notes": "",
        "id": "311a7c13545e11cc9a6977d59ac7e340"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "客行",
        "preface": "",
        "paragraphs": [
            "路岐长不尽，客恨杳难通。",
            "芦荻晚汀雨，柳花南浦风。",
            "乱钟嘶马急，残日半帆红。",
            "却羡渔樵侣，闲歌落照中。"
        ],
        "notes": "",
        "id": "411212e007c07a4d682e24be98d598f6"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "过野叟居",
        "preface": "",
        "paragraphs": [
            "野人闲种树，树老野人前。",
            "居止白云内，渔樵沧海边。",
            "呼儿采山药，放犊饮溪泉。",
            "自著养生论，无烦忧暮年。"
        ],
        "notes": "",
        "id": "cec993a6e083f061d4f315d2983bec3d"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "答光州王使君",
        "preface": "",
        "paragraphs": [
            "信来淮上郡，楚岫入秦云。",
            "自顾为儒者，何由答使君。",
            "蜕风蝉半失，阻雨鴈频闻。",
            "欲识平生分，他时别纪勋。"
        ],
        "notes": "",
        "id": "69baf1002dd3415380ce0e8537bdd88e"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "下第再过崔邵池阳居",
        "preface": "",
        "paragraphs": [
            "岂无故乡路，路远未成归。",
            "关内相知少，海边来信稀。",
            "离云空石穴，芳草偃郊扉。",
            "谢子一留宿，此心聊息机。"
        ],
        "notes": "",
        "id": "1469e2ee3b755b30611eab9582433610"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "夕次淮口",
        "preface": "",
        "paragraphs": [
            "天涯秋光尽，木末群鸟还。",
            "夜久游子息，月明岐路闲。",
            "风生淮水上，帆落楚云间。",
            "此意竟谁见，行行非故关。"
        ],
        "notes": "",
        "id": "882b52c6d828a9b1486a9f16980ad087"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "落日怅望",
        "preface": "",
        "paragraphs": [
            "孤云与归鸟，千里片时间。",
            "念我一何滞，辞家久未还。",
            "微阳下乔木，远色隐秋山。",
            "临水不敢照，恐惊平昔颜。"
        ],
        "notes": "",
        "id": "d0359390613bab84855bb0ad4abc4895"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "早发故山作",
        "preface": "",
        "paragraphs": [
            "云门夹峭石，石路荫长松。",
            "谷响猨相应，山深水复重。",
            "餐霞人不见，采药客犹逢。",
            "独宿灵潭侧，时闻岳顶钟。"
        ],
        "notes": "",
        "id": "5d4e73be938ffc1902a73f7547c88d6c"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "下第别郜扶",
        "preface": "",
        "paragraphs": [
            "穷途别故人，京洛泣风尘。",
            "在世即应老，他乡又欲春。",
            "平生空志学，晚岁拙谋身。",
            "静话归休计，唯将海上亲。"
        ],
        "notes": "",
        "id": "14d7765cf5b74249cf2f93e40c9264e0"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "寄终南真空禅师",
        "preface": "",
        "paragraphs": [
            "闲想白云外，了然清净僧。",
            "松门山半寺，夜雨佛前灯。",
            "此境可长住，浮生自不能。",
            "一从林下别，瀑布几成冰。"
        ],
        "notes": "",
        "id": "c14d35cc7355d36732d0df2b623c96ba"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "长安寓居寄赠贾岛",
        "preface": "",
        "paragraphs": [
            "岁暮见华发，平生志半空。",
            "孤云不我弃，归隐与谁同。",
            "枉道紫宸谒，妨栽丹桂丛。",
            "何如随野鹿，栖止石岩中。"
        ],
        "notes": "",
        "id": "48ca0e49ec2d56df4afa2ceb24ea81f1"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "秋郊夕望",
        "preface": "",
        "paragraphs": [
            "度鸟向栖急，阴虫逢夜多。",
            "余霞媚秋汉，迥月濯沧波。",
            "蔓草将萎绝，流年其奈何。",
            "耿然摇落思，独酌不成歌。"
        ],
        "notes": "",
        "id": "07983263afacc5bb08e5d0b9ab4db970"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "赠越客",
        "preface": "",
        "paragraphs": [
            "故国波涛隔，明时已久留。",
            "献书双阙晚，看月五陵秋。",
            "南棹何时返，长江忆共游。",
            "遥知钓船畔，相望在汀洲。"
        ],
        "notes": "",
        "id": "3fbc006fd611345e229926f81fe2fd82"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "送顾非熊下第归江南",
        "preface": "",
        "paragraphs": [
            "无成西别秦，返驾江南春。",
            "草际楚田鴈，舟中吴苑人。",
            "残云挂绝岛，迥树入通津。",
            "想到长洲日，门前多白苹。"
        ],
        "notes": "",
        "id": "ff5432f9554b3f66ec5d41c5d0c6d20b"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "汧上劝旧友",
        "preface": "",
        "paragraphs": [
            "斗酒故人同，长歌起北风。",
            "斜阳高垒闭，秋角暮山空。",
            "鴈叫寒流上，萤飞薄雾中。",
            "坐来生白发，况复久从戎。"
        ],
        "notes": "",
        "id": "e96bf643e18e09a727a0fc2e39302ccb"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "送狄参军赴杭州",
        "preface": "",
        "paragraphs": [
            "新官非次受，圣主宠前勋。",
            "关雪发车晚，风涛挂席闻。",
            "海门山叠翠，湖岸郡藏云。",
            "执简从公后，髯参岂胜君。"
        ],
        "notes": "",
        "id": "3d71c65d35faf58214b2508cb02d9014"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "过故人所迁新居",
        "preface": "",
        "paragraphs": [
            "金马诏何晚，茂陵居近修。",
            "客来云雨散，鸟下梧桐秋。",
            "迥汉衔天阙，遥泉响御沟。",
            "坐看凉月上，为子一淹留。"
        ],
        "notes": "",
        "id": "25bc4a734d854dfbddd0a5f56c020de6"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "落照",
        "preface": "",
        "paragraphs": [
            "照曜天山外，飞鸦几共过。",
            "微红拂秋汉，片白透长波。",
            "影促寒汀薄，光残古木多。",
            "金霞与云气，散漫复相和。"
        ],
        "notes": "",
        "id": "8cd02b59130580f20d9b14e7f0997cd0"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "宿崔邵池阳别墅",
        "preface": "",
        "paragraphs": [
            "杨柳色已改，郊原日复低。",
            "烟生寒渚上，霞散乱山西。",
            "待月人相对，惊风鴈不齐。",
            "此心君莫问，旧国去将迷。"
        ],
        "notes": "",
        "id": "e57661b3e6fb3c2a0ce9981c2b47fc3c"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "楚江怀古三首 一",
        "preface": "",
        "paragraphs": [
            "露气寒光集，微阳下楚丘。",
            "猨啼洞庭树，人在木兰舟。",
            "广泽生明月，苍山夹乱流。",
            "云中君不降，竟夕自悲秋。"
        ],
        "notes": "",
        "id": "6165d9a5e380cc9c6266b5347421fe15"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "楚江怀古三首 二",
        "preface": "",
        "paragraphs": [
            "惊鸟去无际，寒蛩鸣我傍。",
            "芦洲生早雾，兰隰下微霜。",
            "列宿分穷野，空流注大荒。",
            "看山候明月，聊自整云装。"
        ],
        "notes": "",
        "id": "e09a40e24717b32652bb1e2aa1ddfbdf"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "楚江怀古三首 三",
        "preface": "",
        "paragraphs": [
            "野风吹蕙带，骤雨滴兰桡。",
            "屈宋魂冥寞，江山思寂寥。",
            "阴霓侵晚景，海树入回潮。",
            "欲折寒芳荐，明神讵可招。"
        ],
        "notes": "",
        "id": "2a3bacbbef28e2d3f1cbd739551d2698"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "远水",
        "preface": "",
        "paragraphs": [
            "荡漾空沙际，虚明入远天。",
            "秋光照不极，鸟影去无边。",
            "势引长云断，波轻片雪连。",
            "汀洲杳难到，万古覆苍烟。"
        ],
        "notes": "",
        "id": "95cc1c06870a52ce5fdea50a5adebe7e"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "夕发邠宁寄从弟",
        "preface": "",
        "paragraphs": [
            "半酣走马别，别后锁边城。",
            "日落月未上，鸟栖人独行。",
            "方驰故国恋，复怆长年情。",
            "入夜不能息，何当闲此生。"
        ],
        "notes": "",
        "id": "b98720d7ea48a3cf7ef7c00693f26d23"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "赠别北客",
        "preface": "",
        "paragraphs": [
            "君生游侠地，感激气何高。",
            "饮尽玉壶酒，赠留金错刀。",
            "鴈关飞霰雪，鲸海落云涛。",
            "决去如征鸟，离心空自劳。"
        ],
        "notes": "",
        "id": "a312e65db7d13b235f55ca059f30a17a"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "夜下湘中",
        "preface": "",
        "paragraphs": [
            "洞庭人夜别，孤棹下湘中。",
            "露洗寒山遍，波摇楚月空。",
            "密林飞暗狖，广泽发鸣鸿。",
            "行值扬帆者，江分又不同。"
        ],
        "notes": "",
        "id": "6ee5bbb5db3e8b5f4a6b1d05209f4c63"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "送吕郎中牧东海郡",
        "preface": "",
        "paragraphs": [
            "假道经淮泗，樯乌集隼旟。",
            "芜城沙菼接，波岛石林疎。",
            "海鹤空庭下，夷人远岸居。",
            "山乡足遗老，伫听荐贤书。"
        ],
        "notes": "",
        "id": "e593a3747bdd7ff572371d54016dcf7d"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "山行偶作",
        "preface": "",
        "paragraphs": [
            "缘危路忽穷，投宿值樵翁。",
            "鸟下山含暝，蝉鸣露滴空。",
            "石门斜月入，云窦暗泉通。",
            "寂寞生幽思，心疑旧隐同。"
        ],
        "notes": "",
        "id": "d97ec2579f4809cc668f12755baf18dd"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "巴江夜猨",
        "preface": "",
        "paragraphs": [
            "日饮巴江水，还啼巴岸边。",
            "秋声巫峡断，夜影楚云连。",
            "露滴青枫树，山空明月天。",
            "谁知泊船者，听此不能眠。"
        ],
        "notes": "",
        "id": "c92460b07a8923dfc3a4b08f54a7bfe2"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "送田使君牧蔡州",
        "preface": "",
        "paragraphs": [
            "主意思政理，牧人官不轻。",
            "树多淮右地，山远汝南城。",
            "望稼周田隔，登楼楚月生。",
            "悬知蒋亭下，渚鹤伴闲行。"
        ],
        "notes": "",
        "id": "44c5a6f642f8611d6c3c52511fd38fd5"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "雀台怨",
        "preface": "",
        "paragraphs": [
            "魏宫歌舞地，蝶戏鸟还鸣。",
            "玉座人难到，铜台雨滴平。",
            "西陵树不见，漳浦草空生。",
            "万恨尽埋此，徒悬千载名。"
        ],
        "notes": "",
        "id": "44d37be75fb5ec6a4b2db9cd54cd83e9"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "早发故园",
        "preface": "",
        "paragraphs": [
            "语别在中夜，登车离故乡。",
            "曙钟寒出岳，残月迥凝霜。",
            "风柳条多折，沙云气尽黄。",
            "行逢海西鴈，零落不成行。"
        ],
        "notes": "",
        "id": "64bd041a9c3a6d8e0cc543b05e0adf91"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "赠别江客",
        "preface": "",
        "paragraphs": [
            "湘中有岑穴，君去挂帆过。",
            "露细蒹葭广，潮回岛屿多。",
            "汀洲延夕照，枫叶坠寒波。",
            "应使同渔者，生涯许钓歌。"
        ],
        "notes": "",
        "id": "d3055a9c71ce19cf6012fd4ae76d1487"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "宿翠微寺",
        "preface": "",
        "paragraphs": [
            "处处松阴满，樵开一迳通。",
            "鸟归云壑静，僧语石楼空。",
            "积翠含微月，遥泉韵细风。",
            "经行心不厌，忆在故山中。"
        ],
        "notes": "",
        "id": "399aa30b0442679fd05c45f30660bb45"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "霁后寄白阁僧",
        "preface": "",
        "paragraphs": [
            "苍翠霾高雪，西峰鸟外看。",
            "久披山衲坏，孤坐石床寒。",
            "盥手水泉滴，燃灯夜烧残。",
            "终期老云峤，煮药伴中餐。"
        ],
        "notes": "",
        "id": "44938e267d4693bdf2a89278ffe07e5d"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "送僧归金山寺",
        "preface": "",
        "paragraphs": [
            "金陵山色里，蝉急向秋分。",
            "迥寺横洲岛，归僧渡水云。",
            "夕阳依岸尽，清磬隔潮闻。",
            "遥想禅林下，𬬻香带月焚。"
        ],
        "notes": "",
        "id": "f6b5a9cd4ce8d9b3f5b2ec6627814dbd"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "新秋雨霁宿王处士东郊",
        "preface": "",
        "paragraphs": [
            "夕阳逢一雨，夜木洗清阴。",
            "露气竹窗静，秋光云月深。",
            "煎尝灵药味，话及故山心。",
            "得意两不寐，微风生玉琴。"
        ],
        "notes": "",
        "id": "36f8f96befaf0bf67c0becbdff78676c"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "关山曲二首 一",
        "preface": "",
        "paragraphs": [
            "金甲耀兜鍪，黄金拂紫骝。",
            "叛羌旗下戮，陷壁夜中收。",
            "霜霰戎衣月，关河碛气秋。",
            "箭疮殊未合，更遣击兰州。"
        ],
        "notes": "",
        "id": "345c11e6e2b63233d30c9b6a3a3a3454"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "关山曲二首 二",
        "preface": "",
        "paragraphs": [
            "火发龙山北，中宵易左贤。",
            "勒兵临汉水，惊鴈散胡天。",
            "木落防河急，军孤受敌偏。",
            "犹闻汉皇怒，按劒待开边。"
        ],
        "notes": "",
        "id": "a177a2930f07f3a4f68b2bae03cdc7e8"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "塞下曲二首 一",
        "preface": "",
        "paragraphs": [
            "旌旗倒北风，霜霰逐南鸿。",
            "夜救龙城急，朝焚虏帐空。",
            "骨销金镞在，鬓改玉关中。",
            "却想羲轩氏，无人尚战功。"
        ],
        "notes": "",
        "id": "ee1af4047327e72ab5d0fa3ae79ae6d8"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "塞下曲二首 二",
        "preface": "",
        "paragraphs": [
            "广漠云凝惨，日斜飞霰生。",
            "烧山搜猛兽，伏道击回兵。",
            "风折旗竿曲，沙埋树杪平。",
            "黄云飞旦夕，偏奏苦寒声。"
        ],
        "notes": "",
        "id": "c8dd627f0c9cfd7cd6133b28b014f7ee"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "广陵曲",
        "preface": "",
        "paragraphs": [
            "葱茏桂树枝，高系黄金羁。",
            "叶隐青蛾翠，花飘白玉墀。",
            "上鸣间关鸟，下醉游侠儿。",
            "炀帝国已破，此中都不知。"
        ],
        "notes": "",
        "id": "355b1c1248ec55a73f2d0775f7b4e6a3"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "送人游蜀",
        "preface": "",
        "paragraphs": [
            "别离杨柳陌，迢遰蜀门行。",
            "若听清猨后，应多白发生。",
            "虹霓侵栈道，风雨杂江声。",
            "过尽愁人处，烟花是锦城。"
        ],
        "notes": "",
        "id": "1fdf093d0a6bd7a57cbe8b9d2a109961"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "宿无可上人房",
        "preface": "",
        "paragraphs": [
            "稀逢息心侣，细话远山期。",
            "河汉秋深夜，杉梧露滴时。",
            "风传林磬响，月掩草堂迟。",
            "坐卧禅心在，浮生皆不知。"
        ],
        "notes": "",
        "id": "a4e571aef66b1710d9e3145c377fbdcd"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "旅次夏州",
        "preface": "",
        "paragraphs": [
            "嘶马发相续，行次夏王台。",
            "锁郡云阴暮，鸣笳烧色来。",
            "霜繁边上宿，鬓改碛中回。",
            "怅望胡沙晓，惊蓬朔吹催。"
        ],
        "notes": "",
        "id": "2e345e0f29e6cb570d566717e582f047"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "同庄秀才宿镇星观",
        "preface": "",
        "paragraphs": [
            "的的星河落，沾苔复洒松。",
            "湿光微泛草，石翠澹摇峰。",
            "野观云和月，秋城漏间钟。",
            "知君亲此境，九陌少相逢。"
        ],
        "notes": "",
        "id": "f16ae8ad9e2ea52b02d06af09d08a59c"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "鹳雀楼晴望",
        "preface": "",
        "paragraphs": [
            "尧女楼西望，人怀太古时。",
            "海波通禹凿，山木闭虞祠。",
            "鸟道残虹挂，龙潭返照移。",
            "行云如可驭，万里赴心期。"
        ],
        "notes": "",
        "id": "81138259475a70bec2c1344e4f185231"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "赠淮南将",
        "preface": "",
        "paragraphs": [
            "何事淮南将，功高业未成。",
            "风涛辞海郡，雷雨镇山营。",
            "度碛黄云起，防秋白发生。",
            "密机曾制敌，忧国更论兵。",
            "塞色侵旗动，寒光锁甲明。",
            "自怜心有作，独立望专征。"
        ],
        "notes": "",
        "id": "3d02a8f8d32e3486d2a70f77cdcece92"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "寄贾岛",
        "preface": "",
        "paragraphs": [
            "海上不同来，关中俱久住。",
            "寻思别山日，老尽经行树。",
            "志业人未闻，时光鸟空度。",
            "风悲汉苑秋，雨滴秦城暮。",
            "佩玉与锵金，非亲亦非故。",
            "朱颜枉自毁，明代空相遇。",
            "岁晏各能归，心知旧歧路。"
        ],
        "notes": "",
        "id": "e18dc10913f05b4b9dddf2821989fc28"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "湘川吊舜",
        "preface": "",
        "paragraphs": [
            "伊予生好古，吊舜苍梧间。",
            "白日坐将没，游波凝不还。",
            "九疑云动影，旷野竹成班。",
            "鴈集蒹葭渚，猨啼雾露山。",
            "南风吹早恨，瑶瑟怨长闲。",
            "元化谁能问，天门恨久关。"
        ],
        "notes": "",
        "id": "e7cb91b059781e18e6af228ec872842c"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "送僧归闽中旧寺",
        "preface": "",
        "paragraphs": [
            "寺隔海山遥，帆前落叶飘。",
            "断猨通楚塞，惊鹭出兰桡。",
            "星月浮波岛，烟萝渡石桥。",
            "钟声催野饭，秋色落寒潮。",
            "旧社人多老，闲房树半凋。",
            "空林容病士，岁晚待相招。"
        ],
        "notes": "",
        "id": "0806b60e932ce384bc3431d234de72e1"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "寄远",
        "preface": "",
        "paragraphs": [
            "坐想亲爱远，行嗟天地阔。",
            "积疹甘毁颜，沈忧更销骨。",
            "迢迢游子心，望望归云没。",
            "乔木非故里，高楼共明月。",
            "夜深秋风多，闻鴈来天末。"
        ],
        "notes": "",
        "id": "23eadebe63fdd3bc16a80843c0d86b4e"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "经咸阳北原",
        "preface": "",
        "paragraphs": [
            "秦山曾共转，秦云自舒卷。",
            "古来争雄图，到此多不返。",
            "野狖穴孤坟，农人耕废苑。",
            "川长波又逝，日与岁俱晚。",
            "夜入咸阳中，悲吞不能饭。"
        ],
        "notes": "",
        "id": "0e48fa1b33d9bc30f655efd32b174459"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "冬日寄洛中杨少尹",
        "preface": "",
        "paragraphs": [
            "黄河岸柳衰，城下渡流澌。",
            "年长从公懒，天寒入府迟。",
            "家山望几遍，魏阙赴何时。",
            "怀古心谁识，应多谒舜祠。"
        ],
        "notes": "",
        "id": "9c886892adcb4cb31a939be4e31f8907"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "浙江夜宿",
        "preface": "",
        "paragraphs": [
            "落帆人更起，露草满汀洲。",
            "远狖啼荒峤，孤萤溺漫流。",
            "积阴开片月，爽气集高秋。",
            "去去胡为恋，搴芳时一游。"
        ],
        "notes": "",
        "id": "a152f9cc8479a07c8c950b57b1791759"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "寄西岳白石僧",
        "preface": "",
        "paragraphs": [
            "挂锡中峰上，经行踏石梯。",
            "云房出定后，岳月在池西。",
            "峭壁残霞照，欹松积雪齐。",
            "年年著山屐，曾得到招提。"
        ],
        "notes": "",
        "id": "ff18656b512fdbd3cdf9a92b0a9c1037"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "同州冬日陪吴常侍闲宴",
        "preface": "",
        "paragraphs": [
            "中天白云散，集客郡斋时。",
            "陶性聊飞爵，看山忽罢碁。",
            "雪花凝始散，木叶脱无遗。",
            "静理良多暇，招邀惬所思。"
        ],
        "notes": "",
        "id": "14e99f8e54e75065f8dfd5e6be8ed120"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "答鄜畤友人同宿见示",
        "preface": "",
        "paragraphs": [
            "为客自堪悲，风尘日满衣。",
            "承明无计入，旧隐但怀归。",
            "雪积孤城暗，灯残晓角微。",
            "相逢喜同宿，此地故人稀。"
        ],
        "notes": "",
        "id": "d5e685130ab8ab2b4be149b316cdaa8e"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "题僧禅院",
        "preface": "",
        "paragraphs": [
            "虚室焚香久，禅心悟几生。",
            "滤泉侵月起，扫径避虫行。",
            "树隔前朝在，苔滋废渚平。",
            "我来风雨夜，像设一灯明。"
        ],
        "notes": "",
        "id": "4d3ace1201a4e7e82609e3ec87966315"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "怀故山寄贾岛",
        "preface": "",
        "paragraphs": [
            "心偶羡明代，学诗观国风。",
            "自从来阙下，未胜在山中。",
            "丹桂日应老，白云居久空。",
            "谁能谢诗去，聊与此生同。"
        ],
        "notes": "",
        "id": "b8061cda84cb47781837785a614de8e7"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "灞上秋居",
        "preface": "",
        "paragraphs": [
            "灞原风雨定，晚见鴈行频。",
            "落叶他乡树，寒灯独夜人。",
            "空园白露滴，孤壁野僧隣。",
            "寄卧郊扉久，何门致此身。"
        ],
        "notes": "",
        "id": "9511017e42bf59a6c1056485cd55ba44"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "寄崇德里居作",
        "preface": "",
        "paragraphs": [
            "扫君园林地，泽我清凉襟。",
            "高鸟云路晚，孤蝉杨柳深。",
            "风微汉宫漏，月迥秦城砧。",
            "光景坐如此，徒怀经济心。"
        ],
        "notes": "",
        "id": "23af13cc1caecac45a3b1b7c177b697d"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "河梁别",
        "preface": "",
        "paragraphs": [
            "河梁送别者，行哭半非亲。",
            "此路足征客，胡天多杀人。",
            "金罍照离思，宝瑟凝残春。",
            "早晚期相见，垂杨凋复新。"
        ],
        "notes": "",
        "id": "01a979b86a791c4538be1a3915c9e67c"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "留别定襄卢军事",
        "preface": "",
        "paragraphs": [
            "行行与君别，路在鴈门西。",
            "秋色见边草，军声闻戍鼙。",
            "酣歌击宝劒，跃马上金堤。",
            "归去咸阳里，平生志不迷。"
        ],
        "notes": "",
        "id": "450e7e8b000c945dfee049cb7619233f"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "送杜秀才东游",
        "preface": "",
        "paragraphs": [
            "羇游年复长，去日值秋残。",
            "草出函关白，云藏野渡寒。",
            "鸿多霜雪重，山广道途难。",
            "心事何人识，斗牛应数看。"
        ],
        "notes": "",
        "id": "76e3f13f7744bb8e2feb1019d1e590ec"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "怀黄颇",
        "preface": "",
        "paragraphs": [
            "有客南浮去，平生与我同。",
            "炎州结遥思，芳杜采应空。",
            "秦鴈归侵月，湘猿戏褭枫。",
            "期君翼明代，未可恋山中。"
        ],
        "notes": "",
        "id": "b306feccc520f65c8bdf25aee5c1c8de"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "陇上独望",
        "preface": "",
        "paragraphs": [
            "斜日挂边树，萧萧独望间。",
            "阴云藏汉垒，飞火照胡山。",
            "陇首行人绝，河源夕鸟还。",
            "谁为立勋者，可惜宝刀闲。"
        ],
        "notes": "",
        "id": "b641fc0f86e2dcf6078ca1e670f9faea"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "长安书怀",
        "preface": "",
        "paragraphs": [
            "岐路今如此，还堪恸哭频。",
            "关中成久客，海上老诸亲。",
            "谷口田应废，乡山草又春。",
            "年年销壮志，空作献书人。"
        ],
        "notes": "",
        "id": "70886cb158a8744fffda5802e4605b4c"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "邯郸驿楼作",
        "preface": "",
        "paragraphs": [
            "芜没丛台久，清漳废御沟。",
            "蝉鸣河外树，人在驿西楼。",
            "云烧天中赤，山当日落秋。",
            "近郊经战后，处处骨成丘。"
        ],
        "notes": "",
        "id": "136097c57f1e3c851ffc0c53f560649d"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "别家后次飞狐西即事",
        "preface": "",
        "paragraphs": [
            "远归从此别，亲爱失天涯。",
            "去国频回首，方秋不在家。",
            "鸣蛩闻塞路，冷鴈背龙沙。",
            "西次桑干曲，洲中见荻花。"
        ],
        "notes": "",
        "id": "46212ce09f7473174e62270728262fb9"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "题青龙寺镜公房",
        "preface": "",
        "paragraphs": [
            "一室意何有，闲门为我开。",
            "炉香寒自灭，履雪饭初回。",
            "窗迥孤山入，灯残片月来。",
            "禅心方此地，不必访天台。"
        ],
        "notes": "",
        "id": "6777ea08b07815cd91430bf54e8fade3"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "边城独望",
        "preface": "",
        "paragraphs": [
            "聊凭危堞望，倍起异乡情。",
            "霜落蒹葭白，山昏雾露生。",
            "河滩胡鴈下，戎垒汉鼙惊。",
            "独树残秋色，狂歌泪满缨。"
        ],
        "notes": "",
        "id": "44474ec684443fa6f83b383398ae1f83"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "江亭赠别",
        "preface": "",
        "paragraphs": [
            "长亭晚送君，秋色渡江𣸣。",
            "衰柳风难定，寒涛雪不分。",
            "猨声离楚峡，帆影入湘云。",
            "独泛扁舟夜，山钟可卧闻。"
        ],
        "notes": "",
        "id": "a0fd1a9fbe11df943df668c83435251b"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "旅次寄贾岛兼简无可上人",
        "preface": "",
        "paragraphs": [
            "相思边草长，回望水连空。",
            "鴈过当行次，蝉鸣复客中。",
            "壮年看即改，羸病计多同。",
            "傥宿林中寺，深凭问远公。"
        ],
        "notes": "",
        "id": "eef945f8df7b5935709d00b1eb4d9e84"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "寄剡中友人",
        "preface": "",
        "paragraphs": [
            "故人今在剡，秋草意如何。",
            "岭暮云霞杂，潮回岛屿多。",
            "沃洲僧几访，天姥客谁过。",
            "岁晚偏相忆，风生隔楚波。"
        ],
        "notes": "",
        "id": "daefb786551331ac7bf0ffc0ef5f2f69"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "送国子韦丞",
        "preface": "",
        "paragraphs": [
            "临水独相送，归期千里间。",
            "云回逢过雨，路转入连山。",
            "一骑行芳草，新蝉发故关。",
            "遥聆茂陵下，夜启竹扉闲。"
        ],
        "notes": "",
        "id": "9247c3e51aad369fa6ea73095022c608"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "题吴发原南居",
        "preface": "",
        "paragraphs": [
            "闲居谁厌僻，门掩汉祠前。",
            "山色夏云映，树阴幽草连。",
            "晴光分渚曲，绿气冒原田。",
            "何日远游罢，高枝已噪蝉。"
        ],
        "notes": "",
        "id": "04f978c2d694ca132e75c711ce088c9b"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "雒中寒夜姚侍御宅怀贾岛",
        "preface": "",
        "paragraphs": [
            "夜木动寒色，雒阳城阙深。",
            "如何异乡思，更抱故人心。",
            "微月关山远，闲堦霜霰侵。",
            "谁知石门路，待与子同寻。"
        ],
        "notes": "",
        "id": "f2a9508ca5ef566e2dcc93e68740db80"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "征妇叹",
        "preface": "",
        "paragraphs": [
            "稚子在我抱，送君登远道。",
            "稚子今已行，念君上边城。",
            "蓬根既无定，蓬子焉用生。",
            "但见请防胡，不闻言罢兵。",
            "及老能得归，少者还长征。"
        ],
        "notes": "",
        "id": "1262030803823f59991d5f1f7d52d7e9"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "山中寄姚合员外",
        "preface": "",
        "paragraphs": [
            "朝与城阙别，暮同麋鹿归。",
            "鸟鸣松观静，人过石桥稀。",
            "木叶摇山翠，泉痕入涧扉。",
            "敢招仙署客，暂此拂朝衣。"
        ],
        "notes": "",
        "id": "fa277456c6971c921d93f4d85fc6e24c"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "中秋月",
        "preface": "",
        "paragraphs": [
            "阴魄出海上，望之增苦吟。",
            "冷搜骊颔重，寒彻蚌胎深。",
            "皓气笼诸夏，清光射万岑。",
            "悠然天地内，皎洁一般心。"
        ],
        "notes": "",
        "id": "7c3784ee34160633fde4e0da3fa5e17a"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "下第寄友人",
        "preface": "",
        "paragraphs": [
            "金门君待问，石室我思归。",
            "圣主尊黄屋，何人荐白衣。",
            "年来御沟柳，赠别雨霏霏。"
        ],
        "notes": "",
        "id": "af8de083e2907e606f3728d85f6c11ec"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "寄广州杨参军",
        "preface": "",
        "paragraphs": [
            "南方春景好，念子缓归心。",
            "身方脱野服，冠未系朝簪。",
            "足恣平生赏，无虞外役侵。",
            "汀洲观鸟戏，向月和猨吟。",
            "税驾楚山广，扬帆湘水深。",
            "采奇搜石穴，怀胜即枫林。",
            "怅望极霞际，流情堕海阴。",
            "前朝杳难问，叹息洒鸣琴。"
        ],
        "notes": "",
        "id": "bf3c3ce07dd7b04401560bc140792ab5"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "离夜二首 一",
        "preface": "",
        "paragraphs": [
            "东征辽水迥，北近单于台。",
            "戎衣挂宝剑，玉筯衔金杯。",
            "红烛暗将灭，翠蛾终不开。"
        ],
        "notes": "",
        "id": "1aadf156c0137d9991d214db045e348c"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "离夜二首 二",
        "preface": "",
        "paragraphs": [
            "凝夜照离色，恐闻啼晚鸦。",
            "前年营鴈塞，明月戍龙沙。",
            "曾与五陵子，休装孤剑花。"
        ],
        "notes": "",
        "id": "ee5c7172000e9cf49b487437e7f8cf68"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "荅太原从军杨员外送别",
        "preface": "",
        "paragraphs": [
            "君将海月珮，赠之光我行。",
            "见知言不浅，怀报意非轻。",
            "反照临歧思，中年未达情。",
            "河梁人送别，秋汉鴈相鸣。",
            "衰柳摇边吹，寒云冒古城。",
            "西游还献赋，应许托平生。"
        ],
        "notes": "",
        "id": "7fabed526a6433731d2a8cb26766b89c"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "送从叔重赴海南从事",
        "preface": "",
        "paragraphs": [
            "又从连帅请，还作岭南行。",
            "穷海何时到，孤帆累月程。",
            "乱蝉吟暮色，哀狖落秋声。",
            "晚路潮波起，寒葭雾雨生。",
            "沙埋铜柱没，山簇瘴云平。",
            "念此别离苦，其如宗从情。"
        ],
        "notes": "",
        "id": "274fb91255d342af980b88b7933fbc9c"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "送韩校书江西从事",
        "preface": "",
        "paragraphs": [
            "出关寒色尽，云梦草生新。",
            "鴈背岳阳雨，客行江上春。",
            "遥程随水阔，枉路倒帆频。",
            "夕照临孤馆，朝霞发广津。",
            "湖山潮半隔，郡壁岸斜邻。",
            "自此钟陵道，裁书有故人。"
        ],
        "notes": "",
        "id": "a91fc7c219f85eb0bda01cf31fe7b581"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "送顾少府之永康",
        "preface": "",
        "paragraphs": [
            "婺女星边去，春生即有花。",
            "寒关云复雪，古渡草连沙。",
            "宿次吴江晚，行侵日徼斜。",
            "官传梅福政，县顾赤松家。",
            "烧起明山翠，潮回动海霞。",
            "清高宜阅此，莫叹近天涯。"
        ],
        "notes": "",
        "id": "04ca6a0fd24434963199c1e4df334cb8"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "幽上留别令狐侍郎",
        "preface": "",
        "paragraphs": [
            "自别丘中隐，频年哭路岐。",
            "辛勤今若是，少壮岂多时。",
            "露滴阴虫苦，秋声远客悲。",
            "晚营严鼓角，红叶拂旌旗。",
            "北阙虚延望，西林久见思。",
            "川流寒水急，云返故山迟。",
            "落照游人去，长空独鸟随。",
            "不堪风景隔，忠信寡相知。"
        ],
        "notes": "",
        "id": "b44e203eb832a853d4ab148c7af71bf1"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "襄阳席上呈于司空",
        "preface": "",
        "paragraphs": [
            "花枝临水复临堤，也照清江也照泥。",
            "寄语东君好擡举，夜来曾伴凤皇栖。"
        ],
        "notes": "",
        "id": "9672fa854f85ee557f0a6945581063a5"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "宿裴氏谿居怀厉玄先辈",
        "preface": "",
        "paragraphs": [
            "树下孤石坐，草间微有霜。",
            "同人不同北，云鸟自南翔。",
            "迢遰夜山色，清泠泉月光。",
            "西风耿离抱，江海遥相望。"
        ],
        "notes": "",
        "id": "e1d3dfb7e17910381f4d3925443e1208"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "集宿姚殿中宅期僧无可不至",
        "preface": "",
        "paragraphs": [
            "殿中日相命，开尊话旧时。",
            "余钟催鸟绝，积雪阻僧期。",
            "林静寒光远，天阴曙色迟。",
            "今夕复何夕，人谒去难追。"
        ],
        "notes": "",
        "id": "3ede190161747c1a1f569dfcdf9efb7e"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "宿贾岛原居",
        "preface": "",
        "paragraphs": [
            "寒鴈过原急，渚边秋色深。",
            "烟霞向海岛，风雨宿园林。",
            "俱住明时愿，同怀故国心。",
            "未能先隐迹，聊此一相寻。"
        ],
        "notes": "",
        "id": "827892d13f844078e8b6b6dc2ffa4ae6"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "赠别空公",
        "preface": "",
        "paragraphs": [
            "云门秋却入，微径久无人。",
            "后夜中峰月，空林百衲身。",
            "寂寥寒磬尽，盥漱瀑泉新。",
            "履迹谁相见，松风扫石尘。"
        ],
        "notes": "",
        "id": "900c468abd7888ef171474618cb0b9df"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "府试观开元皇帝东封图",
        "preface": "",
        "paragraphs": [
            "俨若翠华举，登封图乍开。",
            "冕旒明主立，冠剑侍臣陪。",
            "迹类飞仙去，光同拜日来。",
            "粉痕疑检玉，黛色讶生苔。",
            "挂壁云将起，陵风仗若回。",
            "何年复东幸，鲁叟望悠哉。"
        ],
        "notes": "",
        "id": "25aa92a383b07c03dba97021e39c46bf"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "府试水始冰",
        "preface": "",
        "paragraphs": [
            "南池寒色动，北陆岁阴生。",
            "薄薄流澌聚，漓漓翠潋平。",
            "暗沾霜稍厚，回照日还轻。",
            "乳窦悬残滴，湘流减恨声。",
            "即堪金井贮，会映玉壶清。",
            "洁白心虽识，空期饮此明。"
        ],
        "notes": "",
        "id": "7ef8dc52f4e85b4251982e4a9091c4b6"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "边馆逢贺秀才",
        "preface": "",
        "paragraphs": [
            "贫病无疎我与君，不知何事久离群。",
            "鹿裘共弊同为客，龙阙将移拟献文。",
            "空馆夕阳鸦绕树，荒城寒色鴈和云。",
            "不堪吟断边笳晓，叶落东西客又分。"
        ],
        "notes": "",
        "id": "3ff3b14d1c993f7d951410071d8a3438"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "宿王屋天坛",
        "preface": "",
        "paragraphs": [
            "星斗半沈苍翠色，红霞远照海涛分。",
            "折松晓拂天坛雪，投简寒窥玉洞云。",
            "绝顶醮回人不见，深林磬度鸟应闻。",
            "未知谁与传金箓，独向仙祠拜老君。"
        ],
        "notes": "",
        "id": "cd9782ac426a59a9f097ba844ae5247b"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "岐阳逢曲阳故人话旧",
        "preface": "",
        "paragraphs": [
            "异地还相见，平生问可知。",
            "壮年俱欲暮，往事尽堪悲。",
            "道路频艰阻，亲朋久别离。",
            "解兵逃白刃，谒帝值明时。",
            "淹疾生涯故，因官事业移。",
            "鸡鸣关月落，鴈度朔风吹。",
            "客泪翻岐下，乡心落海湄。",
            "积愁何计遣，满酌浣相思。"
        ],
        "notes": "",
        "id": "73e13586637b155552e0070c03db87e9"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "赠禅僧",
        "preface": "",
        "paragraphs": [
            "弟子人天遍，童年在沃洲。",
            "开禅山木长，浣衲海沙秋。",
            "振锡摇汀月，持瓶接瀑流。",
            "赤城何日上，鄙愿从师游。"
        ],
        "notes": "",
        "id": "7dd14eccc1f8ba6d87bd6a8c8451973d"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "题庐山寺",
        "preface": "",
        "paragraphs": [
            "白茅为屋宇编荆，数处堦墀石叠成。",
            "东谷笑言西谷响，下方云雨上方晴。",
            "鼠惊樵客缘苍壁，猨戏山头撼紫柽。",
            "别有一条投涧水，竹筒斜引入茶铛。"
        ],
        "notes": "",
        "id": "f5fa79ca7cf5daa7046c6073aec47e71"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "题石瓮寺",
        "preface": "",
        "paragraphs": [
            "僧室并皇宫，云门辇路同。",
            "渭分双阙北，山迥五陵东。",
            "修绠悬林表，深泉汲洞中。",
            "人烟窥垤蚁，鸳瓦拂冥鸿。",
            "藓壁松生峭，龛灯月照空。",
            "稀逢息心侣，独礼竺乾公。"
        ],
        "notes": "",
        "id": "429b67201af94df784baa7c2ba6dd146"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "谒仙观二首 一",
        "preface": "",
        "paragraphs": [
            "我生求羽化，斋沐造仙居。",
            "葛蔓没丹井，石函盛道书。",
            "寒松多偃侧，灵洞遍清虚。",
            "一就泉西饮，云中采药蔬。"
        ],
        "notes": "",
        "id": "8ff19c8b41ea76be8f3a2738e51f365a"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "谒仙观二首 二",
        "preface": "",
        "paragraphs": [
            "山空蕙气香，乳管折云房。",
            "愿值壶中客，亲传肘后方。",
            "三更礼星斗，寸匕服丹霜。",
            "默坐树阴下，仙经横石床。"
        ],
        "notes": "",
        "id": "8b62f2f8674e2e32322208f616b276a2"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "送朴山人归新罗",
        "preface": "",
        "paragraphs": [
            "浩渺行无极，扬帆但信风。",
            "云山过海半，乡树入舟中。",
            "波定遥天出，沙平远岸穷。",
            "离心寄何处，目断曙霞东。"
        ],
        "notes": "",
        "id": "686d0731cb5e318cde2b6ed12489fc1a"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "题静住寺钦用上人房",
        "preface": "",
        "paragraphs": [
            "寺近朝天路，多闻玉珮音。",
            "鉴人开慧眼，归鸟息禅心。",
            "磬接星河曙，窗连夏木深。",
            "此中能宴坐，何必在云林。"
        ],
        "notes": "",
        "id": "77d5cf69bf1bfda4c319568d3fcdd513"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "赠杨先辈",
        "preface": "",
        "paragraphs": [
            "平生闲放久，野鹿许为群。",
            "居止邻西岳，轩窗度白云。",
            "斋心饭松子，话道接茅君。",
            "汉主思清净，休书谏猎文。"
        ],
        "notes": "",
        "id": "ea1828bb5864e3fe56eb1c5e2488c4f9"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "詶李景章先辈",
        "preface": "",
        "paragraphs": [
            "平生诗句忝多同，不得陪君奉至公。",
            "金镝自宜先中鹄，铅刀甘且学雕虫。",
            "莺啼细柳临关路，燕接飞花遶汉宫。",
            "九陌芳菲人竞赏，此时心在别离中。"
        ],
        "notes": "",
        "id": "a9e9896258e181baca09fbc5314e167f"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "赠祠部令狐郎中",
        "preface": "",
        "paragraphs": [
            "官初执宪称雄才，省转为郎雅望催。",
            "待制松阴移玉殿，分宵露气静天台。",
            "算棋默向孤云坐，随鹤闲穷片水回。",
            "忽忆十年相识日，小儒新自海边来。"
        ],
        "notes": "",
        "id": "e0ede7d2eca8a5c091354f5007a3a647"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "送册东夷王使",
        "preface": "",
        "paragraphs": [
            "越海传金册，华夷礼命行。",
            "片帆秋色动，万里信潮生。",
            "日映孤舟出，沙连绝岛明。",
            "翳空翻大鸟，飞雪洒长鲸。",
            "旧鬓回应改，遐荒梦易惊。",
            "何当理风檝，天外问来程。"
        ],
        "notes": "",
        "id": "1da5315c331fb85e37d75e267198c02f"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "送武陵王将军",
        "preface": "",
        "paragraphs": [
            "河外今无事，将军有战名。",
            "艰难长剑缺，功业少年成。",
            "晓仗亲云陛，寒宵突禁营。",
            "朱旗身外色，玉漏耳边声。",
            "开合谈宾至，调弓过鴈惊。",
            "为儒多不达，见学请长缨。"
        ],
        "notes": "",
        "id": "a0ddda0a7824d72261c8d0d7a916df58"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "赠鄠县尉李先辈二首 一",
        "preface": "",
        "paragraphs": [
            "同人家鄠杜，相见罢官时。",
            "野坐苔生石，荒居菊入篱。",
            "听蝉临水久，送鹤背山迟。",
            "未拟还城阙，溪僧别有期。"
        ],
        "notes": "",
        "id": "ab0b6729166211a37468632f2df3e18e"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "赠鄠县尉李先辈二首 二",
        "preface": "",
        "paragraphs": [
            "休官不到阙，求静匪营他。",
            "种药唯愁晚，看云肯厌多。",
            "渚边逢鹭下，林表伴僧过。",
            "闲检仙方试，松花酒自和。"
        ],
        "notes": "",
        "id": "3d562d29462a3239b4cc56a325d39f79"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "边将",
        "preface": "",
        "paragraphs": [
            "玉榼酒频倾，论功笑李陵。",
            "红缰跑骏马，金镞掣秋鹰。",
            "塞迥连天雪，河深彻底冰。",
            "谁言提一剑，勤苦事中兴。"
        ],
        "notes": "",
        "id": "58526d857b5c58551620ae4d3201e148"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "下第别令狐员外",
        "preface": "",
        "paragraphs": [
            "论文期雨夜，饮酒及芳晨。",
            "坐叹百花发，潜惊双鬓新。",
            "旧交多得路，别业远仍贫。",
            "便欲辞知己，归耕海上春。"
        ],
        "notes": "",
        "id": "be24f4635ca19355f0642786a1aa5ca4"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "送春坊董正字浙右归觐",
        "preface": "",
        "paragraphs": [
            "去觐毘陵日，秋残建业中。",
            "莎垂石城古，山阔海门空。",
            "灌木寒樯远，层波皓月同。",
            "何当复雠校，春集少阳宫。"
        ],
        "notes": "",
        "id": "ad2da9a2c32b32c6e02d49575ccbcf36"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "送和北虏使",
        "preface": "",
        "paragraphs": [
            "路始阴山北，迢迢雨雪天。",
            "长城人过少，沙碛马难前。",
            "日入流沙际，阴生瀚海边。",
            "刀镮向月动，旌纛冒霜悬。",
            "逐兽孤围合，交兵一箭传。",
            "穹庐移斥候，烽火绝祁连。",
            "汉将行持节，胡儿坐控弦。",
            "明妃的回面，南送使君旋。"
        ],
        "notes": "",
        "id": "a9e80f447158b314ef95e0c0bbd1d4d8"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "摅情留别幷州从事",
        "preface": "",
        "paragraphs": [
            "浅学长自鄙，谬承贤达知。",
            "才希汉主召，玉任楚人疑。",
            "年长慙漂泊，恩深惜别离。",
            "秋光独鸟过，暝色一蝉悲。",
            "鹤发生何速，龙门上苦迟。",
            "雕虫羞朗鉴，干禄贵明时。",
            "故国诚难返，青云致未期。",
            "空将感激泪，一自洒临岐。"
        ],
        "notes": "",
        "id": "1f96cabd8f84e3bee0d662e2eb26ef1f"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "酬田卿送西游",
        "preface": "",
        "paragraphs": [
            "华堂开翠簟，惜别玉壶深。",
            "客去当烦暑，蝉鸣复此心。",
            "废城乔木在，古道浊河侵。",
            "莫虑西游远，西关绝陇阴。"
        ],
        "notes": "",
        "id": "7649b6694f786251e60ff63600bc9a28"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "雪中送青州薛评事",
        "preface": "",
        "paragraphs": [
            "腊景不可犯，从戎难自由。",
            "怜君急王事，走马赴边州。",
            "岳雪明日观，海云冒营丘。",
            "慙无斗酒泻，敢望御重裘。"
        ],
        "notes": "",
        "id": "28684336490ba21c212ad0357d8a862d"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "哭京兆庞尹",
        "preface": "",
        "paragraphs": [
            "神州丧贤尹，父老泣关中。",
            "未尽群生愿，才留及物功。",
            "清光沈皎月，素业振遗风。",
            "履迹莓苔掩，珂声紫陌空。",
            "从来受知者，会葬汉陵东。"
        ],
        "notes": "",
        "id": "d86b4d02b616735ecaf545483daa8ace"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "路傍树",
        "preface": "",
        "paragraphs": [
            "古树何人种，清阴减昔时。",
            "莓苔根半露，风雨节偏危。",
            "虫蠹心将穴，蝉催叶向衰。",
            "樵童不须翦，聊起邵公思。"
        ],
        "notes": "",
        "id": "b36362d160678bb88b40bb04fc749014"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "送客南游",
        "preface": "",
        "paragraphs": [
            "拟卜何山隐，高秋指岳阳。",
            "苇干云梦色，橘熟洞庭香。",
            "疎雨残虹影，[囘]云背鸟行。",
            "灵均如可问，一为哭清湘。"
        ],
        "notes": "",
        "id": "e5440f105038f6820cf9bbbdbf1a1bd2"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "寄襄阳王公子",
        "preface": "",
        "paragraphs": [
            "君马勒金羁，君家贮玉笄。",
            "白云登岘首，碧树醉铜鞮。",
            "泽广荆州北，山多汉水西。",
            "鹿门知不隐，芳草自萋萋。"
        ],
        "notes": "",
        "id": "dc12aaaf463a9b005645cddf6445c4bc"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "集宿姚侍御宅怀永乐宰殷侍御",
        "preface": "",
        "paragraphs": [
            "石田虞芮接，种树白云阴。",
            "穴闭神踪古，河流禹凿深。",
            "樵人应满郭，僊鸟几巢林。",
            "此会偏相语，曾供雪夜吟。"
        ],
        "notes": "",
        "id": "c2275e2f134715d41b3060cd910ede73"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "易水怀古",
        "preface": "",
        "paragraphs": [
            "荆卿西去不复返，易水东流无尽期。",
            "落日萧条蓟城北，黄沙白草任风吹。"
        ],
        "notes": "",
        "id": "bacd67c89013e6d8e5aec947bda3bdfd"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "送僧二首 一",
        "preface": "",
        "paragraphs": [
            "亲在平阳忆久归，洪河雨涨出关迟。",
            "独过旧寺人稀识，一一杉松老别时。"
        ],
        "notes": "",
        "id": "e57f50262ea76a7ef8a3ab0bbd3a372e"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "送僧二首 二",
        "preface": "",
        "paragraphs": [
            "龛中破衲自持行，树下禅床坐一生。",
            "来往白云知岁久，满山猨鸟会经声。"
        ],
        "notes": "",
        "id": "ff61558eb568f1004e966e73977aa46e"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "赠友人边游回",
        "preface": "",
        "paragraphs": [
            "游子新从绝塞回，自言曾上李陵台。",
            "尊前语尽北风起，秋色萧条胡鴈来。"
        ],
        "notes": "",
        "id": "713fe1f70798e9ee50f7b24c45ed0a6b"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "山中作",
        "preface": "",
        "paragraphs": [
            "屐齿无泥竹策轻，莓苔梯滑夜难行。",
            "独开石室松门里，月照前山空水声。"
        ],
        "notes": "",
        "id": "213843ed3cf2d18f2cc1093101934fe8"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "出塞词",
        "preface": "",
        "paragraphs": [
            "金带连环束战袍，马头冲雪度临洮。",
            "卷旗夜劫单于帐，乱斫胡儿缺宝刀。"
        ],
        "notes": "",
        "id": "42decdefe1cb2419354ba7b5108a515d"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "寄云台观田秀才",
        "preface": "",
        "paragraphs": [
            "云压松枝拂石窗，幽人独坐鹤成双。",
            "晚来漱齿敲冰渚，闲读仙书倚翠幢。"
        ],
        "notes": "",
        "id": "2e09011daa4774317f763c13e9c1afea"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "边上送杨侍御鞫狱回",
        "preface": "",
        "paragraphs": [
            "狱成冤雪晚云开，豸角威清塞鴈回。",
            "飞将送迎遥避马，离亭不敢劝金杯。"
        ],
        "notes": "",
        "id": "59a4e1ef05ca73a3604986d12433af13"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "射雕骑",
        "preface": "",
        "paragraphs": [
            "蕃面将军著鼠裘，酣歌冲雪在边州。",
            "猎过黑山犹走马，寒雕射落不回头。"
        ],
        "notes": "",
        "id": "0e246f31ad36b77a2ff3b2041596b080"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "高司马移竹",
        "preface": "",
        "paragraphs": [
            "丛居堂下幸君移，翠掩灯窗露叶垂。",
            "莫羡孤生在山者，无人看著拂云枝。"
        ],
        "notes": "",
        "id": "6ae4f298755bb49bce19c1103d498be9"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "赠前蔚州崔使君",
        "preface": "",
        "paragraphs": [
            "战回脱剑绾铜鱼，塞鴈迎风避隼旟。",
            "欲识前时为郡政，校成上下考新书。"
        ],
        "notes": "",
        "id": "2f40963ddcc08958d8e068745424933b"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "秋思二首 一",
        "preface": "",
        "paragraphs": [
            "万木秋霖后，孤山夕照余。",
            "田园无岁计，寒近忆樵渔。"
        ],
        "notes": "",
        "id": "b4b998427ec45c9092828bd22a7c0383"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "秋思二首 二",
        "preface": "",
        "paragraphs": [
            "亭树霜霰满，野塘凫鸟多。",
            "蕙兰不可折，楚老徒悲歌。"
        ],
        "notes": "",
        "id": "d4a35529a7a10e58373f5cc0649799db"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "黄神谷纪事",
        "preface": "",
        "paragraphs": [
            "霹雳振秋岳，折松横洞门。",
            "云龙忽变化，但觉玉潭昏。"
        ],
        "notes": "",
        "id": "cf03e681b19e3094baaecb69b6fae675"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "过亡友墓",
        "preface": "",
        "paragraphs": [
            "忆昨送君葬，今看坟树高。",
            "寻思后期者，只是益生劳。"
        ],
        "notes": "",
        "id": "a4f873a7ed3752716b1a475db70628d2"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "闻瀑布冰折",
        "preface": "",
        "paragraphs": [
            "万仞冰峭折，寒声投白云。",
            "光摇山月堕，我向石床闻。"
        ],
        "notes": "",
        "id": "96459521ae17495b792684648a699128"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "赠道者",
        "preface": "",
        "paragraphs": [
            "深居白云穴，静注赤松经。",
            "往往龙潭上，焚香礼斗星。"
        ],
        "notes": "",
        "id": "ca722baec8d05622acf1f59e4dd9170d"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "华下逢杨侍御",
        "preface": "",
        "paragraphs": [
            "巨灵掌上月，玉女盆中泉。",
            "柱史息车看，孤云心浩然。"
        ],
        "notes": "",
        "id": "d1912f2261b339765dd04fb9f59e25c5"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "新春闻赦",
        "preface": "",
        "paragraphs": [
            "道在猜谗息，仁深疾苦除。",
            "尧聪能下听，汤网本来疎。"
        ],
        "notes": "",
        "id": "e400bc0f1b3af7e6a97deca9627852e7"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "送李侍御福建从事",
        "preface": "",
        "paragraphs": [
            "晋安来越国，蔓草故宫迷。",
            "钓渚龙应在，琴台鹤乱栖。",
            "泛涛明月广，边海众山齐。",
            "宾府通兰棹，蛮僧接石梯。",
            "片云和瘴湿，孤屿映帆低。",
            "上客多诗兴，秋猨足夜啼。"
        ],
        "notes": "",
        "id": "5900f49ab3d027beb00f06a7c3180f04"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "酬刑部姚郎中",
        "preface": "",
        "paragraphs": [
            "路岐人不见，尚得记心中。",
            "月忆潇湘渚，春生兰杜丛。",
            "鸟啼花半落，人散爵方空。",
            "所赠诚难荅，泠然一雅风。"
        ],
        "notes": "",
        "id": "e0b48c5f5fbe4233a200fcb3467ae288"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "送柳秀才往连州看弟",
        "preface": "",
        "paragraphs": [
            "离人非逆旅，有弟谪连州。",
            "楚雨沾猨暮，湘云拂鴈秋。",
            "蒹葭行广泽，星月棹寒流。",
            "何处江关鏁，风涛阻客愁。"
        ],
        "notes": "",
        "id": "56b456076131d78cf891a1df53ace68e"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "晚眺有怀",
        "preface": "",
        "paragraphs": [
            "点点抱离念，旷怀成怨歌。",
            "高台试延望，落照在寒波。",
            "此地芳草歇，旧山乔木多。",
            "悠然暮天际，但见鸟相过。"
        ],
        "notes": "",
        "id": "6eb3c3f96a1759839bf704986b75b3ab"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "山中兴作",
        "preface": "",
        "paragraphs": [
            "高高丹桂枝，袅袅女萝衣。",
            "密叶浮云过，幽阴暮鸟归。",
            "月和风翠动，花落瀑泉飞。",
            "欲翦兰为佩，中林露未晞。"
        ],
        "notes": "",
        "id": "c316463f7831f26e891f2706461001a8"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "送皇甫协律淮南从事",
        "preface": "",
        "paragraphs": [
            "辟书丞相草，招作广陵行。",
            "隋柳疎淮岸，汀洲接海城。",
            "楚樯经雨泊，烟月隔潮生。",
            "谁与同尊俎，鸡鸾集虎营。"
        ],
        "notes": "",
        "id": "342e83aae7fcbee35bb806a1900f1713"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "别灵武令狐校书",
        "preface": "",
        "paragraphs": [
            "北风吹别思，落月度关河。",
            "树隐流沙短，山平近塞多。",
            "鴈池戎马饮，雕帐戍人过。",
            "莫虑行军苦，华夷道正和。"
        ],
        "notes": "",
        "id": "7f40212ae6c2f20290c6d75b3ac50679"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "田氏南楼对月",
        "preface": "",
        "paragraphs": [
            "主人同露坐，明月在高台。",
            "咽咽阴虫叫，萧萧寒鴈来。",
            "影摇疎木落，魄转曙钟开。",
            "幸免丹霞映，清光溢酒杯。"
        ],
        "notes": "",
        "id": "7a7b4e839992c194a061a96377af9c6d"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "送宗密上人",
        "preface": "",
        "paragraphs": [
            "门前九陌尘，石上定中身。",
            "近放辽天鹤，曾为南岳人。",
            "腊高松叶换，雪尽茗芽新。",
            "一自传香后，名山愿卜邻。"
        ],
        "notes": "",
        "id": "a7660b7e93f6b700aa103b03afa1e280"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "白鹿原晚望",
        "preface": "",
        "paragraphs": [
            "浐曲鴈飞下，秦原人葬回。",
            "丘坟与城阙，草树共尘埃。"
        ],
        "notes": "",
        "id": "b711aca0580ace9b2dd2348fce67196b"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "失意书怀呈知己",
        "preface": "",
        "paragraphs": [
            "直道何由启圣君，非才谁敢议论文。",
            "心存黄箓兼丹诀，家忆青山与白云。",
            "麋鹿幽栖闲可近，鸳鸾高举势宜分。",
            "微生不学刘琨辈，剑刃相交拟立勋。"
        ],
        "notes": "",
        "id": "ae76e4d3116ce924eedaf2936052339c"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "春日寻浐川王处士",
        "preface": "",
        "paragraphs": [
            "碧草径微断，白云扉晚开。",
            "罢琴松韵发，鉴水月光来。",
            "宿鸟排花动，樵童浇竹回。",
            "与君同露坐，涧石拂青苔。"
        ],
        "notes": "",
        "id": "95a0ac52d433cf2db74fc3dde08f0277"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "宿阳台观",
        "preface": "",
        "paragraphs": [
            "玉洞仙何在，炉香客自焚。",
            "醮坛围古木，石磬响寒云。",
            "曙月孤霞映，悬流峭壁分。",
            "心知人世隔，坐与鹤为群。"
        ],
        "notes": "",
        "id": "cea6820a428f9feb58caf3e02d44c97d"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "寄金州姚使君员外",
        "preface": "",
        "paragraphs": [
            "老怀清净化，乞去守洵阳。",
            "废井人应满，空林虎自藏。",
            "迸泉疎石窦，残雨发椒香。",
            "山缺通巴峡，江流带楚樯。",
            "忧农生野思，祷庙结云装。",
            "覆局松移影，听琴月堕光。",
            "鸟鸣开郡印，僧去置禅床。",
            "罢贡金休凿，凌寒笋更长。",
            "退公披鹤氅，高步隔鹓行。",
            "相见朱门内，麾幢拂曙霜。"
        ],
        "notes": "",
        "id": "0bca13de4bc180f9540b875318eab340"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "中秋夜坐有怀",
        "preface": "",
        "paragraphs": [
            "秋光动河汉，耿耿曙难分。",
            "堕露垂丛药，残星间薄云。",
            "心悬赤城峤，志向紫阳君。",
            "鴈过海风起，萧萧时独闻。"
        ],
        "notes": "",
        "id": "a9a65ea22a83ee5aedb73f0350ba8744"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "题镜湖野老所居",
        "preface": "",
        "paragraphs": [
            "湖里寻君去，樵风往返吹。",
            "树喧巢鸟出，路细葑田移。",
            "沤苎成鱼网，枯根是酒巵。",
            "老年唯自适，生事任群儿。"
        ],
        "notes": "",
        "id": "3528faa9b3d1a81dbac7cf5364c6cd92"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "题女道士居",
        "preface": "",
        "paragraphs": [
            "不饵住云溪，休丹罢药畦。",
            "杏花虚结子，石髓任成泥。",
            "扫地青牛卧，栽松白鹤栖。",
            "共知仙女丽，莫是阮郎妻。"
        ],
        "notes": "",
        "id": "885714e2c893b42222678a273730f060"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "送王道士",
        "preface": "",
        "paragraphs": [
            "真人俄整舃，双鹤屡飞翔。",
            "恐入壶中住，须传肘后方。",
            "霓裳云气润，石径术苗香。",
            "一去何时见，仙家日月长。"
        ],
        "notes": "",
        "id": "18fc3c6f6d2a41728a31b70214d9231b"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "送道友入天台山作",
        "preface": "",
        "paragraphs": [
            "却忆天台去，移居海岛空。",
            "观寒琪树碧，雪浅石桥通。",
            "漱齿飞泉外，餐霞早境中。",
            "终期赤城里，披氅与君同。"
        ],
        "notes": "",
        "id": "33104bb8ce3484456ede62d8c57eed24"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "题章野人山居",
        "preface": "",
        "paragraphs": [
            "带郭茅亭诗兴饶，回看一曲倚危桥。",
            "门前山色能深浅，壁上湖光自动摇。",
            "闲花散落填书帙，戏鸟低飞碍柳条。",
            "向此隐来经几载，如今已是汉家朝。"
        ],
        "notes": "",
        "id": "8720920001b6dc1926d681a95d6f1585"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "江中遇客",
        "preface": "",
        "paragraphs": [
            "危石江中起，孤云岭上还。",
            "相逢皆得意，何处是乡关。"
        ],
        "notes": "",
        "id": "26fdb08c9efadb7ab3eff4a729a21631"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "期王炼师不至",
        "preface": "",
        "paragraphs": [
            "黄精蒸罢洗琼桮，林下从留石上苔。",
            "昨日围棋未终局，多乘白鹤下山来。"
        ],
        "notes": "",
        "id": "35924cc7d3e656cbcd2a7a87671a419e"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "秋日送僧志幽归山寺",
        "preface": "",
        "paragraphs": [
            "禅室绳床在翠微，松间荷笠一僧归。",
            "磬声寂历宜秋夜，手冷灯前自衲衣。"
        ],
        "notes": "",
        "id": "5b3f1d789c6b9cb0461a55dca880720a"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "申胥任向秦庭哭，靳尚终贻楚国忧。"
        ],
        "notes": "",
        "id": "634b61773da48e54f628fa7d69a68bc8"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "过灊岳",
        "preface": "",
        "paragraphs": [
            "塞上征兵久，淮南赋歛多。",
            "抱琴方此去，为县欲如何。",
            "灊岳积苍翠，皖溪生素波。",
            "真君松庙近，公退为谁过？",
            "（《古今图书集成·山川典》八六《灊山部）。"
        ],
        "notes": "",
        "id": "b7beea1be03955b027ffff10d129012b"
    },
    {
        "author": "马戴",
        "dynasty": "唐",
        "type": "诗",
        "rhythmic": "",
        "title": "方城怀古（句）",
        "preface": "",
        "paragraphs": [
            "申胥枉向秦庭哭，靳尚终贻楚国羞。",
            "（《唐语林》二《文学》〖1〗○今按：《全唐诗》五五六缺题，又无出处。",
            "）（〖1〗此则出《金华子杂编》，见原本《说郛》卷十一，《四库全书》辑本《金华子杂编》失收。",
            "）。"
        ],
        "notes": "",
        "id": "e7d084303e11189cbc31df25e77adad7"
    }
]