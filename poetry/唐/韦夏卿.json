[
    {
        "author": "韦夏卿",
        "dynasty": "唐",
        "type": "诗",
        "rhythmic": "",
        "title": "别张贾",
        "preface": "",
        "paragraphs": [
            "束简下高阁，买符驱短辕。",
            "故人惜分袂，结念醉芳罇。",
            "切切别思缠，萧萧征骑烦。",
            "临归无限意，相视却忘言。"
        ],
        "notes": "",
        "id": "bc97bb63686955f005dc1924d0ee5862"
    },
    {
        "author": "韦夏卿",
        "dynasty": "唐",
        "type": "诗",
        "rhythmic": "",
        "title": "送顾况归茅山",
        "preface": "",
        "paragraphs": [
            "圣代为迁客，虚皇作近臣。",
            "法尊称大洞，学浅忝初真。",
            "鸾凤文章丽，烟霞翰墨新。",
            "羡君寻句曲，白鹄是三神。"
        ],
        "notes": "",
        "id": "aa89a333126faf9015376cea35f5e557"
    },
    {
        "author": "韦夏卿",
        "dynasty": "唐",
        "type": "诗",
        "rhythmic": "",
        "title": "和丘员外题湛长史旧居",
        "preface": "",
        "paragraphs": [
            "道胜物能齐，累轻身易退。",
            "苟安一丘上，何必三山外。",
            "云霞长若绮，松石常如黛。",
            "徒有昔王过，竟遗青史载。",
            "诗因埜寺咏，酒向山椒酹。",
            "异时逢尔知，兹辰驻余斾。"
        ],
        "notes": "",
        "id": "7395ddd5bfb40302dc30288b59f875f5"
    }
]