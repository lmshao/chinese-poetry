[
    {
        "author": "丘光庭",
        "dynasty": "唐",
        "type": "诗",
        "rhythmic": "",
        "title": "补新宫 一",
        "preface": "",
        "paragraphs": [
            "奂奂新宫，礼乐其融。",
            "尔德惟贤，尔□维忠。",
            "为忠以公，斯筵是同。",
            "人之醉我，与我延宾。"
        ],
        "notes": "",
        "id": "f457d7c65ee6cd9fa283b89ccca2472e"
    },
    {
        "author": "丘光庭",
        "dynasty": "唐",
        "type": "诗",
        "rhythmic": "",
        "title": "补新宫 二",
        "preface": "",
        "paragraphs": [
            "奂奂新宫，既奂而轮。",
            "其固如山，其俨如云。",
            "其寝斯安，□□□分。",
            "我既考落，以燕群臣。"
        ],
        "notes": "",
        "id": "9f27c2ada294dc5cb58122fe04112604"
    },
    {
        "author": "丘光庭",
        "dynasty": "唐",
        "type": "诗",
        "rhythmic": "",
        "title": "补新宫 三",
        "preface": "",
        "paragraphs": [
            "奂奂新宫，既祭既延。",
            "我□□镛，于以醉贤。",
            "有礼无愆，我有斯宫。",
            "斯宫以安，康后万年。"
        ],
        "notes": "",
        "id": "9f27c2ada294dc5cb58122fe04112604"
    },
    {
        "author": "丘光庭",
        "dynasty": "唐",
        "type": "诗",
        "rhythmic": "",
        "title": "补茅鸱 一",
        "preface": "",
        "paragraphs": [
            "茅鸱茅鸱，无集我冈。",
            "汝食汝饱，莫我为祥。",
            "愿弹去汝，来彼凤凰。",
            "来彼凤凰，其仪有章。"
        ],
        "notes": "",
        "id": "cdf7a29e1cf6e756fcca8205776f2a71"
    },
    {
        "author": "丘光庭",
        "dynasty": "唐",
        "type": "诗",
        "rhythmic": "",
        "title": "补茅鸱 二",
        "preface": "",
        "paragraphs": [
            "茅鸱茅鸱，无啄我雀。",
            "汝食汝饱，莫我肯略。",
            "愿弹去汝，来彼瑞鹊。",
            "来彼瑞鹊，其音可乐。"
        ],
        "notes": "",
        "id": "cdf7a29e1cf6e756fcca8205776f2a71"
    },
    {
        "author": "丘光庭",
        "dynasty": "唐",
        "type": "诗",
        "rhythmic": "",
        "title": "补茅鸱 三",
        "preface": "",
        "paragraphs": [
            "茅鸱茅鸱，无搏𫛽鹠。",
            "汝食汝饱，莫我为休。",
            "愿弹去汝，来彼鸤鸠。",
            "来彼鸤鸠，食子其周。"
        ],
        "notes": "",
        "id": "cdf7a29e1cf6e756fcca8205776f2a71"
    },
    {
        "author": "丘光庭",
        "dynasty": "唐",
        "type": "诗",
        "rhythmic": "",
        "title": "补茅鸱 四",
        "preface": "",
        "paragraphs": [
            "茅鸱茅鸱，无𠵾我陵。",
            "汝食汝饱，莫我好声。",
            "愿弹去汝，来彼苍鹰。",
            "来彼苍鹰，祭鸟是征。"
        ],
        "notes": "",
        "id": "cdf7a29e1cf6e756fcca8205776f2a71"
    }
]