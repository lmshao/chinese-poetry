[
    {
        "author": "翁洮",
        "dynasty": "唐",
        "type": "诗",
        "rhythmic": "",
        "title": "枯木诗辞召命作",
        "preface": "",
        "paragraphs": [
            "枯木傍溪崖，由来岁月赊。",
            "有根盘水石，无叶接烟霞。",
            "二月苔为色，三冬雪作花。",
            "不因星使至，谁识是灵槎。"
        ],
        "notes": "",
        "id": "b2788dd409fae60ca25275169ccb958f"
    },
    {
        "author": "翁洮",
        "dynasty": "唐",
        "type": "诗",
        "rhythmic": "",
        "title": "赠进士王雄",
        "preface": "",
        "paragraphs": [
            "河清海晏少波涛，几载垂钩不得鳌。",
            "空向人间修谏草，又来江上咏离骚。",
            "笳吹古堞边声远，岳倚晴空楚色高。",
            "何事明廷有徐庶，总教三径卧蓬蒿。"
        ],
        "notes": "",
        "id": "1a277c68dd3ff699ee942918b94cebbb"
    },
    {
        "author": "翁洮",
        "dynasty": "唐",
        "type": "诗",
        "rhythmic": "",
        "title": "渔者",
        "preface": "",
        "paragraphs": [
            "一叶飘然任浪吹，雨蓑烟笠肯忘机。",
            "只贪浊水张罗众，却笑清流把钓稀。",
            "苇岸夜依明月宿，柴门晴櫂白云归。",
            "到头得丧终须达，谁道渔樵有是非。"
        ],
        "notes": "",
        "id": "a5a9e225d7a9eacd28bbd025014d97e6"
    },
    {
        "author": "翁洮",
        "dynasty": "唐",
        "type": "诗",
        "rhythmic": "",
        "title": "上子男寿昌宰",
        "preface": "",
        "paragraphs": [
            "陶公为政卓潘齐，入县看花柳满堤。",
            "百里江山聊展骥，九臯云月怪驱鸡。",
            "高楼野色迎襟袖，比屋歌声远鼓鼙。",
            "只恐攀辕留不住，明时霄汉有丹梯。"
        ],
        "notes": "",
        "id": "a923d503eefe9035510e517d497d1e38"
    },
    {
        "author": "翁洮",
        "dynasty": "唐",
        "type": "诗",
        "rhythmic": "",
        "title": "赠方干先生",
        "preface": "",
        "paragraphs": [
            "由来箕踞任天真，别有诗名出世尘。",
            "不爱春宫分桂树，欲教天子枉蒲轮。",
            "城头鼙鼓三声晓，岛外湖山一簇春。",
            "独向若耶溪上住，谁知不是钓鳌人。"
        ],
        "notes": "",
        "id": "ed42856b43b9618cd3dd35fa39664870"
    },
    {
        "author": "翁洮",
        "dynasty": "唐",
        "type": "诗",
        "rhythmic": "",
        "title": "赠进士李德新接海棠梨",
        "preface": "",
        "paragraphs": [
            "蜀人犹说种难成，何事江东见接生。",
            "席上若微桃李伴，花中堪作牡丹兄。",
            "高轩日午争浓艳，小径风移旋落英。",
            "一种呈妍今得地，劒峰梨岭谩纵横。"
        ],
        "notes": "",
        "id": "7ac8fc3400a08207b8aebd423a574ab1"
    },
    {
        "author": "翁洮",
        "dynasty": "唐",
        "type": "诗",
        "rhythmic": "",
        "title": "春日题航头桥",
        "preface": "",
        "paragraphs": [
            "故园桥上绝埃尘，此日凭栏兴自新。",
            "云影晚将仙掌曙，水光迷得武陵春。",
            "薜萝烟里高低路，杨柳风前去住人。",
            "莫怪马卿题姓字，终朝云雨化龙津。"
        ],
        "notes": "",
        "id": "93052e66ddd9b93b275c4fca0e63ee2c"
    },
    {
        "author": "翁洮",
        "dynasty": "唐",
        "type": "诗",
        "rhythmic": "",
        "title": "和方干题李频庄",
        "preface": "",
        "paragraphs": [
            "高情度日非无事，自是高情不觉喧。",
            "海气暗蒸莲叶沼，山光晴逗苇花村。",
            "吟时胜概题诗板，静处繁华付酒尊。",
            "闲伴白云收桂子，每寻流水𣃁桐孙。",
            "犹凭律吕传心曲，岂虑星霜到鬓根。",
            "多少清风归此地，十年虚打五侯门。"
        ],
        "notes": "",
        "id": "0d9a0873ea5b4662704f8ef3431107c7"
    },
    {
        "author": "翁洮",
        "dynasty": "唐",
        "type": "诗",
        "rhythmic": "",
        "title": "苇藂",
        "preface": "",
        "paragraphs": [
            "得地自成藂，那因种植功。",
            "有花皆吐雪，无韵不含风。",
            "倒影翘沙鸟，幽根立水虫。",
            "萧萧寒雨夜，江汉思无穷。"
        ],
        "notes": "",
        "id": "5a11da3485ec85762bfed4f414b12a79"
    },
    {
        "author": "翁洮",
        "dynasty": "唐",
        "type": "诗",
        "rhythmic": "",
        "title": "春",
        "preface": "",
        "paragraphs": [
            "漠漠烟花处处通，游人南北思无穷。",
            "林间鸟奏笙簧月，野外花含锦绣风。",
            "𬸚抱云霞朝凤阙，鱼翻波浪化龙宫。",
            "此时谁羡神仙客，车马悠扬九陌中。"
        ],
        "notes": "",
        "id": "a98f596290e5eb288e710f4febf66901"
    },
    {
        "author": "翁洮",
        "dynasty": "唐",
        "type": "诗",
        "rhythmic": "",
        "title": "夏",
        "preface": "",
        "paragraphs": [
            "触目皆因长养功，浮生何处问穷通？",
            "柳长北阙丝千缕，云簇南山火万笼。",
            "大野烟尘飘赫日，高楼帘幕逗薰风。",
            "身心已在喧阗处，惟羡沧浪把钓翁。"
        ],
        "notes": "",
        "id": "245935b5b4e68ea6816b2cd8a88109ef"
    },
    {
        "author": "翁洮",
        "dynasty": "唐",
        "type": "诗",
        "rhythmic": "",
        "title": "秋",
        "preface": "",
        "paragraphs": [
            "宋玉高吟思万重，澄澄寰宇振金风。",
            "云闲日月浮虚白，木落山川叠碎红。",
            "寥泬鴈多宫漏永，河渠烟歛塞天空。",
            "侯门处处槐花□，献赋何时遇至公。"
        ],
        "notes": "",
        "id": "2ec1233a352d292be1c1c90cdad64011"
    },
    {
        "author": "翁洮",
        "dynasty": "唐",
        "type": "诗",
        "rhythmic": "",
        "title": "冬",
        "preface": "",
        "paragraphs": [
            "寂寂栖心向杳冥，苦吟寒律句偏清。",
            "云凝止水鱼龙蛰，雪点遥峰草木荣。",
            "迥夜炉飜埃烬色，天河冰辗辘轳声。",
            "归飞未得东风力，魂断三山九万程。"
        ],
        "notes": "",
        "id": "e238d295dedda063fe8a52c1a28494df"
    }
]