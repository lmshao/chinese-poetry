[
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "彭泽",
        "preface": "",
        "paragraphs": [
            "鹤爱孤松云爱山，宦情微禄免相关。",
            "栽成五柳吟归去，漉酒巾边伴菊闲。"
        ],
        "notes": "",
        "id": "46c54e183c5cc4f4e486e5bc754e6f85"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "杜邮馆",
        "preface": "",
        "paragraphs": [
            "杀尽降兵热血流，一心犹自逞戈矛。",
            "功成若解求身退，岂得将军死杜邮。"
        ],
        "notes": "",
        "id": "c58add556370f5fd196350a31f2068c1"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "细腰宫",
        "preface": "",
        "paragraphs": [
            "鼓声连日烛连宵，贪向春风舞细腰。",
            "争奈君王正沈醉，秦兵江上促征桡。"
        ],
        "notes": "",
        "id": "4daf98deb9b8b5904def90df39a71c83"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "瑶台",
        "preface": "",
        "paragraphs": [
            "仙梦香魂不久留，满川云雨满宫愁。",
            "直须待得荆王死，始向瑶台一处游。"
        ],
        "notes": "",
        "id": "cf8accc1a07197abdd9910fc5b0ca66c"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "吴坂",
        "preface": "",
        "paragraphs": [
            "踡跼盐车万里蹄，忽逢良鉴始能嘶。",
            "不缘伯乐称奇骨，几与驽骀价一齐。"
        ],
        "notes": "",
        "id": "0b1a0787b976f281ff47c88675b1e36e"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "箕山",
        "preface": "",
        "paragraphs": [
            "薄世临流洗耳尘，便归云洞任天真。",
            "一瓢风入犹嫌闹，何况人间万种人。"
        ],
        "notes": "",
        "id": "daed7edb4ca169ffde02fcc840d22256"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "息国",
        "preface": "",
        "paragraphs": [
            "家国兴亡身独存，玉容还受楚王恩。",
            "衔冤只合甘先死，何待花间不肯言。"
        ],
        "notes": "",
        "id": "8e5d22233d10d9d159b7ee5b68d72146"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "梁寺",
        "preface": "",
        "paragraphs": [
            "立国从来为战功，一朝何事却谈空。",
            "台城兵匝无人敌，闲卧高僧满梵宫。"
        ],
        "notes": "",
        "id": "ed35ff4086e2a344500f2f8e7f4c49df"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "南阳",
        "preface": "",
        "paragraphs": [
            "陆困泥蟠未适从，岂妨耕嫁隐高踪。",
            "若非先主垂三顾，谁识茅庐一卧龙。"
        ],
        "notes": "",
        "id": "aed047b149924311cd3df0437e80f83e"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "杞梁墓",
        "preface": "",
        "paragraphs": [
            "一呌长城万仞摧，杞梁遗骨逐妻回。",
            "南邻北里皆孀妇，谁解坚心继此来。"
        ],
        "notes": "",
        "id": "fffc6f9fc42b7e296b12ef26ea6b6a71"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "夷门",
        "preface": "",
        "paragraphs": [
            "晋鄙兵回为重难，秦师收斾亦西还。",
            "今来不是无朱亥，谁降轩车问抱关。"
        ],
        "notes": "",
        "id": "406f865449ecfc1e9042418c12ddd14e"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "汴河",
        "preface": "",
        "paragraphs": [
            "隋皇意欲泛龙舟，千里昆仑水别流。",
            "还待春风锦帆暖，柳阴相送到迷楼。"
        ],
        "notes": "",
        "id": "d69c37319a1fbda60274cace96b9b4a7"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "燕台",
        "preface": "",
        "paragraphs": [
            "礼士招贤万古名，高台依旧对燕城。",
            "如今寂寞无人上，春去秋来草自生。"
        ],
        "notes": "",
        "id": "d852c0eaa4533873bb747d7b2cce5216"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "聊城",
        "preface": "",
        "paragraphs": [
            "刃血攻聊已越年，竟凭儒术罢戈鋋。",
            "田单漫逞烧牛计，一箭终输鲁仲连。"
        ],
        "notes": "",
        "id": "eef0c8387b3d1e633b620cb8f170139b"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "西河",
        "preface": "",
        "paragraphs": [
            "花貌年年溺水滨，俗传河伯娶生人。",
            "自从明宰投巫后，直至如今鬼不神。"
        ],
        "notes": "",
        "id": "9f987ae6df1d59e20418ac70dadea0da"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "密县",
        "preface": "",
        "paragraphs": [
            "百里能将济猛宽，飞蝗不到邑人安。",
            "至今闾里逢灾沴，犹祝当时卓长官。"
        ],
        "notes": "",
        "id": "445149b9a22894cee64014bbc2433626"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "升仙桥",
        "preface": "",
        "paragraphs": [
            "题桥贵欲露先诚，此日人皆笑率情。",
            "应讶临邛沽酒客，逢时还作汉公卿。"
        ],
        "notes": "",
        "id": "7187d7cd92f8829a80df53bfc343baa1"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "破陈",
        "preface": "",
        "paragraphs": [
            "猎猎朱旗映彩霞，纷纷白刃入陈家。",
            "看看打破东平苑，犹舞庭前玉树花。"
        ],
        "notes": "",
        "id": "3f8de8946a88f73ccc89789c2efe2034"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "白头吟",
        "preface": "",
        "paragraphs": [
            "失却青丝素髪生，合欢罗带意全轻。",
            "古今人事皆如此，不独文君与马卿。"
        ],
        "notes": "",
        "id": "de2c60b8d75c6b84af14ff34433e3936"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "短歌吟",
        "preface": "",
        "paragraphs": [
            "箭飞乌兔竞东西，贵贱贤愚不梦齐。",
            "匣里有琴樽有酒，人间便是武陵溪。"
        ],
        "notes": "",
        "id": "3a9b70db0953e33c21a31c29aab235e5"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "晋河",
        "preface": "",
        "paragraphs": [
            "风引征帆管吹高，晋君张[宴]俟雄豪。",
            "舟人笑指千余客，谁是烟霄六翮毛。"
        ],
        "notes": "",
        "id": "006bf0300b3db7d3433f804824d66ee8"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "干将墓",
        "preface": "",
        "paragraphs": [
            "橐籥冰霜万古闻，拍灰松地见余坟。",
            "应缘神劒飞扬久，水水山山尽是云。"
        ],
        "notes": "",
        "id": "aa69e44c64db898323c52dd3418677e9"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "金谷",
        "preface": "",
        "paragraphs": [
            "晋臣荣盛更谁过，常向阶前舞翠娥。",
            "香散艳消如一梦，但留风月伴烟萝。"
        ],
        "notes": "",
        "id": "6d3dd80fbff9f73095bdd10b694cb986"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "三闾庙",
        "preface": "",
        "paragraphs": [
            "为嫌朝野尽陶陶，不觉官高怨亦高。",
            "憔悴莫酬渔父笑，浪交千载咏离骚。"
        ],
        "notes": "",
        "id": "8d9ace1f8f91a37be0eb2a9ffe194912"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "易水",
        "preface": "",
        "paragraphs": [
            "[匕]首空磨事不成，误留龙袂待琴声。",
            "斯须却作秦中鬼，青史徒标烈士名。"
        ],
        "notes": "",
        "id": "3b3c7f0ae403ea2d83ecce117c0f795b"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "严陵台",
        "preface": "",
        "paragraphs": [
            "一钓凄凉在杳冥，故人飞诏入山扃。",
            "终将宠辱轻轩冕，高卧五云为客星。"
        ],
        "notes": "",
        "id": "4ddd6491a85b66de82a14748f853a8ba"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "淮阴",
        "preface": "",
        "paragraphs": [
            "秦季贤愚混不分，只应漂母识王孙。",
            "归荣便累千金赠，为报当时一饭恩。"
        ],
        "notes": "",
        "id": "aaaec7bf37dfe43f726e3a5310c79484"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "鸡鸣曲",
        "preface": "",
        "paragraphs": [
            "金距花冠傍舍栖，清晨相呌一声齐。",
            "开关自有冯生计，不必天明待汝啼。"
        ],
        "notes": "",
        "id": "af54351932c27b0ee061a434676a21c4"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "采桑妇",
        "preface": "",
        "paragraphs": [
            "为报踌躇陌上郎，蚕饥日晚妾心忙。",
            "本来若爱黄金好，不肯携笼更采桑。"
        ],
        "notes": "",
        "id": "6f8a766c98927c0c6610f1eefc8a9e81"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "渔父",
        "preface": "",
        "paragraphs": [
            "棹月眠流处处通，绿蓑苇带混元风。",
            "灵均说尽孤高事，全与逍遥意不同。"
        ],
        "notes": "",
        "id": "ece6710bf2af0cc9fe50830822215b63"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "越女",
        "preface": "",
        "paragraphs": [
            "玉貌何曾为浣沙，只图句践献夫差。",
            "苏台日夜唯歌舞，不觉干戈犯翠华。"
        ],
        "notes": "",
        "id": "00b0bc1b8d6c8646d4fbbc6b00fa6aa0"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "望思台",
        "preface": "",
        "paragraphs": [
            "不忧家国任奸臣，骨肉翻为蓦路人。",
            "巫蛊事行冤莫雪，九层徒筑见无因。"
        ],
        "notes": "",
        "id": "4a8982df2b98424a157100e896dd4015"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "比干墓",
        "preface": "",
        "paragraphs": [
            "国乱时危道不行，忠贤谏死胜谋生。",
            "一沈冤骨千年后，垅水虽平恨未平。"
        ],
        "notes": "",
        "id": "0e3b184b73db13576b1c8e88ff98994c"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "郢中",
        "preface": "",
        "paragraphs": [
            "莫言白雪少人听，高调都难称俗情。",
            "不是楚词询宋玉，巴歌犹掩绕梁声。"
        ],
        "notes": "",
        "id": "78d0eb9c057da028554d807bf4943bdf"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "北海",
        "preface": "",
        "paragraphs": [
            "汉臣曾此作缧囚，茹血衣毛十九秋。",
            "鹤髪半垂龙节在，不闻青史说封侯。"
        ],
        "notes": "",
        "id": "5fbc811c9026bd6442f7feb64c5b2c07"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "招屈亭",
        "preface": "",
        "paragraphs": [
            "三闾溺处杀怀王，感得荆人尽缟裳。",
            "招屈亭边两重恨，远天秋色暮苍苍。"
        ],
        "notes": "",
        "id": "b453545e7dbddfae2bf5831206985455"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "屈祠",
        "preface": "",
        "paragraphs": [
            "不肯迂回入醉乡，乍吞忠梗没沧浪。",
            "至今祠畔猨啼月，了了犹疑恨楚王。"
        ],
        "notes": "",
        "id": "cd8fbaac7b4c6d0ef1f21c4eaddefe4e"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "铜雀台",
        "preface": "",
        "paragraphs": [
            "铜雀台成玉座空，短歌长袖尽悲风。",
            "不知仙驾归何处，徒遣颦眉望汉宫。"
        ],
        "notes": "",
        "id": "072215ba4ab953e9f61d2e5bbb7db867"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "斑竹祠",
        "preface": "",
        "paragraphs": [
            "九处烟霞九处昏，一回延首一销魂。",
            "因凭直节流红泪，图得千秋见血痕。"
        ],
        "notes": "",
        "id": "44d7fa897307156cd5bf335318e28628"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "题李太尉平泉庄",
        "preface": "",
        "paragraphs": [
            "水泉花木好高眠，嵩少纵横满目前。",
            "惆怅人间不平事，今朝身在海南边。"
        ],
        "notes": "",
        "id": "8bd58598d7779b6d2be9eadfb2ff4601"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "战城南",
        "preface": "",
        "paragraphs": [
            "风沙刮地塞云愁，平旦交锋晚未休。",
            "白骨又沾新战血，青天犹列旧旄头。"
        ],
        "notes": "",
        "id": "21be9701dfc2d088808873c70a629562"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "延平津",
        "preface": "",
        "paragraphs": [
            "三尺晶荧射斗牛，岂随凡手报冤雠。",
            "延平一旦为龙处，看取风云布九州。"
        ],
        "notes": "",
        "id": "a260f56b92a787469b83b2950b9d4640"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "项亭",
        "preface": "",
        "paragraphs": [
            "不修仁德合文明，天道如何拟力争。",
            "隔岸故乡归不得，十年空负拔山名。"
        ],
        "notes": "",
        "id": "1c0c12e8be03aaf5838313625e964b7d"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "乌江",
        "preface": "",
        "paragraphs": [
            "兵散弓残挫虎威，单枪匹马突重围。",
            "英雄去尽羞容在，看却江东不得归。"
        ],
        "notes": "",
        "id": "46174cb8b28d3bf8c54ea36574445e1f"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "绿珠",
        "preface": "",
        "paragraphs": [
            "大抵花颜最怕秋，南家歌歇北家愁。",
            "从来几许如君貌，不肯如君坠玉楼。"
        ],
        "notes": "",
        "id": "3f9b8a5142f1f95b52aa66141a70327c"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "升仙桥",
        "preface": "",
        "paragraphs": [
            "汉朝卿相尽风云，司马题桥众又闻。",
            "何事不如杨得意，解搜贤哲荐明君。"
        ],
        "notes": "",
        "id": "7da86839d125fb86991768bff3337dc1"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "隋柳",
        "preface": "",
        "paragraphs": [
            "夹浪分堤万树余，为迎龙舸到江都。",
            "君看靖节高眠处，只向衡门种五株。"
        ],
        "notes": "",
        "id": "ec55403c0c1319d204ec31367f99069f"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "杨柳",
        "preface": "",
        "paragraphs": [
            "亚夫营畔柳蒙蒙，隋主堤边四路通。",
            "攀折赠君还有意，翠眉轻嫩怕春风。"
        ],
        "notes": "",
        "id": "08fbd7367122ccbc7237717f931eeaea"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "桐江",
        "preface": "",
        "paragraphs": [
            "光武重兴四海宁，汉臣无不受浮荣。",
            "严陵何事轻轩冕，独向桐江钓月明。"
        ],
        "notes": "",
        "id": "8e59f69c083e2b31de7c039e48e841b6"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "招隐",
        "preface": "",
        "paragraphs": [
            "罢听泉声看鹿群，丈夫才策合匡君。",
            "早携书劒离岩谷，莫待蒲轮辗白云。"
        ],
        "notes": "",
        "id": "f8a306d02fcd8825cbaa5928eefaf3fc"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "陈宫",
        "preface": "",
        "paragraphs": [
            "椒宫荒宴竟无疑，倏忽山河尽入隋。",
            "留得后庭亡国曲，至今犹与酒家吹。"
        ],
        "notes": "",
        "id": "ab3c3c022b6de1d74318468f85cb88d5"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "樊将军庙",
        "preface": "",
        "paragraphs": [
            "玉辇曾经陷楚营，汉皇心怯拟休兵。",
            "当时不得将军力，日月须分一半明。"
        ],
        "notes": "",
        "id": "6160c4cde2ddf7862eaeb54314af3ee6"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "东海",
        "preface": "",
        "paragraphs": [
            "漾舟雪浪映花颜，徐福携将竟不还。",
            "同作危时避秦客，此行何似武陵滩。"
        ],
        "notes": "",
        "id": "691bbcd9e4b3af14b3110da74a66ade9"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "昭君",
        "preface": "",
        "paragraphs": [
            "汉家天子镇寰瀛，塞北羌胡未罢兵。",
            "猛将谋臣徒自贵，蛾眉一笑塞尘清。"
        ],
        "notes": "",
        "id": "ce74c4ac487065252f1df5d688ed8b06"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "五湖",
        "preface": "",
        "paragraphs": [
            "已立平吴霸越功，片帆高飏五湖风。",
            "不知战国官荣者，谁似陶朱得始终。"
        ],
        "notes": "",
        "id": "a076bbdf4520cb74da919f600c77a455"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "渑池",
        "preface": "",
        "paragraphs": [
            "西秦北赵各称高，池上张筵列我曹。",
            "何事君王亲击缶，相如有劒可吹毛。"
        ],
        "notes": "",
        "id": "fc8c3a60ddfb2a9075890ba0daf25727"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "函谷关",
        "preface": "",
        "paragraphs": [
            "脱祸东奔壮气摧，马如飞电毂如雷。",
            "当时若不听弹铗，那得关门半夜开。"
        ],
        "notes": "",
        "id": "73a10090317cfb10454e421746014fbf"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "咏酒二首 一",
        "preface": "",
        "paragraphs": [
            "九酝松醪一曲歌，本图闲放养天和。",
            "后人不识前贤意，破国亡家事甚多。"
        ],
        "notes": "",
        "id": "a750cb3ccaaa7fce247b6331e3105b8b"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "咏酒二首 二",
        "preface": "",
        "paragraphs": [
            "万事销沈向一杯，竹门哑轧为风开。",
            "秋宵睡足芭蕉雨，又是江湖入梦来。"
        ],
        "notes": "",
        "id": "49b1eee1ca19518b5e66ff9c9231c697"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "苍颉台",
        "preface": "",
        "paragraphs": [
            "观迹成文代结绳，皇风儒教浩然兴。",
            "几人从此休耕钓，吟对长安雪夜灯。"
        ],
        "notes": "",
        "id": "f2b303d9657f60671ebccc7376bd6587"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "长城",
        "preface": "",
        "paragraphs": [
            "秦筑长城比铁牢，蕃戎不敢过临洮。",
            "虽然万里连云际，争及尧阶三尺高。"
        ],
        "notes": "",
        "id": "b582c3b2239f54f41f3441529031c4d2"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "过平泉庄（李朱厓〖德裕〗平泉庄，佳景可爱。洛中士人诧于「汪」〖江〗遵，遵有诗曰：）",
        "preface": "",
        "paragraphs": [
            "平泉风景好高眠，水色风光满目前。",
            "刚欲平他不平事，至今惆怅满南迁。",
            "（今按：此一首与《唐诗纪事》及《全唐诗》字句多不同。",
            "）。"
        ],
        "notes": "",
        "id": "41b0b54ead42a1f48e6686c08335f66c"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "又过杨相宅",
        "preface": "",
        "paragraphs": [
            "倚伏从来事不遥，无何平地起青霄。",
            "才到青霄却平地，门对古槐空寂寥。",
            "（以上《诗话总龟》二四《感事门》引《唐贤抒情》）（〖1〗《万首唐人绝句》卷六九以此诗为尹璞作，文字稍异。",
            "《全唐诗》卷五一七收尹璞名下，幷注出《抒情录》作江遵诗之异文。",
            "）。"
        ],
        "notes": "",
        "id": "5d99bc181ac8884708ab3765d8efcfcc"
    }
]