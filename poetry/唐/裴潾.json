[
    {
        "author": "裴潾",
        "dynasty": "唐",
        "type": "诗",
        "rhythmic": "",
        "title": "前相国赞皇公早葺平泉山居𫏐还憩旋起赴诏命作镇浙右輙抒怀赋四言诗十四首奉寄 一",
        "preface": "",
        "paragraphs": [
            "动复有原，进退有期。",
            "用在得正，明以知微。",
            "夫惟哲人，会且有归。",
            "静固胜热，安每虑危。",
            "将憩于盘，止亦先机。"
        ],
        "notes": "",
        "id": "ceccbbf17a4ad8cbfb470e3660c2b91f"
    },
    {
        "author": "裴潾",
        "dynasty": "唐",
        "type": "诗",
        "rhythmic": "",
        "title": "前相国赞皇公早葺平泉山居𫏐还憩旋起赴诏命作镇浙右輙抒怀赋四言诗十四首奉寄 二",
        "preface": "",
        "paragraphs": [
            "植爱在根，钟福有兆。",
            "珠潜巨海，玉蕴昆峤。",
            "披室生白，照夜成昼。",
            "挥翰飞文，入侍左右。",
            "出纳帝命，弘兹在宥。"
        ],
        "notes": "",
        "id": "74422ad7de51adf091dfac9647fb1703"
    },
    {
        "author": "裴潾",
        "dynasty": "唐",
        "type": "诗",
        "rhythmic": "",
        "title": "前相国赞皇公早葺平泉山居𫏐还憩旋起赴诏命作镇浙右輙抒怀赋四言诗十四首奉寄 三",
        "preface": "",
        "paragraphs": [
            "历难求试，执宪成风。",
            "四镇咸乂，三阶以融。",
            "捧日柱天，造膝纳忠。",
            "建储固本，树屏息戎。",
            "彼狐彼鼠，窒穴扫踪。"
        ],
        "notes": "",
        "id": "99560213b2156189348a9f76a71b3e66"
    },
    {
        "author": "裴潾",
        "dynasty": "唐",
        "type": "诗",
        "rhythmic": "",
        "title": "前相国赞皇公早葺平泉山居𫏐还憩旋起赴诏命作镇浙右輙抒怀赋四言诗十四首奉寄 四",
        "preface": "",
        "paragraphs": [
            "我力或屈，我躬莫汚。",
            "三黜如饴，三起惟惧。",
            "再宾为宠，一麾为饫。",
            "昔在治繁，常思归去。",
            "今则合契，行斯中虑。"
        ],
        "notes": "",
        "id": "5c2294b702f0376288c6770cfb03fd84"
    },
    {
        "author": "裴潾",
        "dynasty": "唐",
        "type": "诗",
        "rhythmic": "",
        "title": "前相国赞皇公早葺平泉山居𫏐还憩旋起赴诏命作镇浙右輙抒怀赋四言诗十四首奉寄 五",
        "preface": "",
        "paragraphs": [
            "有凤自南，亦翙其羽。",
            "好姱佳丽，于伊之浒。",
            "五彩含章，九苞合矩。",
            "佩仁服义，鸣中律吕。",
            "我来思卷，薄言遵渚。"
        ],
        "notes": "",
        "id": "0fe14677097e162745464ea235e76a0a"
    },
    {
        "author": "裴潾",
        "dynasty": "唐",
        "type": "诗",
        "rhythmic": "",
        "title": "前相国赞皇公早葺平泉山居𫏐还憩旋起赴诏命作镇浙右輙抒怀赋四言诗十四首奉寄 六",
        "preface": "",
        "paragraphs": [
            "凿龙中辟，伊原古奔。",
            "下有秘洞，豁起石门。",
            "竹涧水横，松架雪屯。",
            "岫环如壁，岩虚若轩。",
            "朝昏含景，夏凊冬温。"
        ],
        "notes": "",
        "id": "bf107cafc8caaf5d65b0c30fd45bc0d8"
    },
    {
        "author": "裴潾",
        "dynasty": "唐",
        "type": "诗",
        "rhythmic": "",
        "title": "前相国赞皇公早葺平泉山居𫏐还憩旋起赴诏命作镇浙右輙抒怀赋四言诗十四首奉寄 七",
        "preface": "",
        "paragraphs": [
            "南溪回舟，西岭望竦。",
            "水远如空，山微似𡾩。",
            "二室峰连，四山骈耸。",
            "五女乍欹，玉华独踊。",
            "云翔日耀，如戴如拱。"
        ],
        "notes": "",
        "id": "b6b0724a9a7fc461fc81b8da2fe4b3cd"
    },
    {
        "author": "裴潾",
        "dynasty": "唐",
        "type": "诗",
        "rhythmic": "",
        "title": "前相国赞皇公早葺平泉山居𫏐还憩旋起赴诏命作镇浙右輙抒怀赋四言诗十四首奉寄 八",
        "preface": "",
        "paragraphs": [
            "飞泉挂空，如决天浔。",
            "万仞悬注，直贯潭心。",
            "月正中央，洞见浅深。",
            "群山无影，孤鹤时吟。",
            "我啸我歌，或眺或临。"
        ],
        "notes": "",
        "id": "48b9cce15fb0cf6b351d34a4a1c56a45"
    },
    {
        "author": "裴潾",
        "dynasty": "唐",
        "type": "诗",
        "rhythmic": "",
        "title": "前相国赞皇公早葺平泉山居𫏐还憩旋起赴诏命作镇浙右輙抒怀赋四言诗十四首奉寄 九",
        "preface": "",
        "paragraphs": [
            "鸟之在巢，风起林摇。",
            "退翔城颠，翠虬扪天。",
            "雨止雪旋，亦息于渊。",
            "人皆知进，我独止焉。",
            "人皆务明，我独晦焉。",
            "邈矣其山默矣其泉。"
        ],
        "notes": "",
        "id": "97f3a29febe76c0b590945b5db00e94f"
    },
    {
        "author": "裴潾",
        "dynasty": "唐",
        "type": "诗",
        "rhythmic": "",
        "title": "前相国赞皇公早葺平泉山居𫏐还憩旋起赴诏命作镇浙右輙抒怀赋四言诗十四首奉寄 十",
        "preface": "",
        "paragraphs": [
            "寝丘之田，土山之上。",
            "孙既贻谋，谢亦遐想。",
            "俭则为福，华固难长。",
            "宁若我心，一泉一壤。",
            "造适为足，超然孤赏。"
        ],
        "notes": "",
        "id": "03a2e0094272903b513ed1b4abea759f"
    },
    {
        "author": "裴潾",
        "dynasty": "唐",
        "type": "诗",
        "rhythmic": "",
        "title": "前相国赞皇公早葺平泉山居𫏐还憩旋起赴诏命作镇浙右輙抒怀赋四言诗十四首奉寄 十一",
        "preface": "",
        "paragraphs": [
            "其风自西，言发帝庭。",
            "飘彼黄素，堕于山楹。",
            "公拜稽首，靡敢受荣。",
            "宸严再临，俾抚百城。",
            "恋此莫处，星言其征。"
        ],
        "notes": "",
        "id": "ac9da15ba7450367e834fff7832b7d93"
    },
    {
        "author": "裴潾",
        "dynasty": "唐",
        "type": "诗",
        "rhythmic": "",
        "title": "前相国赞皇公早葺平泉山居𫏐还憩旋起赴诏命作镇浙右輙抒怀赋四言诗十四首奉寄 十二",
        "preface": "",
        "paragraphs": [
            "公昔南迈，我不及覩。",
            "言旋旧观，莫获安语。",
            "今则不遑，载骞载举。",
            "离忧莫写，欢好曷叙。",
            "怆矣东望，泣涕如雨。"
        ],
        "notes": "",
        "id": "87267a65acb2bab062171adaeec75331"
    },
    {
        "author": "裴潾",
        "dynasty": "唐",
        "type": "诗",
        "rhythmic": "",
        "title": "前相国赞皇公早葺平泉山居𫏐还憩旋起赴诏命作镇浙右輙抒怀赋四言诗十四首奉寄 十三",
        "preface": "",
        "paragraphs": [
            "山嵇之旧，刘卢之恩。",
            "举世莫尚，惟公是敦。",
            "哀我蠢蠢，念我谆谆。",
            "振此铩翮，扇之腾翻。",
            "斯德未报，祇誓子孙。"
        ],
        "notes": "",
        "id": "760b6403cbd1b3bff07c4a30322cc5c5"
    },
    {
        "author": "裴潾",
        "dynasty": "唐",
        "type": "诗",
        "rhythmic": "",
        "title": "前相国赞皇公早葺平泉山居𫏐还憩旋起赴诏命作镇浙右輙抒怀赋四言诗十四首奉寄 十四",
        "preface": "",
        "paragraphs": [
            "迢迢秦塞，南望吴门。",
            "对酒不饮，设琴不援。",
            "何以代面，寄之濡翰。",
            "何以写怀，诗以足言。",
            "无密玉音，以慰我魂。"
        ],
        "notes": "",
        "id": "ccfe3a2425b6a278248dd68fc19c56a7"
    },
    {
        "author": "裴潾",
        "dynasty": "唐",
        "type": "诗",
        "rhythmic": "",
        "title": "白牡丹",
        "preface": "",
        "paragraphs": [
            "长安豪贵惜春残，争赏先开紫牡丹。",
            "别有玉杯承露冷，无人起就月中看。"
        ],
        "notes": "",
        "id": "b36e2336edbad7b5b9833dec9eca368f"
    }
]