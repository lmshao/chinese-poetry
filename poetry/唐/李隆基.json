[
    {
        "author": "李隆基",
        "dynasty": "唐",
        "type": "诗",
        "rhythmic": "",
        "title": "好时光",
        "preface": "",
        "paragraphs": [
            "宝髻偏宜宫样，莲脸嫩，体红香。",
            "眉黛不须张敞画，天教入鬓长。",
            "莫倚倾国貌，嫁取个，有情郎。",
            "彼此当年少，莫负好时光。"
        ],
        "notes": "",
        "id": "42613c14556f0747943ea601ddbb1c13"
    },
    {
        "author": "李隆基",
        "dynasty": "唐",
        "type": "诗",
        "rhythmic": "",
        "title": "送日本使",
        "preface": "",
        "paragraphs": [
            "日下非殊俗，天中嘉会朝。",
            "念余怀义远，矜尔畏途遥。",
            "涨海宽秋月，归帆[驶]夕飙。",
            "因惊彼君子，王化远昭昭。"
        ],
        "notes": "",
        "id": "d9ffcf08d9ed321574b29094fa89eef5"
    },
    {
        "author": "李隆基",
        "dynasty": "唐",
        "type": "诗",
        "rhythmic": "",
        "title": "赐新罗王",
        "preface": "",
        "paragraphs": [
            "四维分景纬，万象含中枢。",
            "玉帛遍天下，梯杭归上都。",
            "缅怀阻青陆，岁月勤黄图。",
            "漫漫穷地际，苍苍连海隅。",
            "兴言名义国，岂谓山河殊。",
            "使去传风教，人来习典谟。",
            "衣冠知奉礼，忠信识尊儒。",
            "诚矣天其鉴，贤哉德不孤。",
            "拥旄同作牧，厚贶比生𫇴。",
            "益重青青志，风霜恒不渝。"
        ],
        "notes": "",
        "id": "1cf9506c27cece19d2cd0152083d7d32"
    },
    {
        "author": "李隆基",
        "dynasty": "唐",
        "type": "诗",
        "rhythmic": "",
        "title": "丹霄驿诗刻",
        "preface": "",
        "paragraphs": [
            "驿前南面架危桥，久欲登临畏路遥。",
            "今日偶然寻得到。",
            "直从平地上丹霄。",
            "（《舆地纪胜》一○七《昭州》）。"
        ],
        "notes": "",
        "id": "3c7b504da66603504cd8ff657f8676c2"
    },
    {
        "author": "李隆基",
        "dynasty": "唐",
        "type": "诗",
        "rhythmic": "",
        "title": "幸蜀回居南内梦中见妃子于蓬山太真院作诗遗之使焚于马嵬山下",
        "preface": "",
        "paragraphs": [
            "风急云惊雨不成，觉来仙梦甚分明。",
            "当时苦根银屏影，遮隔仙姬秪听声。"
        ],
        "notes": "",
        "id": "7f22f35100f89ce643f8c93bce8e0d1e"
    },
    {
        "author": "李隆基",
        "dynasty": "唐",
        "type": "诗",
        "rhythmic": "",
        "title": "又作妃子所遗罗袜铭",
        "preface": "",
        "paragraphs": [
            "罗袜罗袜，香尘生不绝。",
            "细细圆圆，地下得琼钩；窄窄弓弓，手中弄新月。",
            "又如脱履露纤圆，恰似同衾见时节。",
            "方知清梦事非虚，暗引相思几时歇？",
            "（以上《诗话总龟》三三《纪梦门》）（此二首疑出后人依托。",
            "）。"
        ],
        "notes": "",
        "id": "7932c2b27556ba4717c433252983e9f3"
    },
    {
        "author": "李隆基",
        "dynasty": "唐",
        "type": "诗",
        "rhythmic": "",
        "title": "诗送玄静先生赴金坛（题拟）",
        "preface": "",
        "paragraphs": [
            "紫府烟霞士，玄宗道德师。",
            "心将万籁合，志与九仙期。",
            "绝俗遗尘境，同人喜济时。",
            "访经游玉洞，敷教入瑶墀。",
            "茅岭追余迹，金坛赴远思。",
            "阴宫春旧记，阳观饬新祠。",
            "缅想埋双璧，长怀采五芝。",
            "真灵若可遇，鸾鹤伫来兹。",
            "（详后。",
            "此首又见《嘉定镇江志》卷二十）（按：《茅山志》卷二收玄宗赐李玄静先生𠡠书二十四通，此诗见第三道𠡠内。",
            "此𠡠书全文录如次：「𠡠。",
            "广陵李炼师，上清品人也。",
            "抗志云霞，和光代俗。",
            "为予修福灵迹，将赴金坛，故赋诗宠行，以美其志。",
            "〖诗略〗尊师抱一守中，探微昭远，能回贞洁，发挥道门。",
            "遂与太和先生启是仙宗，起予虔奉，崇饬灵迹，广求真经。",
            "则诗以宠行，物将厚意，永慰歧路，以彰礼贤也。",
            "所谢知。",
            "」又按，据同书同卷所附玄静先生等表奏，知此诗为天宝六载九月二十五日作，由高力士宣赐。",
            "）。"
        ],
        "notes": "",
        "id": "164fda9108cf2c27ed1c8199648eaae1"
    },
    {
        "author": "李隆基",
        "dynasty": "唐",
        "type": "诗",
        "rhythmic": "",
        "title": "诗送玄静先生暂还广陵（幷序）",
        "preface": "",
        "paragraphs": [
            "杨许开真箓，夫君密契传。",
            "九星连紫盖，双景合丹田，玉简龟台职，金坛洞府仙。",
            "犹期御风便，朝夕候泠然。"
        ],
        "notes": "",
        "id": "5faf62e56528d2af131000e29a775fb1"
    },
    {
        "author": "李隆基",
        "dynasty": "唐",
        "type": "诗",
        "rhythmic": "",
        "title": "诗送玄静先生归广陵（幷序）",
        "preface": "",
        "paragraphs": [
            "默受王倪道，逾深尹喜师。",
            "欣同八景会，更叶九丹时。",
            "鸾鹤遥烟境，江山渺别思。",
            "当迁洞庭日，留念上京期。",
            "（以上三首幷见《正统道藏》本元刘大彬撰《茅山志》卷二）（按：据同书同卷附玄静先生等表奏，前二诗中之一首为天宝十载九月十四日由内侍袁思艺宣𠡠。",
            "又玄静先生即李含光，为茅山宗第十三代宗师，事迹详《颜鲁公文集》卷七《有唐茅山玄靖先生广陵李君碑铭》。",
            "〖1〗《舆地纪胜》卷十七《建康府》「碑记」云：「《赐李炼师诗诏》，唐道士任良友书。",
            "玄宗所赐诗，凡三首，贞元十四年刻石。",
            "在茅山。",
            "」）。"
        ],
        "notes": "",
        "id": "824cef842c6c016b73f8f1f0a7893ad2"
    },
    {
        "author": "李隆基",
        "dynasty": "唐",
        "type": "诗",
        "rhythmic": "",
        "title": "送道士薛季昌还山（补序）",
        "preface": "",
        "paragraphs": [
            "空（按：此诗《全唐诗》卷三已收入。",
            "兹据唐李冲昭《南岳小录》补序。",
            "《大正新修大藏经》第五十一册收宋陈田夫《南岳总胜集》卷下，载此序异文较多，另录如次以备攷：「炼师志慕玄门，栖心南岳。",
            "及登道箓，忽然来辞，愿归旧山，以守虚白。",
            "不违雅志，且重精修，若遇真人灵药，时来城阙也。",
            "」）。"
        ],
        "notes": "",
        "id": "c6e18baeb3f842507466b0b161e9738e"
    },
    {
        "author": "李隆基",
        "dynasty": "唐",
        "type": "诗",
        "rhythmic": "",
        "title": "批答安禄山贺雪兼赐口号（题拟）",
        "preface": "",
        "paragraphs": [
            "腊月忻三[白]（日），嘉平安四邻。",
            "预知天下稔，先为物华春。",
            "（见上海古籍出版社排印本《安禄山事迹》卷上）（〖1〗《安禄山事迹》：「其〖天宝九载〗冬，久无雪，至十二月十四日乃雪，禄山表贺焉。",
            "玄宗批答兼口号以赐之曰〖诗略〗。",
            "其见重如此。",
            "」）。"
        ],
        "notes": "",
        "id": "523c6757533acad9867d94bc5fe28ab4"
    }
]