[
    {
        "author": "于逖",
        "dynasty": "唐",
        "type": "诗",
        "rhythmic": "",
        "title": "野外行",
        "preface": "",
        "paragraphs": [
            "老病无乐事，岁秋悲更长。",
            "穷郊日萧索，生意已苍黄。",
            "小弟发亦白，两男俱不强。",
            "有才且未达，况我非贤良。",
            "幸以朽钝姿，野外老风霜。",
            "寒鸦噪晚景，乔木思故乡。",
            "魏人宅蓬池，结网伫鳣鲂。",
            "水清鱼不来，岁暮空徬徨。"
        ],
        "notes": "",
        "id": "184a7cf6ba7ef882213f2e801fda9d0d"
    },
    {
        "author": "于逖",
        "dynasty": "唐",
        "type": "诗",
        "rhythmic": "",
        "title": "忆舍弟",
        "preface": "",
        "paragraphs": [
            "衰门少兄弟，兄弟唯两人。",
            "饥寒各流浪，感念伤我神。",
            "夏期秋未来，安知无他因。",
            "不怨别天长，但愿见尔身。",
            "茫茫天地间，万类各有亲。",
            "安知汝与我，乖隔同胡秦。",
            "何时对形影，愤懑当共陈。"
        ],
        "notes": "",
        "id": "9e70e6b935c44b728e8d6514a6c515d6"
    }
]