[
    {
        "author": "黄颇",
        "dynasty": "唐",
        "type": "诗",
        "rhythmic": "",
        "title": "风不鸣条",
        "preface": "",
        "paragraphs": [
            "五纬起祥飙，无声瑞圣朝。",
            "稍开含露蘂，才转惹烟条。",
            "密叶应潜变，低枝几暗摇。",
            "林间莺欲啭，花下蝶微飘。",
            "初满沿堤草，因生逐水苗。",
            "太平无一事，天外奏虞韶。"
        ],
        "notes": "",
        "id": "4a670507ba498b5ca6d679bac697da16"
    },
    {
        "author": "黄颇",
        "dynasty": "唐",
        "type": "诗",
        "rhythmic": "",
        "title": "和主司王起",
        "preface": "",
        "paragraphs": [
            "二十二年文教主，三千上士满皇州。",
            "独陪宣父蓬瀛奏，方接颜生鲁卫游。",
            "多羡龙门齐变化，屡看鸡树第名流。",
            "升堂何处最荣美，朱紫环[尊]几处酬。"
        ],
        "notes": "",
        "id": "2a9d878cc919b366c5801de023bd275c"
    },
    {
        "author": "黄颇",
        "dynasty": "唐",
        "type": "诗",
        "rhythmic": "",
        "title": "闻宜春诸举子陪郡主登河梁玩月",
        "preface": "",
        "paragraphs": [
            "一年秋半月当空，遥羡飞觞接庾公。",
            "虹影迥分银汉上，兔辉全写玉筵中。",
            "笙歌送尽迎寒漏，冰雪吟消永夜风。",
            "虽向东堂先折桂，不如宾席此时同。"
        ],
        "notes": "",
        "id": "dfef2bccc2a36815307c9b249c6735ec"
    }
]