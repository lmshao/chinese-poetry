[
    {
        "author": "李善夷",
        "dynasty": "唐",
        "type": "诗",
        "rhythmic": "",
        "title": "责汉水辞",
        "preface": "",
        "paragraphs": [
            "汉之广兮，风波四起。",
            "虽有风波，不如蹄涔之水。",
            "蹄涔之水，不为下国而倾天子。",
            "汉之深兮，其隄莫量。",
            "虽云莫量，不如行潦之汪。",
            "行潦之汪，不为下国而溺天王。",
            "汉之美者曰鲂，吾虽饥不食其鲂，恐污吾之饥肠。"
        ],
        "notes": "",
        "id": "eefe75784a6e26960b80302cada6ce0f"
    },
    {
        "author": "李善夷",
        "dynasty": "唐",
        "type": "诗",
        "rhythmic": "",
        "title": "大隄曲",
        "preface": "",
        "paragraphs": [
            "酒旗相望大隄头，隄下连墙隄上楼。",
            "日暮行人争渡急，桨声幽轧满中流。"
        ],
        "notes": "",
        "id": "58df667657ccaa786323701340541908"
    }
]