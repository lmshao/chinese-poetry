[
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "相和歌辞 江南曲",
        "preface": "",
        "paragraphs": [
            "长乐花枝雨点消，江城日暮好相邀。",
            "春楼不闭葳蕤锁，绿水回通宛转桥。"
        ],
        "notes": "",
        "id": "b92e07e02795b3a53cd4651da908455d"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "杂曲歌辞 少年行",
        "preface": "",
        "paragraphs": [
            "千点斓斒喷玉骢，青丝结尾绣缠騣。",
            "鸣鞭晚出章台路，叶叶春依杨柳风。"
        ],
        "notes": "",
        "id": "26dbdaf7bcfff4e6a40d2f319d44a0e8"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "令狐员外宅宴寄中丞",
        "preface": "",
        "paragraphs": [
            "寒色凝罗幕，同人清夜期。",
            "玉杯留醉处，银烛送归时。",
            "独坐隔千里，空吟对雪诗。"
        ],
        "notes": "",
        "id": "6197cd23b1d8fc7cef258c826c477c05"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "禇主簿宅会毕庶子钱员外郎使君",
        "preface": "",
        "paragraphs": [
            "开瓮腊酒熟，主人心赏同。",
            "斜阳疎竹上，残雪乱天中。",
            "更喜宣城印，朝廷与谢公。"
        ],
        "notes": "",
        "id": "7d39846344b35ae7cbf2bde7eb6fcaba"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送李明府赴滑州",
        "preface": "",
        "paragraphs": [
            "渭城寒食罢，送客归远道。",
            "乌帽背斜晖，青骊踏春草。",
            "酒醒孤烛夜，衣冷千山早。",
            "去事沈尚书，应怜词赋好。"
        ],
        "notes": "",
        "id": "e92f76facb0024bc5ce0b3e0130f9619"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送李司直赴江西使幕",
        "preface": "",
        "paragraphs": [
            "敛版辞汉廷，进帆归楚幕。",
            "三江城上转，九里人家泊。",
            "好酒近宜城，能诗谢康乐。",
            "雨晴西山树，日出南昌郭。",
            "竹露点衣巾，湖烟湿扃钥。",
            "主人苍玉佩，后骑黄金络。",
            "高视领八州，相期同一鹗。",
            "行当报知己，从此飞寥廓。"
        ],
        "notes": "",
        "id": "30aa7869779cc6b3c693d71d59ed8245"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "祭岳回重赠孟都督",
        "preface": "",
        "paragraphs": [
            "封作天齐王，清祠太山下。",
            "鲁公秋赛毕，晓日回高驾。",
            "从骑尽幽幷，同人皆沈谢。",
            "自矜文武足，一醉寒溪夜。"
        ],
        "notes": "",
        "id": "0d5bf4106d9df22b72b087362f5e797f"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送南少府归寿春",
        "preface": "",
        "paragraphs": [
            "人言寿春远，此去先秋到。",
            "孤客小翼舟，诸生高翅帽。",
            "淮风生竹簟，楚雨移茶灶。",
            "若在八公山，题诗一相报。"
        ],
        "notes": "",
        "id": "2012999f1c1903f47334499d4cc3a841"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "赠别崔司直赴江东兼简常州独孤使君",
        "preface": "",
        "paragraphs": [
            "爱君青袍色，芳草能相似。",
            "官重法家流，名高墨曹吏。",
            "春衣淮上宿，美酒江边醉。",
            "楚酪沃雕胡，湘羹糁香饵。",
            "前朝山水国，旧日风流地。",
            "苏山逐青骢，江家驱白鼻。",
            "右军尚少年，三领东方骑。",
            "亦过小丹阳，应知百城贵。"
        ],
        "notes": "",
        "id": "834107503a3829db08dad22fa3ea97a8"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "经月岩山",
        "preface": "",
        "paragraphs": [
            "驱车过闽越，路出饶阳西。",
            "仙山翠如画，簇簇生虹蜺。",
            "群峰若侍从，众阜如婴提。",
            "岩峦互吞吐，岭岫相追携。",
            "中有月轮满，皎洁如圆珪。",
            "玉皇恣游览，到此神应迷。",
            "嫦娥曳霞帔，引我同攀跻。",
            "腾腾上天半，玉镜悬飞梯。",
            "瑶池何悄悄，鸾鹤烟中栖。",
            "回头望尘事，露下寒凄凄。"
        ],
        "notes": "",
        "id": "a9572a20f2b7d9051ab977562c62cbd2"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送客之江宁",
        "preface": "",
        "paragraphs": [
            "春流送客不应赊，南入徐州见柳花。",
            "朱雀桥边看淮水，乌衣巷里问王家。",
            "千闾万井无多事，辟户开门向山翠。",
            "楚云朝下石头城，江燕双飞瓦棺寺。",
            "吴士风流甚可亲，相逢嘉赏日应新。",
            "从来此地夸羊酪，自有莼羹定却人。"
        ],
        "notes": "",
        "id": "c42c5bffcc8f3f4b76cf24e71aef3e71"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送山阴姚丞携妓之任兼寄山阴苏少府",
        "preface": "",
        "paragraphs": [
            "东风香草路，南客心容与。",
            "白皙吴王孙，青蛾柳家女。",
            "都门数骑出，河口片帆举。",
            "夜簟眠橘洲，春衫傍枫屿。",
            "山阴政简甚从容，到罢唯求物外踪。",
            "落日花边剡溪水，晴烟竹里会稽峰。",
            "才子风流苏伯玉，同官晓暮应相逐。",
            "加餐共爱鲈鱼肥，醒酒仍怜甘蔗熟。",
            "知君炼思本清新，季子如今德有邻。",
            "他日如寻始宁墅，题诗早晚寄西人。"
        ],
        "notes": "",
        "id": "a44fdae9c364e141373b57ffd364d08b"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "和高平朱参军思归作",
        "preface": "",
        "paragraphs": [
            "髯参军，髯参军。",
            "身为北州吏，心寄东山云。",
            "坐见凄凄芳草绿，遥思往日晴江曲。",
            "刺船频向剡中回，捧被曾过越人宿。",
            "花里莺啼白日高，春楼把酒送车螯。",
            "狂歌好爱陶彭泽，佳句唯称谢法曹。",
            "平生乐事多如此，忍为浮名隔千里。",
            "一雁南飞动客心，思归何待秋风起。"
        ],
        "notes": "",
        "id": "ebaf4456adcbcfcf7a7d33a354edb58b"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "赠别成明府赴劒南",
        "preface": "",
        "paragraphs": [
            "朝为三室印，晚为三蜀人。",
            "遥知下车日，正及巴山春。",
            "县道橘花里，驿流江水滨。",
            "公门輙无事，赏地能相亲。",
            "解衣初醉绿芳夕，应采蹲鸱荐佳客。",
            "霁水远暎西川时，闲望碧鸡飞古祠。",
            "爱君乐事佳兴发，天外铜梁多梦思。"
        ],
        "notes": "",
        "id": "40d997d34fb247b7b01255f707f6b879"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送孙泼赴云中",
        "preface": "",
        "paragraphs": [
            "黄骢少年舞双戟，目视旁人皆辟易。",
            "百战能夸陇上儿，一身复作云中客。",
            "寒风动地气苍茫，横吹先悲出塞长。",
            "敲石军中传夜火，斧冰河畔汲朝浆。",
            "前锋直指阴山外，虏骑纷纷胆应碎。",
            "匈奴破尽人看归，金印酬功如斗大。"
        ],
        "notes": "",
        "id": "860019624f16df1bdc4afe8618bbf8c4"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送客还江东",
        "preface": "",
        "paragraphs": [
            "还家不落春风后，数日应沽越人酒。",
            "池畔花深鬬鸭栏，桥边雨洗藏鸦柳。",
            "遥怜内舍著新衣，复向邻家醉落晖。",
            "把手闲歌香橘下，空山一望鹧鸪飞。"
        ],
        "notes": "",
        "id": "ef5a2d60a6fafe5c2e59ac89521e9fdf"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送夏侯侍郎",
        "preface": "",
        "paragraphs": [
            "元戎车右早飞声，御史府中新正名。",
            "翰墨已齐钟大理，风流好继谢宣城。",
            "从军晓别龙骧幕，六骑先驱嘶近郭。",
            "前路应留白玉台，行人輙美黄金络。",
            "使君下马爱瀛洲，简贵将求物外游。",
            "听讼不闻乌布帐，迎宾暂著紫绨裘。",
            "公庭日夕罗山翠，功遂心闲无一事。",
            "移书或问岛边人，立仗时呼铃下吏。",
            "事业初传小夏侯，中年劒笏在西州。",
            "浮云飞鸟两相忘，他日依依城上楼。"
        ],
        "notes": "",
        "id": "96e0cc23d5bc74dc60c3917c33d508f1"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送李湜下第归卫州便游河北",
        "preface": "",
        "paragraphs": [
            "莫嗟太常屈，便入苏门啸。",
            "里在应未迟，勿作我身料。",
            "轻云日下不成阴，出对流芳搅别心。",
            "万雉城东春水阔，千人乡北晚花深。",
            "旧竹青青常绕宅，到时疎旷应自适。",
            "佳期纵得上宫游，旅食还为北邙客。",
            "路出司州胜景长，西山翠色带清漳。",
            "仙人矶近茱萸涧，铜雀台临野马冈。",
            "屡道主人多爱士，何辞策马千余里。",
            "高谭魏国访先生，修刺平原过内史。",
            "一举青云在早秋，恐君从此便淹留。",
            "有钱莫向河间用，载笔须来阙下游。"
        ],
        "notes": "",
        "id": "d533a42ab81543fbb0e24814266e2efd"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "张山人草堂会王方士",
        "preface": "",
        "paragraphs": [
            "屿花晚，山日长，蕙带麻襦食草堂。",
            "一片水光飞入户，千竿竹影乱登墙。",
            "园梅熟，家酝香。",
            "新湿头巾不复𥮾，相看醉倒卧藜床。"
        ],
        "notes": "",
        "id": "26a12aba6f322eca78c7696a35d80f72"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送蓨县刘主簿楚",
        "preface": "",
        "paragraphs": [
            "起家得事平原侯，晚出都门辞旧游。",
            "草色连绵几千里，青骊躞蹀路旁子。",
            "花深近县宿河阳，竹暎春舟渡淇水。",
            "邺下淹留佳赏新，群公旧日心相亲。",
            "金盘晓鲙朱衣鲋，玉簟霄迎翠羽人。",
            "王程书使前期促，他日应知举鞭速。",
            "寒水浮瓜五月时，把君衣袖长河曲。"
        ],
        "notes": "",
        "id": "8bc887658bc47e9506ed97dde86dac9f"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "题玉山观禅师兰若",
        "preface": "",
        "paragraphs": [
            "玉山宴坐移年月，锡杖承恩诣丹阙。",
            "先朝亲与会龙华，紫禁鸣钟白日斜。",
            "宫女焚香把经卷，天人就席礼袈裟。",
            "禅床久卧虎溪水，兰若初开凤城里。",
            "不出嚣尘见远公，道成何必青莲宫。",
            "朝持药钵千家近，暮倚绳床一室空。",
            "掖垣挥翰君称美，远客陪游问真理。",
            "薄宦深知误此心，回心愿学雷居士。"
        ],
        "notes": "",
        "id": "df17ffb1cca5ea29174afd82ccd72e7a"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "赠别上元主簿张著",
        "preface": "",
        "paragraphs": [
            "上书一见平津侯，劒笏斜齐秣陵尉。",
            "朝垂绶带迎远客，暮锁印囊飞上吏。",
            "长乐花深万井时，同官无事有归期。",
            "回船对酒三生渚，系马焚香五愿祠。",
            "日日澄江带山翠，绿芳都在经过地。",
            "行人看射领军堂，游女题诗光宅寺。",
            "风流才调爱君偏，此别相逢定几年。",
            "惆怅浮云迷远道，张侯楼上月娟娟。"
        ],
        "notes": "",
        "id": "8393a0ad953db4bee8df5feaf6a75a9a"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "别泛水县尉",
        "preface": "",
        "paragraphs": [
            "未央宫殿金开钥，诏引贤良卷珠箔。",
            "花间赐食近丹墀，烟里挥毫对青阁。",
            "万年枝影转斜光，三道先成君激昂。",
            "谷水直言身不顾，郄诜高第转名香。",
            "绿槐阴阴出关道，上有蝉声下秋草。",
            "奴子平头骏马肥，少年白皙登王畿。",
            "五侯客舍偏留宿，一县人家争看归。",
            "南向千峰北临水，佳期赏地应穷此。",
            "赋诗或送郑行人，举酒常陪魏公子。",
            "自怜寂寞会君稀，犹著前时博士衣。",
            "我欲低眉问知己，若将无用废东归。"
        ],
        "notes": "",
        "id": "450497a127487721379463994e3a0677"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "别李明府",
        "preface": "",
        "paragraphs": [
            "宠光五世要青组，出入珠宫引箫鼓。",
            "醉舞雄王玳瑁床，娇嘶骏马珊瑚柱。",
            "胡儿夹鼓越婢随，行捧玉盘尝荔枝。",
            "罗山道士请人送，林邑使臣调象骑。",
            "爱君一身游上国，阙下名公如旧识。",
            "万里初怀印绶归，湘江过尽岭花飞。",
            "五侯焦石烹江笋，千户沈香染客衣。",
            "别后想君难可见，苍梧云里空山县。",
            "汗苑芳菲入夏阑，待君障日蒲葵扇。"
        ],
        "notes": "",
        "id": "d4cb20da389968891d0606151111169b"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送中兄典邵州",
        "preface": "",
        "paragraphs": [
            "官骑连西向楚云，朱轩出饯昼纷纷。",
            "百城兼领安南国，双笔遥挥王左君。",
            "一路诸侯争馆谷，洪池高会荆台曲。",
            "玉颜送酒铜[鞮]歌，金管留人石头宿。",
            "北雁初回江燕飞，南湖春暖著春衣。",
            "湘君祠对空山掩，渔父焚香日暮归。",
            "百事无留到官后，重门寂寂垂高柳。",
            "零陵过赠石香溪，洞口人来饮醇酒。",
            "登楼暮结邵阳情，万里苍波烟霭生。",
            "他日新诗应见报，还如宣远在安城。"
        ],
        "notes": "",
        "id": "e58f51e80fee91721cb82b1de11e031a"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送万巨",
        "preface": "",
        "paragraphs": [
            "汉相见王陵，扬州事张禹。",
            "风帆木兰檝，水国莲花府。",
            "百丈清江十月天，寒城鼓角晓钟前。",
            "金炉促膝诸曹吏，玉管繁华美少年。",
            "有时过向长干地，远对湖光近山翠。",
            "好逢南苑看人归，也向西池留客醉。",
            "高柳垂烟橘带霜，朝游石渚暮横塘。",
            "红牋色夺风流座，白苎词倾翰墨场。",
            "夫子前年入朝后，高名籍籍时贤口。",
            "共怜诗兴转清新，继远家声在此身。",
            "屈指待为青琐客，回头莫羡白亭人。"
        ],
        "notes": "",
        "id": "9c141c67d3aa018cba3a708714770c97"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送巴州杨使君",
        "preface": "",
        "paragraphs": [
            "白云县北千山口，青岁欲开残雪后。",
            "前驱锦带鱼皮鞮，侧佩金璋虎头绶。",
            "南郑侯家醉落晖，东关陌上著鞭归。",
            "愁看野马随官骑，笑取秦人带客旗。",
            "使者下车忧疾苦，豪吏销声出公府。",
            "万里歌钟相庆时，巴童声节渝儿舞。"
        ],
        "notes": "",
        "id": "e0c65e90ba5eaf96e8d18c9c86c86819"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送王侍御赴江西兼寄李袁州",
        "preface": "",
        "paragraphs": [
            "中朝理章服，南国随旌旆。",
            "腊酒湘城隅，春衣楚江外。",
            "垂帘白角簟，下筯鲈鱼鲙。",
            "雄笔佐名公，虚舟应时辈。",
            "按俗承流几路清，平明山霭春江云。",
            "湓城诗赠鱼司马，汝水人逢王右军。",
            "绿苹白芷遥相引，孤兴幽寻知不近。",
            "井上铜人行见无，湖中石燕飞应尽。",
            "礼门前直事仙郎，腰垂青绶领咸阳。",
            "花间五马迎君日，雨霁烟开玉女冈。"
        ],
        "notes": "",
        "id": "5ae94109c3eaadbc49d935c8bf647d58"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "寄雍丘窦明府",
        "preface": "",
        "paragraphs": [
            "少年结绶骋金羁，许下如看琼树枝。",
            "入里亲过朗陵伯，出门高视颍川儿。",
            "西游太府东乘传，泗上诸侯谁不羡。",
            "时辈宁将白笔期，高流𥩟向丹霄见。",
            "何事飜飞不及群，虎班突骑来纷纷。",
            "吴江垂钓楚山醉，身寄沧波心白云。",
            "中岁胡尘静如扫，一官又罢行将老。",
            "薛公荐士得君初，囗领黄金千室余。",
            "机尽独亲沙上鸟，家贫唯向釜中鱼。",
            "囗囗囗囗囗囗囗，囗出重门烟树里。",
            "感物吟诗对暮天，怀人倚杖临秋水。",
            "别离几日问前期，鸣雁亭边人去时。",
            "独坐不堪朝与夕，高风萧索乱蝉悲。"
        ],
        "notes": "",
        "id": "29206210130a1a7391af6b959d5ebb45"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "赠衮州孟都督",
        "preface": "",
        "paragraphs": [
            "少年亲事冠军侯，中岁仍迁北衮州。",
            "露冕宁夸汉车服，下帷常讨鲁春秋。",
            "后斋草色连高阁，车简人稀独行乐。",
            "闲心近掩陶使君，诗兴遥齐谢康乐。",
            "远山重叠水逶迤，落日东城闲望时。",
            "不见双亲办丰膳，能留五马尽佳期。",
            "北场争转黄金勒，爱客华亭赏秋色。",
            "卷帘满地铺氍毹，吹角鸣弦开玉壶。",
            "愿学平原十日饮，此时不忍歌骊驹。"
        ],
        "notes": "",
        "id": "8297e2594e33954f4c3e192c4939b9e5"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "别孟都督",
        "preface": "",
        "paragraphs": [
            "平芜霁色寒城下，美酒百壶争劝把。",
            "连呼宝劒锐头儿，少驻金羁大头马。",
            "一饮留欢分有余，寸心怀思复何如。",
            "他时相忆若相问，青琐门前开素书。"
        ],
        "notes": "",
        "id": "ad15f44c360fa5434e616b8cdcae1a8a"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送别郑明府",
        "preface": "",
        "paragraphs": [
            "长头大鼻鬓如雪，早岁连兵劒锋折。",
            "千金尽去无斗储，双袖破来空百结。",
            "独恋郊扉已十春，高阳酒徒连此身。",
            "路傍谁识郑公子，谷口应知汉逸人。",
            "儿女相悲探井臼，前功岂在他人后。",
            "劝君不得学渊明，且策驴车辞五柳。"
        ],
        "notes": "",
        "id": "ab0d8c4c700a6ee6fa0c499ee98fd426"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "赠别王侍御赴上都",
        "preface": "",
        "paragraphs": [
            "翩翩马上郎，执简佩银章。",
            "西向洛阳归鄠杜，回头结念莲花府。",
            "朝辞芳草万岁街，暮宿春山一泉坞。",
            "青青树色傍行衣，乳燕流莺相间飞。",
            "远过三峰临八水，幽寻佳赏偏如此。",
            "残花片片细柳风，落日疎钟小槐雨。",
            "相思掩泣复何如，公子门前人渐疎。",
            "幸有心期当小暑，葛衣纱帽望回车。"
        ],
        "notes": "",
        "id": "7ef5cfb9ad42f213326ea115d423c58f"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "赠别太常李博士兼寄两省旧游",
        "preface": "",
        "paragraphs": [
            "两年戴武弁，趋侍明光殿。",
            "一朝簪惠文，客事信陵君。",
            "简异当朝执，香非寓直熏。",
            "差肩何记室，携手李将军。",
            "玉镫初回酸枣馆，金钿正舞石榴裙。",
            "忽惊万事随流水，不见双旌逐塞云。",
            "感旧抚心多寂寂，与君相遇头初白。",
            "暂夸五首军中诗，还忆万年枝下客。",
            "昨日留欢今送归，空披秋水暎斜晖。",
            "闲吟佳句对孤鹤，惆怅寒霜落叶稀。"
        ],
        "notes": "",
        "id": "61ba4fbd81428e883b2137cbc04daf4e"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "寄哥舒仆射",
        "preface": "",
        "paragraphs": [
            "万里长城家，一生唯报国。",
            "腰垂紫文绶，手控黄金勒。",
            "高视黑头翁，遥吞白骑贼。",
            "先麾牙门将，转鬬黄河北。",
            "帐下亲兵皆少年，锦衣承日绣行缠。",
            "辘轳宝劒初出鞘，宛转角弓初上弦。",
            "步人抽箭大如笛，前把两矛后双戟。",
            "左盘右射红尘中，鹘入鸦群有谁敌。",
            "杀将破军白日余，回旃舞旆北风初。",
            "郡公楯鼻好磨墨，走马为君飞羽书。"
        ],
        "notes": "",
        "id": "27e20f6c0fc6398ddea4354c8cfb5ea0"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "赠别华阴道士",
        "preface": "",
        "paragraphs": [
            "紫府先生旧同学，腰垂彤管贮灵药。",
            "耻论方士小还丹，好饮仙人太玄酪。",
            "芙蓉山顶玉池西，一室平临万仞溪。",
            "昼洒瑶台五云湿，夜行金烛七星齐。",
            "回身暂下青冥里，方外相寻有知己。",
            "卖鲊市中何许人，钓鱼坐上谁家子。",
            "青青百草云台春，烟驾霓衣白角巾。",
            "露叶独归仙掌去，回风片雨谢时人。"
        ],
        "notes": "",
        "id": "8f8cba88abc56a7be6be67f08bee73d2"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送崔秀才赴上元兼省叔父",
        "preface": "",
        "paragraphs": [
            "寒塘敛暮雪，腊鼓迎春早。",
            "匹马五城人，重裘千里道。",
            "淮山轻露湿，江树狂风扫。",
            "楚县久酝𬪩，扬州百花好。",
            "练湖东望接云阳，女市西游入建康。",
            "行乐远夸红布旆，风流近赌紫香囊。",
            "诗家行辈如君少，极目苦心怀谢朓。",
            "烟开日上板桥南，吴岫青青出林表。"
        ],
        "notes": "",
        "id": "004cec91cf1832b99444758f5b9851c8"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "赠别韦兵曹归池州",
        "preface": "",
        "paragraphs": [
            "南陵八月天，暮色远峰前。",
            "楚竹青阳路，吴江赤马船。",
            "籝金诸客贵，佩玉主人贤。",
            "终日应相逐，归期定几年。"
        ],
        "notes": "",
        "id": "bc5ad0a6cec32a847b1aabd98546f1a7"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "寄武陵李少府",
        "preface": "",
        "paragraphs": [
            "小县春山口，公孙吏隐时。",
            "楚歌催晚醉，蛮语入新诗。",
            "桂水遥相忆，花源暗有期。",
            "郢门千里外，莫怪尺书迟。"
        ],
        "notes": "",
        "id": "f7d092c783842e4f85077c07aa1108c2"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "赠张建",
        "preface": "",
        "paragraphs": [
            "结客平陵下，当年倚侠游。",
            "传看辘轳剑，醉脱骦骕裘。",
            "翠羽双鬟妾，珠帘百尺楼。",
            "春风坐相待，晚日莫淹留。"
        ],
        "notes": "",
        "id": "236c55375083610b88cc9b7041214c83"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送监军李判官",
        "preface": "",
        "paragraphs": [
            "上客佩双剑，东城喜再游。",
            "旧从张博望，新事郑长秋。",
            "踏水回金勒，看风试锦裘。",
            "知君不久住，汉将扫旄头。"
        ],
        "notes": "",
        "id": "a8ad8caecf6e1211c17f39f40ec28161"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送客归广平",
        "preface": "",
        "paragraphs": [
            "家在赵邯郸，归心輙自欢。",
            "晚杯狐腋暖，春雪马毛寒。",
            "孟月途中破，轻冰水上残。",
            "到时杨柳色，奈向故园看。"
        ],
        "notes": "",
        "id": "c2a1e1a25274ce11cd10b09b82e5e2e9"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送张儋水路归北海",
        "preface": "",
        "paragraphs": [
            "千里东归客，孤心忆旧游。",
            "片帆依白水，高枕卧青州。",
            "柏寝寒芜变，梧台宿雨收。",
            "知君心兴远，每上海边楼。"
        ],
        "notes": "",
        "id": "8f531bb18b0928f711e8c4d429e4fc09"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送故人归鲁",
        "preface": "",
        "paragraphs": [
            "鲁客多归兴，居人怅别情。",
            "雨余衫袖冷，风急马蹄轻。",
            "秋草灵光殿，寒云曲阜城。",
            "知君拜亲后，少妇下机迎。"
        ],
        "notes": "",
        "id": "ea9ec378b52f1fa3c64e7943c1e593f2"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送故人归蜀",
        "preface": "",
        "paragraphs": [
            "一骑西南远，翩翩入剑门。",
            "客衣筒布润，山舍荔枝繁。",
            "古庙祠金马，春江带白鼋。",
            "自应成旅逸，爱客有王孙。"
        ],
        "notes": "",
        "id": "314a2ce06ee3e89ab5e8ed4efce96873"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "酬程延秋夜即事见赠",
        "preface": "",
        "paragraphs": [
            "长簟迎风早，空城澹月华。",
            "星河秋一雁，砧杵夜千家。",
            "节候看应晚，心期卧亦赊。",
            "向来吟秀句，不觉已鸣鸦。"
        ],
        "notes": "",
        "id": "2d385fbebfc1f2611d56f81fd2e6a17b"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送郭赞府归淮南",
        "preface": "",
        "paragraphs": [
            "骏马淮南客，归时引望新。",
            "江声六合暮，楚色万家春。",
            "白苎歌西曲，黄苞寄北人。",
            "不知心赏后，早晚见行尘。"
        ],
        "notes": "",
        "id": "d9878cb07348712975c6081a541c846b"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "题龙兴寺澹师房",
        "preface": "",
        "paragraphs": [
            "双林彼上人，诗兴转相亲。",
            "竹里经声晚，门前山色春。",
            "卷帘苔点净，下筯药苗新。",
            "记取无生理，归来问此身。"
        ],
        "notes": "",
        "id": "dbf51e76a4f9e2cda8e18044ba1b86b2"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送客游江南",
        "preface": "",
        "paragraphs": [
            "南使孤帆远，东风任意吹。",
            "楚云殊不断，江鸟暂相随。",
            "月净鸳鸯水，春生豆蔻枝。",
            "赏称佳丽地，君去莫应知。"
        ],
        "notes": "",
        "id": "657791b40e939848b8f04f89b8f85746"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送高员外赴淄青使幕",
        "preface": "",
        "paragraphs": [
            "远水流春色，回风送落晖。",
            "人趋双节近，马递百花归。",
            "山驿尝官酒，关城度客衣。",
            "从来赤管笔，提向幕中稀。"
        ],
        "notes": "",
        "id": "60528a29a8f7bc8286781b6c67e3547b"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "寻胡处士不遇",
        "preface": "",
        "paragraphs": [
            "到来心自足，不见亦相亲。",
            "说法思居士，忘机忆丈人。",
            "微风吹药案，晴日照茶巾。",
            "幽兴殊未尽，东城飞暮尘。"
        ],
        "notes": "",
        "id": "2ead5478155f03cca0419127a168d3a1"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "赠张道者",
        "preface": "",
        "paragraphs": [
            "采药三山罢，乘风五日归。",
            "翦荷成旧屋，剉蘗染新衣。",
            "玉粒指应久，丹砂验不微。",
            "坐看青节引，要与白云飞。"
        ],
        "notes": "",
        "id": "097274b08e8c084eed33f95d66b8021d"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "题苏许公林亭",
        "preface": "",
        "paragraphs": [
            "平津东阁在，别是竹林期。",
            "万叶秋声里，千家落照时。",
            "门随深巷静，窗过远钟迟。",
            "客舍苔生处，依依又赋诗。"
        ],
        "notes": "",
        "id": "f72f8822ed172a29ef4f478e0b8809d3"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送元诜还江东",
        "preface": "",
        "paragraphs": [
            "过江秋色在，诗兴与归心。",
            "客路随枫岸，人家扫橘林。",
            "潮声当昼起，山翠近南深。",
            "几日华阳洞，寒花引独寻。"
        ],
        "notes": "",
        "id": "98b955b3b73cf13281b27706d9664617"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送客游江南",
        "preface": "",
        "paragraphs": [
            "桂水随去远，赏心知有余。",
            "衣香楚山橘，手鲙湘波鱼。",
            "芳芷不共把，浮云怅离居。",
            "遥想汩罗上，吊屈秋风初。"
        ],
        "notes": "",
        "id": "efde0beb380bf67c796dee2fef313726"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送海州姚别驾",
        "preface": "",
        "paragraphs": [
            "少年为长史，东去事诸侯。",
            "坐觉千闾静，闲随五马游。",
            "行人楚国道，暮雪郁林州。",
            "他日知相忆，春风海上楼。"
        ],
        "notes": "",
        "id": "18472e04bbec799b55ae3097d46c4948"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送夏侯审",
        "preface": "",
        "paragraphs": [
            "谢公邻里在，日夕问佳期。",
            "春水人归后，东田花尽时。",
            "下楼闲待月，行乐笑题诗。",
            "他日吴中路，千山入梦思。"
        ],
        "notes": "",
        "id": "a0313e92b1dfcdda04f7ca85d54297cc"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送赵评事赴洪州使幕",
        "preface": "",
        "paragraphs": [
            "孤舟行远近，一路过湘东。",
            "官属张廷尉，身随杜幼公。",
            "山河映湘竹，水驿带青枫。",
            "万里思君处，秋江夜雨中。"
        ],
        "notes": "",
        "id": "f641d3d7c8027e5efdabb78f348c2570"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送李侍御赴徐州行营",
        "preface": "",
        "paragraphs": [
            "少年兼柱史，东至旧徐州。",
            "远属平津阁，前驱博望侯。",
            "向营淮水满，吹角楚天秋。",
            "客梦依依处，寒山对白楼。"
        ],
        "notes": "",
        "id": "36285a5957b99444f83e580720e8d120"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送李秀才归江南",
        "preface": "",
        "paragraphs": [
            "过淮芳草歇，千里又东归。",
            "野水吴山出，家林越鸟飞。",
            "荷香随去棹，梅雨点行衣。",
            "无数沧江客，如君达者稀。"
        ],
        "notes": "",
        "id": "299936bcf69b33fddbe0ec2dc576cf6d"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "题僧房",
        "preface": "",
        "paragraphs": [
            "披衣闻客至，关锁此时开。",
            "鸣罄夕阳尽，卷帘秋色来。",
            "名香连竹径，清梵出花台。",
            "身在心无住，他方到几回。"
        ],
        "notes": "",
        "id": "0fd653aca2891ba925f2cc2f355582fe"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送寿州陈录事",
        "preface": "",
        "paragraphs": [
            "寿阳南渡口，敛笏见诸侯。",
            "五两楚云暮，千家淮水秋。",
            "开帘对芳草，送客上春洲。",
            "请问山中桂，王孙几度游。"
        ],
        "notes": "",
        "id": "85be4c5d7d8d9d8990d4fe812c03324d"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送赵陆司兵归使幕",
        "preface": "",
        "paragraphs": [
            "客路青芜遍，关城白日低。",
            "身趋双节近，名共五云齐。",
            "远水公田上，春山郡舍西。",
            "无因得携手，东望转凄凄。"
        ],
        "notes": "",
        "id": "9d0afa0a3102d63ac37905005d7102ca"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送蒋员外端公归淮南",
        "preface": "",
        "paragraphs": [
            "淮南芳草色，日夕引归船。",
            "御史王元贶，郎官顾彦先。",
            "光风千日暖，寒食百花燃。",
            "惆怅佳期近，澄江与暮天。"
        ],
        "notes": "",
        "id": "0cc96a91e50f3d5f7f74fbe88a536b8c"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "题慈仁寺竹院",
        "preface": "",
        "paragraphs": [
            "千峰对古寺，何异到西林。",
            "幽罄蝉声下，闲窗竹翠阴。",
            "诗人谢客兴，法侣远公心。",
            "寂寂炉烟里，香花欲暮深。"
        ],
        "notes": "",
        "id": "917a0506de4bcbbd5423761a1f8ae8de"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "赠郓州马使君",
        "preface": "",
        "paragraphs": [
            "东方千马骑，出望使君时。",
            "暮雪行看尽，春城到莫迟。",
            "路人趋墨帻，官柳度青丝。",
            "他日铃斋内，知君亦赋诗。"
        ],
        "notes": "",
        "id": "02e9a8a029a01d1b5fc31a8df351f40e"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送张丞归使幕",
        "preface": "",
        "paragraphs": [
            "独受主恩归，当朝似者稀。",
            "玉壶分御酒，金殿赐春衣。",
            "拂席流莺醉，鸣鞭骏马肥。",
            "满台簪白笔，捧手恋清晖。"
        ],
        "notes": "",
        "id": "5ae45c17acc16e12d3820a09f88123c6"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "赠长洲何主簿",
        "preface": "",
        "paragraphs": [
            "挂席逐归流，依依望虎丘。",
            "残春过楚县，夜雨宿吴洲。",
            "野寺吟诗入，溪桥折笋游。",
            "到官无一事，清静有诸侯。"
        ],
        "notes": "",
        "id": "2ab97f96f5daa428f066ea577320f09f"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送崔过归淄青幕府",
        "preface": "",
        "paragraphs": [
            "平陵车马客，海上见旌旗。",
            "旧驿千山下，残花一路时。",
            "春衣过水冷，暮雨出关迟。",
            "莫道青州客，迢迢在梦思。"
        ],
        "notes": "",
        "id": "2cce99d1fa59809c783b70039fb00235"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "田仓曹东亭夏夜饮得春字",
        "preface": "",
        "paragraphs": [
            "薛公门下人，公子又相亲。",
            "玉佩迎初夜，金壶醉老春。",
            "葛衣香有露，罗幕静无尘。",
            "更羡风流外，文章是一秦。"
        ],
        "notes": "",
        "id": "5c4c88dd6797403cc0bce6bcdafe9a26"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "赠王逖",
        "preface": "",
        "paragraphs": [
            "端笏事龙楼，思闲輙告休。",
            "新调赭白马，暂试黑貂裘。",
            "珠履迎佳客，金钱与莫愁。",
            "座中豪贵满，谁道不风流。"
        ],
        "notes": "",
        "id": "1d1707ead87f3224830af302185a2c5f"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送深州吴司马归使幕",
        "preface": "",
        "paragraphs": [
            "东门送远客，车马正纷纷。",
            "旧识张京兆，新随刘领军。",
            "行骢看暮雨，归雁踏青云。",
            "一去藂台北，佳声几日闻。"
        ],
        "notes": "",
        "id": "daff3b0b5f7d2123bda0f17f75ef07ee"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "华亭夜宴庾侍御宅",
        "preface": "",
        "paragraphs": [
            "世故他年别，心期此夜同。",
            "千峰孤烛外，片雨一更中。",
            "酒客逢山简，诗人得谢公。",
            "自怜驱匹马，拂曙向关东。"
        ],
        "notes": "",
        "id": "71ad2359757b4bf5945a42e97b700c18"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送客之上谷",
        "preface": "",
        "paragraphs": [
            "北客悲秋色，田园忆去来。",
            "披衣朝易水，匹马夕燕台。",
            "风翦荷花碎，霜迎栗罅开。",
            "赏心知不浅，累月故人杯。"
        ],
        "notes": "",
        "id": "3265959371098379ef0183bdc7072b62"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "同中书刘舍人题青龙上房",
        "preface": "",
        "paragraphs": [
            "西掖归来后，东林静者期。",
            "远峰春雪里，寒竹暮天时。",
            "笑说金人偈，闲听宝月诗。",
            "更怜茶兴在，好出下方迟。"
        ],
        "notes": "",
        "id": "c809db8b9d176c7cb624c48a155b7626"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "宴吴王宅",
        "preface": "",
        "paragraphs": [
            "玉管箫声合，金杯酒色殷。",
            "听歌吴季札，纵饮汉中山。",
            "称寿争离席，留欢輙上关。",
            "莫言辞客醉，犹得曳裾还。"
        ],
        "notes": "",
        "id": "a1e537f784b7e8eb6263d6a9dc1249a4"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "题荐福寺衡岳暕师房",
        "preface": "",
        "paragraphs": [
            "春城乞食还，高论此中闲。",
            "僧腊堦前树，禅心江上山。",
            "疎帘看雪卷，深户映花关。",
            "晚送门人出，钟声杳霭间。"
        ],
        "notes": "",
        "id": "09e2a1a06d63553ed73ba0c35727ab35"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送戴廸赴凤翔幕府",
        "preface": "",
        "paragraphs": [
            "青春带文绶，去事魏征西。",
            "上路金羇出，中人玉筯齐。",
            "当歌酒万斛，看猎马千蹄。",
            "自有从军乐，何须怨解携。"
        ],
        "notes": "",
        "id": "458753d84f5d9dcca7ec0ad8715b4c09"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送郢州郎使君",
        "preface": "",
        "paragraphs": [
            "千人插羽迎，知是范宣城。",
            "暮雪楚山冷，春江汉水清。",
            "红鲜供客饭，翠竹引舟行。",
            "一别何时见，相思芳草生。"
        ],
        "notes": "",
        "id": "9c9dd9fef69605db3ccee22f95b2fdf3"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送李中丞赴辰州",
        "preface": "",
        "paragraphs": [
            "白羽逐青丝，翩翩南下时。",
            "巴人迎道路，蛮帅引旌旗。",
            "暮雨山开少，秋江叶落迟。",
            "功成益地日，应见竹郎祠。"
        ],
        "notes": "",
        "id": "b81ae0dd77ed70dd700d2c1383142695"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送刘侍御赴陕州",
        "preface": "",
        "paragraphs": [
            "金羁映骕骦，后骑佩干将。",
            "把酒春城晚，鸣鞭晓路长。",
            "带冰新溜涩，间雪早梅香。",
            "明日怀贤处，依依御史床。"
        ],
        "notes": "",
        "id": "235a2b4201b4f867509e1f6f4f7ac399"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "李中丞宅夜宴送丘侍御赴江东便往辰州",
        "preface": "",
        "paragraphs": [
            "积雪临阶夜，重裘对酒时。",
            "中丞违沈约，才子送丘迟。",
            "一路三江上，孤舟万里期。",
            "辰州佳兴在，他日寄新诗。"
        ],
        "notes": "",
        "id": "d73aae9e9e2b3e958308652e83cc9f8b"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送李侍御归宣州使幕",
        "preface": "",
        "paragraphs": [
            "春草东江外，翩翩北路归。",
            "官齐魏公子，身逐谢玄晖。",
            "山色随行骑，莺声傍客衣。",
            "主人池上酌，携手暮花飞。"
        ],
        "notes": "",
        "id": "2656788db0aec802cf96b3ba451de354"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "东城水亭宴李侍御副使",
        "preface": "",
        "paragraphs": [
            "东门留客处，沽酒用钱刀。",
            "秋水床下急，斜晖林外高。",
            "金羇络騕褭，玉匣闭豪曹。",
            "去日随戎幕，东风见伯劳。"
        ],
        "notes": "",
        "id": "e91accf7ce32c3b4a022d75d4c1a8a3c"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送秘书谢监赴江西使幕",
        "preface": "",
        "paragraphs": [
            "谢监忆山程，辞家万里行。",
            "寒衣傍楚色，孤枕宿潮声。",
            "小寇不足问，新诗应渐清。",
            "府公相待日，引斾出江城。"
        ],
        "notes": "",
        "id": "c073c0e8adb4d0dd7fbb897ad8920280"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送江陵元司录",
        "preface": "",
        "paragraphs": [
            "新领州从事，曾为朝大夫。",
            "江城竹使待，山路橘官扶。",
            "片雨三江道，残秋五叶湖。",
            "能令诗思好，楚色与寒芜。"
        ],
        "notes": "",
        "id": "f8cdc7b924bef702adf0bc78d4df0e31"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送李舍人携家归江东觐省",
        "preface": "",
        "paragraphs": [
            "二十青宫吏，成名似者稀。",
            "承颜陆郎去，携手谢娘归。",
            "夜月回孤烛，秋风试夹衣。",
            "扁舟楚水上，来往速如飞。"
        ],
        "notes": "",
        "id": "4f5c828c00b73c404164af2ef5803914"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送刘侍御赴令公行营",
        "preface": "",
        "paragraphs": [
            "东城跃紫骝，西路大刀头。",
            "上客刘公干，元戎郭细侯。",
            "一军偏许国，百战又防秋。",
            "请问萧关道，胡尘早晚收。"
        ],
        "notes": "",
        "id": "8fd14a1af15977c882232d21d22db55e"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送苏州姚长史",
        "preface": "",
        "paragraphs": [
            "江城驿路长，烟树过云阳。",
            "舟领青丝缆，人歌白玉郎。",
            "葛衣行柳翠，花簟宿荷香。",
            "别有心期处，湖光满讼堂。"
        ],
        "notes": "",
        "id": "787527d98c6743ea0639fafb64986810"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送金华王明府",
        "preface": "",
        "paragraphs": [
            "县舍江云里，心闲境又偏。",
            "家贫陶令酒，月俸沈郎钱。",
            "黄蘗香山路，青枫暮雨天。",
            "时闻引车骑，竹外到铜泉。"
        ],
        "notes": "",
        "id": "c4209f2bd60bc0cc917ffabb13dce174"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送田仓曹汴州觐省",
        "preface": "",
        "paragraphs": [
            "拜庆承天宠，朝来辞汉宫。",
            "玉杯分湛露，金勒借追风。",
            "古驿秋山下，平芜暮雨中。",
            "翩翩魏公子，人看渡关东。"
        ],
        "notes": "",
        "id": "1a911e515c75deb98841316ea32ba50d"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送张渚赴越州",
        "preface": "",
        "paragraphs": [
            "白面谁家郎，青骊照地光。",
            "桃花开绶色，苏合借衣香。",
            "暮雪连峰近，春江海市长。",
            "风流似张绪，别后见垂杨。"
        ],
        "notes": "",
        "id": "3f7375c9cf4dd389ee3bf3c3fd859dd4"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "奉和元相公家园即事寄王相公",
        "preface": "",
        "paragraphs": [
            "共列中台贵，能齐物外心。",
            "回车青阁晚，解带碧茸深。",
            "寒水分畦入，晴花度竹寻。",
            "题诗更相忆，一字重千金。"
        ],
        "notes": "",
        "id": "25aa215c70a40b08c8f6b49f0e9273aa"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送道士姪归池阳",
        "preface": "",
        "paragraphs": [
            "银角桃枝杖，东门赠别初。",
            "幽州寻马客，灞岸送驴车。",
            "野饭秋山静，行衣落照余。",
            "燕南群从少，此去意何如。"
        ],
        "notes": "",
        "id": "54b27fd62fb15506a994ca7d3576a37a"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送刘长上归城南别业",
        "preface": "",
        "paragraphs": [
            "数刻是归程，花间落照明。",
            "春衣香不散，骏马汗犹轻。",
            "南渡春流浅，西风片雨晴。",
            "朝还会相就，饭尔五侯鲭。"
        ],
        "notes": "",
        "id": "66d66e227a3517b59427c4e4d51cfa7b"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "赠张五𬤇归濠州别业",
        "preface": "",
        "paragraphs": [
            "常知罢官意，果与世人疎。",
            "复此凉风起，仍闻濠上居。",
            "故山期采菊，秋水忆观鱼。",
            "一去蓬蒿迳，羡君闲有余。"
        ],
        "notes": "",
        "id": "fd2f27439a7572a228f4facef2309861"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送营城李少府",
        "preface": "",
        "paragraphs": [
            "怀录兼就养，更怀趋府心。",
            "晴山东里近，春水北门深。",
            "新绶映芳草，旧家依远林。",
            "还乘郑小驷，躞蹀县城阴。"
        ],
        "notes": "",
        "id": "cdc68466e51b5236b9b10a93b8528dd4"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "鲁中送鲁使君归郑州",
        "preface": "",
        "paragraphs": [
            "城中金络骑，出饯沈东阳。",
            "九月寒露白，六关秋草黄。",
            "齐讴听处妙，鲁酒把来香。",
            "醉后著鞭去，梅山道路长。"
        ],
        "notes": "",
        "id": "407a0d232c1c2838cc49d129d2fd3bd8"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送夏侯校书归上都",
        "preface": "",
        "paragraphs": [
            "后辈传佳句，高流爱美名。",
            "青春事贺监，黄卷问张生。",
            "暮雪重裘醉，寒山匹马行。",
            "此回将诣阙，几日谏书成。"
        ],
        "notes": "",
        "id": "8b3473bd120fadb1f6ed0fcb110e5b68"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送李明府赴连州",
        "preface": "",
        "paragraphs": [
            "万里向南湘，孤舟入桂阳。",
            "诸侯迎上客，小吏拜官郎。",
            "春服橦花细，初筵木槿芳。",
            "看承雨露速，不待荔枝香。"
        ],
        "notes": "",
        "id": "ad34c69c71de1484b2a52728377f119e"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送卢大理赵侍御祭东岳兼寄孟衮州",
        "preface": "",
        "paragraphs": [
            "东岳昔有事，两臣朝望归。",
            "驿亭开岁酒，斋舍著新衣。",
            "上客钟大理，主人陶武威。",
            "仍随御史马，山路满光辉。"
        ],
        "notes": "",
        "id": "fc8bfbc5270eeaeb4a085baf5b1ec911"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送皇甫大夫赴浙东",
        "preface": "",
        "paragraphs": [
            "舟师分水国，汉将领秦官。",
            "麾下同心吏，军中囗囗端。",
            "吴门秋露湿，楚驿暮天寒。",
            "豪贵东山去，风流胜谢安。"
        ],
        "notes": "",
        "id": "52bc279b7087dc18728edf5f41c5167a"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送韦秀才",
        "preface": "",
        "paragraphs": [
            "东人相见罢，秋草独归时。",
            "几日孙弘阁，当年谢朓诗。",
            "寒山叶落早，多雨路行迟。",
            "好忆金门步，功名自有期。"
        ],
        "notes": "",
        "id": "daa0a4f9ca3070b8883e2f1f0e88ffda"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送客一归襄阳二归浔阳",
        "preface": "",
        "paragraphs": [
            "南驱匹马会心期，东望扁舟惬梦思。",
            "熨斗山前春色早，香炉峰顶暮烟时。",
            "空林欲访庞居士，古寺应怀远法师。",
            "两地由来堪取兴，三贤他日幸留诗。"
        ],
        "notes": "",
        "id": "333e4b105d54e5ac2dafbf3cedd85f8b"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送故人赴江陵寻庾牧",
        "preface": "",
        "paragraphs": [
            "主人持节拜荆州，走马应从一路游。",
            "斑竹冈连山雨暗，枇杷门向楚天秋。",
            "佳期笑把斋中酒，远意闲登城上楼。",
            "文体此时看又别，吾知小庾甚风流。"
        ],
        "notes": "",
        "id": "ae0d7bd4b96ef30161054b8ea5f4e87e"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送客水路归陕",
        "preface": "",
        "paragraphs": [
            "相风竿影晓来斜，渭水东流去不赊。",
            "枕上未醒秦地酒，舟前已见陕人家。",
            "春桥杨柳应齐叶，古县棠棃也作花。",
            "好是吾贤佳赏地，行逢三月会连沙。"
        ],
        "notes": "",
        "id": "e654dadec4dace8a104a59f7969c852e"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送丹阳刘太真",
        "preface": "",
        "paragraphs": [
            "长干道上落花朝，羡尔当年赏事饶。",
            "下筯已怜鹅炙美，开笼不奈鸭媒娇。",
            "春衣晚入青杨巷，细马初过皂荚桥。",
            "相访不辞千里远，西风好借木兰桡。"
        ],
        "notes": "",
        "id": "9a181cf516a2b946baea5202fb66296e"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送客归江州",
        "preface": "",
        "paragraphs": [
            "东归复得采真游，江水迎君日夜流。",
            "客舍不离青雀舫，人家旧在白鸥洲。",
            "风吹山带遥知雨，露湿荷裳已报秋。",
            "闻道泉明居止近，篮舆相访为淹留。"
        ],
        "notes": "",
        "id": "1c6a4fbcdc72b688e08af81fa2532148"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "题张逸人园林",
        "preface": "",
        "paragraphs": [
            "花源一曲映茅堂，清论闲阶坐夕阳。",
            "麈尾手中毛已脱，蟹螯尊上味初香。",
            "春深黄口传窥树，雨后青苔散点墙。",
            "更道小山宜助赏，呼儿舒簟醉岩芳。"
        ],
        "notes": "",
        "id": "05ce0e363df921c02a27d560e1f1f28a"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "又题张逸人园林",
        "preface": "",
        "paragraphs": [
            "藏头不复见时人，爱此云山奉养真。",
            "露色点衣孤屿晓，花枝妨帽小园春。",
            "时携幼稚诸峰上，闲濯眉须一水滨。",
            "兴罢归来还对酌，茅檐挂著紫荷巾。"
        ],
        "notes": "",
        "id": "cdfdff064865dca2ae627f84d7586a06"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送刘将军",
        "preface": "",
        "paragraphs": [
            "明光细甲照铔锻，昨日承恩拜虎牙。",
            "胆大欲期姜伯约，功多不让李轻车。",
            "青巾校尉遥相许，墨矟将军莫大夸。",
            "阙下来时亲伏奏，胡尘未尽不为家。"
        ],
        "notes": "",
        "id": "425d8d16c7ea175565b93e2e17107322"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送郑员外",
        "preface": "",
        "paragraphs": [
            "风流不减杜陵时，五十为郎未是迟。",
            "孺子亦知名下士，乐人争唱卷中诗。",
            "身齐吏部还多醉，心顾尚书自有期。",
            "要路眼青知己在，不应穷巷久低眉。"
        ],
        "notes": "",
        "id": "0994564beb11efd107645460bed49ae9"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "寄徐州郑使君",
        "preface": "",
        "paragraphs": [
            "江城五马楚云边，不羡雍容画省年。",
            "才子旧称何水部，使君还继谢临川。",
            "射堂草遍收残雨，官路人稀对夕天。",
            "虽卧郡斋千里隔，与君同见月初圆。"
        ],
        "notes": "",
        "id": "3f6dd82afda4c2e26b9c8026c9c9090d"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送襄垣王君归南阳别墅",
        "preface": "",
        "paragraphs": [
            "都门霁后不飞尘，草色萋萋满路春。",
            "双兔坡东千室吏，三鸦水上一归人。",
            "愁眠客舍衣香满，走渡河桥马汗新。",
            "少妇比来多远望，应知蟢子上罗巾。"
        ],
        "notes": "",
        "id": "3dc66fe508ff383f920e1ebdddd225fe"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送王诞渤海使赴李太守行营",
        "preface": "",
        "paragraphs": [
            "少年结客散黄金，中岁连兵扫绿林。",
            "渤海名王曾折首，汉家诸将尽倾心。",
            "行人去指徐州近，饮马回看泗水深。",
            "喜见明时钟太尉，功名一似旧淮阴。"
        ],
        "notes": "",
        "id": "7c71e27feac4d7a4a6ef61f4a7a405e8"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送王少府归杭州",
        "preface": "",
        "paragraphs": [
            "归舟一路转青苹，更欲随潮向富春。",
            "吴郡陆机称地主，钱塘苏小是乡亲。",
            "葛花满把能消酒，栀子同心好赠人。",
            "早晚重过鱼浦宿，遥怜佳句箧中新。"
        ],
        "notes": "",
        "id": "6dca8daa56af36093427a9c25d35a6eb"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "赠王随",
        "preface": "",
        "paragraphs": [
            "青云自致晚应遥，朱邸新婚乐事饶。",
            "饮罢更怜双袖舞，试来偏爱五花骄。",
            "帐里炉香春梦晓，堂前烛影早更朝。",
            "更说毬场新雨歇，王孙今日定相邀。"
        ],
        "notes": "",
        "id": "572015394c22e1037c01010d6b84fc45"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "同题仙游观",
        "preface": "",
        "paragraphs": [
            "仙台下见五城楼，风物凄凄宿雨收。",
            "山色遥连秦树晚，砧声近报汉宫秋。",
            "疎松影落空坛静，细草香闲小洞幽。",
            "何用别寻方外去，人间亦自有丹丘。"
        ],
        "notes": "",
        "id": "8c2f5aab53dfff36eba2e286393be299"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "访王起居不遇留赠",
        "preface": "",
        "paragraphs": [
            "双龙阙下拜恩初，天子令君注起居。",
            "载笔已齐周右史，论诗更事谢中书。",
            "行闻漏滴随金仗，入对炉烟侍玉除。",
            "贺客自知来独晚，青骊不见意何如。"
        ],
        "notes": "",
        "id": "b4fb6515ac5b44c25f07f6775644d597"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送刘评事赴广州使幕",
        "preface": "",
        "paragraphs": [
            "征南官属似君稀，才子当今刘孝威。",
            "蛮府参军趋传舍，交州刺史拜行衣。",
            "前临瘴海无人过，却望衡阳少雁飞。",
            "为报苍梧云影道，明年早送客帆归。"
        ],
        "notes": "",
        "id": "ed6ba5fe2f62f469ad28d49ec3dba88e"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送冷朝阳还上元",
        "preface": "",
        "paragraphs": [
            "青丝䋏引木兰船，名遂身归拜庆年。",
            "落日澄江乌榜外，秋风疎柳白门前。",
            "桥通小市家林近，山带平湖野寺连。",
            "别后依依寒食里，共君携手在东田。"
        ],
        "notes": "",
        "id": "cfe2714bc9d2da9917baa3da08d3563f"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送高别驾归汴州",
        "preface": "",
        "paragraphs": [
            "信陵门下识君偏，骏马轻裘正少年。",
            "寒雨送归千里外，东风沈醉百花前。",
            "身随玉帐心应惬，官佐龙符势又全。",
            "久客未知何计是，参差去借汶阳田。"
        ],
        "notes": "",
        "id": "8c594211af0dfde47be479e9892093b8"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送康洗马归滑州",
        "preface": "",
        "paragraphs": [
            "腰佩雕弓汉射声，东归衔命见双旌。",
            "青丝玉勒康侯马，孟水金堤滑伯城。",
            "腊雪夜看宜纵饮，寒芜昼猎不妨行。",
            "怀君又隔千山远，别后春风百草生。"
        ],
        "notes": "",
        "id": "1b2da246eae4b038664e976ece8817cb"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "寄上田仆射",
        "preface": "",
        "paragraphs": [
            "家封薛县异诸田，报主荣亲义两全。",
            "仆射临戎谢安石，大夫持宪杜延年。",
            "金装昼出罗千骑，玉案晨飡直万钱。",
            "应念一身留阙下，阖门遥寄鲁西偏。"
        ],
        "notes": "",
        "id": "1019657a92e05858789c115b9657062c"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送王光辅归青州兼寄储侍郎",
        "preface": "",
        "paragraphs": [
            "几回奏事建章宫，圣主偏知汉将功。",
            "身著紫衣趋阙下，口衔丹诏出关东。",
            "蝉声驿路秋山里，草色河桥落照中。",
            "远忆故人沧海别，当年好跃五花骢。"
        ],
        "notes": "",
        "id": "e6b78a74d42e87ef354959500a1b3621"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "宴杨驸马山池",
        "preface": "",
        "paragraphs": [
            "垂杨拂岸草茸茸，绣户帘前花影重。",
            "鲙下玉盘红缕细，酒开金瓮绿醅浓。",
            "中朝驸马何平叔，南国词人陆士龙。",
            "落日泛舟同醉处，回潭百丈映千峰。"
        ],
        "notes": "",
        "id": "56771ffa49fb2e710186df2af8a7c4f2"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送长史李少府入蜀",
        "preface": "",
        "paragraphs": [
            "行行独出故关迟，南望千山无尽期。",
            "见舞巴童应暂笑，闻歌蜀道又堪悲。",
            "孤城晚闭清江上，匹马寒嘶白露时。",
            "别后此心君自见，山中何事不相思。"
        ],
        "notes": "",
        "id": "197ccfd8e0deaea9c4487b0113b2796b"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送客还江东",
        "preface": "",
        "paragraphs": [
            "不妨高卧顺流归，五两行看扫翠微。",
            "鼯鼠夜喧孤枕近，䴔䴖晓避客船飞。",
            "一壶先醉桃枝簟，百和初熏苎布衣。",
            "君到新林江口泊，吟诗应赏谢玄晖。"
        ],
        "notes": "",
        "id": "09bb472c1c45f43741bd83bd61cda78f"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "寄令狐尚书",
        "preface": "",
        "paragraphs": [
            "立身荣贵复何如，龙节红旗从板舆。",
            "妙略多推霍骠骑，能文独见沈尚书。",
            "临风高会千门帐，映水连营百乘车。",
            "他日感恩慙未报，举家犹似涸池鱼。"
        ],
        "notes": "",
        "id": "ea2f2202c34cd8e768ad9c1f48f7cf3c"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "扈从郊庙因呈两省诸公",
        "preface": "",
        "paragraphs": [
            "丹墀列士主恩同，厩马翩翩出汉宫。",
            "奉引乘舆金仗里，亲尝赐食玉盘中。",
            "昼趋行殿旌门北，夜宿斋房刻漏东。",
            "明日驾回承雨露，齐将万岁及春风。"
        ],
        "notes": "",
        "id": "041462cf9eb7792c275cf7e24bb06e88"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送端州冯使君",
        "preface": "",
        "paragraphs": [
            "白皙风流似有须，一门豪贵领苍梧。",
            "三峰亭暗橘边宿，八桂林香节下趋。",
            "玉树群儿争翠羽，金盘少妾拣明珠。",
            "怀君乐事不可见，騣马翩翩新虎符。"
        ],
        "notes": "",
        "id": "03f57f79121e6d96ac686c6200462dc3"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送王府张参军附学及第东归",
        "preface": "",
        "paragraphs": [
            "邻家不识鬬鸡翁，闭户能齐隐者风。",
            "顾步曾为小山客，成名因事大江公。",
            "一身千里寒芜上，单马重裘腊月中。",
            "寂寂故园行见在，暮天残雪洛城东。"
        ],
        "notes": "",
        "id": "7503489af2dbfe7e31aca20dd3c9f4aa"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送齐明府赴东阳",
        "preface": "",
        "paragraphs": [
            "绿丝帆𫄴桂为樯，过尽淮山楚水长。",
            "万里移家背春谷，一官行府向东阳。",
            "风流好爱杯中物，豪荡仍欺陌上郎。",
            "别后心期如在眼，猨声烟色树苍苍。"
        ],
        "notes": "",
        "id": "566cb185f971275a83d3a6926d72095f"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "鲁中送从事归荥阳",
        "preface": "",
        "paragraphs": [
            "故园衰草带荥波，岁晚知如君思何。",
            "轻橐归时鲁缟薄，寒衣缝处郑绵多。",
            "万人都督鸣骝送，百里邦君枉骑过。",
            "累路尽逢知己在，曾无对酒不高歌。"
        ],
        "notes": "",
        "id": "b6f766d3ea556a80b58a29b9acdb4a1b"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "衮州送李明府使苏州便赴告期",
        "preface": "",
        "paragraphs": [
            "莫言水国去迢迢，白马吴门见不遥。",
            "枫树林中经楚雨，木兰舟上蹋江潮。",
            "空山古寺千年石，草色寒隄百尺桥。",
            "早晚卢家兰室在，珊瑚玉佩彻青霄。"
        ],
        "notes": "",
        "id": "e581d8d8993bcc57d805ecd6a32c1696"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送田明府归终南别业",
        "preface": "",
        "paragraphs": [
            "故园此日多心赏，窗下泉流竹外云。",
            "近馆应逢沈道士，比邻自识卞田君。",
            "离宫树影登山见，上苑钟声过雪闻。",
            "相劝早移丹凤阙，不须常恋白鸥群。"
        ],
        "notes": "",
        "id": "d4899e904e3875b216d68d3201b4208f"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "家兄自山南罢归献诗叙事",
        "preface": "",
        "paragraphs": [
            "时辈已争先，吾兄未著鞭。",
            "空嗟镊须日，犹是屈腰年。",
            "不以殊方远，仍论水地偏。",
            "襄橙随客路，汉竹引归船。",
            "云木巴东峡，林泉岘北川。",
            "池余骑马处，宅似卧龙边。",
            "夜簟千峰月，朝窗万井烟。",
            "朱荷江女院，青稻楚人田。",
            "县舍多潇洒，城楼入醉眠。",
            "黄苞柑正熟，红缕鲙仍鲜。",
            "坐厌牵丝倦，因从解绶旋。",
            "初辞五斗米，唯奉一囊钱。",
            "室好生虚白，书耽守太玄。",
            "枥中嘶欵段，阶下引潺湲。",
            "落照渊明柳，春风叔夜弦。",
            "绛纱儒客帐，丹诀羽人篇。",
            "雅论承安石，新诗与惠连。",
            "兴清湖见底，襟豁雾开天。",
            "魏阙心犹系，周才道岂捐。",
            "一丘无自逸，三府会招贤。"
        ],
        "notes": "",
        "id": "2c8d076a56c11188ed34a65fd842a6bb"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "奉送王相公缙赴幽州巡边",
        "preface": "",
        "paragraphs": [
            "黄阁开帷幄，丹墀侍冕旒。",
            "位高汤左相，权总汉诸侯。",
            "不改周南化，仍分赵北忧。",
            "双旌过易水，千骑入幽州。",
            "塞草连天暮，边风动地秋。",
            "无因随远道，结束佩吴钩。"
        ],
        "notes": "",
        "id": "7c84ebadadb7725e4c92f0bd98a346ad"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "寄赠虢州张参军",
        "preface": "",
        "paragraphs": [
            "三十事诸侯，贤豪冠北州。",
            "桃花迎骏马，苏合染轻裘。",
            "观妓将军第，题诗关尹楼。",
            "青林朝送客，绿屿晚回舟。",
            "好栗分通子，名香赠莫愁。",
            "洗杯新酒熟，把烛故人留。",
            "百雉归云过，千峰宿雨收。",
            "蒹葭露下晚，菡萏水中秋。",
            "忆昨陪行乐，常时接献酬。",
            "佳期虽雾散，惠问亦川流。",
            "开卷酲堪解，含毫思苦抽。",
            "无因达情意，西望日悠悠。"
        ],
        "notes": "",
        "id": "144279ad522164d9d04e17ab65f4927b"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送李中丞赴商州",
        "preface": "",
        "paragraphs": [
            "五马渭桥东，连嘶逐晓风。",
            "当年紫髯将，他日黑头公。",
            "不异金吾宠，兼齐玉帐雄。",
            "闭营春雪下，吹角暮山空。",
            "香麝松阴里，寒猨黛色中。",
            "郡斋多赏事，好与故人同。"
        ],
        "notes": "",
        "id": "55dd73fab4793941069b8062cff78a97"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "汉宫曲二首 一",
        "preface": "",
        "paragraphs": [
            "骏马绣障泥，红尘扑四蹄。",
            "归时何太晚，日照杏花西。"
        ],
        "notes": "",
        "id": "bd37d89ae46f9f16b8f221bcc0899d1b"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "汉宫曲二首 二",
        "preface": "",
        "paragraphs": [
            "绣幕珊瑚钩，春开翡翠楼。",
            "深情不肯道，娇倚钿箜篌。"
        ],
        "notes": "",
        "id": "4493fc03f99745d81e2f5f6c2998d8f4"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "陪孟都督祭岳途中有赠",
        "preface": "",
        "paragraphs": [
            "封疆七百里，禄秩二千石。",
            "拥节祠太山，寒天霜草白。"
        ],
        "notes": "",
        "id": "30f3e1ad3235485f5933af3959c23eee"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "宿甑山",
        "preface": "",
        "paragraphs": [
            "山中今夜何人，阙下当年近臣。",
            "青琐应须早去，白云何用相亲。"
        ],
        "notes": "",
        "id": "4cd7b1d0ef456b2aaa7f460705f15cd2"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "别甑山",
        "preface": "",
        "paragraphs": [
            "一身趋侍丹墀，西路翩翩去时。",
            "惆怅青山绿水，何年更是来期。"
        ],
        "notes": "",
        "id": "15aed43d767ef6502209ad8be841e185"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送陈明府赴淮南",
        "preface": "",
        "paragraphs": [
            "年华近逼清明，落日微风送行。",
            "黄鸟绵蛮芳树，紫骝躞蹀东城。",
            "花间一杯促膝，烟外千里含情。",
            "应渡淮南信宿，诸侯拥斾相迎。"
        ],
        "notes": "",
        "id": "800395c6a63806d8d57580ea2aab217b"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送客知鄂州",
        "preface": "",
        "paragraphs": [
            "江口千家带楚云，江花乱点雪纷纷。",
            "春风落日谁相见，青翰舟中有鄂君。"
        ],
        "notes": "",
        "id": "df97fc1baf071459c161aa1331fe5bc9"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "寒食",
        "preface": "",
        "paragraphs": [
            "春城无处不飞花，寒食东风御柳斜。",
            "日暮汉宫传蜡烛，轻烟散入五侯家。"
        ],
        "notes": "",
        "id": "7c9867ec363d45a7c9571540d48b04d8"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "羽林骑",
        "preface": "",
        "paragraphs": [
            "骏马牵来御柳中，鸣鞭欲向渭桥东。",
            "红蹄乱蹋春城雪，花颔骄嘶上苑风。"
        ],
        "notes": "",
        "id": "32746266cab7faeff98828992842cd0a"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "看调马",
        "preface": "",
        "paragraphs": [
            "鸳鸯赭白齿新齐，晚日花中散碧蹄。",
            "玉勒斗回初喷沫，金鞭欲下不成嘶。"
        ],
        "notes": "",
        "id": "c53f277bbdb24d5fa17ca15fd41be073"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "寄赠衡州杨使君",
        "preface": "",
        "paragraphs": [
            "湘竹斑斑湘水春，衡阳太守虎符新。",
            "朝来笑向归鸿道，早晚南飞见主人。"
        ],
        "notes": "",
        "id": "d35866029087d58415fd7e1ce8c499f3"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "宿石邑山中",
        "preface": "",
        "paragraphs": [
            "浮云不共此山齐，山霭苍苍望转迷。",
            "晓月暂飞高树里，秋河隔在数峰西。"
        ],
        "notes": "",
        "id": "6c4e643b997f792629d35f63a7a24d83"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "江南曲",
        "preface": "",
        "paragraphs": [
            "长乐花枝雨点销，江城日暮好相邀。",
            "春楼不闭葳蕤锁，绿水回通宛转桥。"
        ],
        "notes": "",
        "id": "b92e07e02795b3a53cd4651da908455d"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "赠张千牛",
        "preface": "",
        "paragraphs": [
            "蓬莱阙下是天家，上路新回白鼻䯄。",
            "急管昼催平乐酒，春衣夜宿杜陵花。"
        ],
        "notes": "",
        "id": "ab8f7fd2d3111caf80458aa84b0ae1fa"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "汉宫曲二首 一",
        "preface": "",
        "paragraphs": [
            "五柞宫中过腊看，万年枝上雪花残。",
            "绮窗夜闭玉堂静，素绠朝穿金井寒。"
        ],
        "notes": "",
        "id": "203a6274618ce8fab78455c5452a53bf"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "汉宫曲二首 二",
        "preface": "",
        "paragraphs": [
            "家在长陵小市中，珠帘绣户对春风。",
            "君王昨日移仙仗，玉辇迎将入汉宫。"
        ],
        "notes": "",
        "id": "d358ea375764b3e38934f66968b8e7c5"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "赠李翼",
        "preface": "",
        "paragraphs": [
            "王孙别舍拥朱轮，不羡空名乐此身。",
            "门外碧潭春洗马，楼前红烛夜迎人。"
        ],
        "notes": "",
        "id": "05741bced7f1133be21e91ed2ce401c6"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "少年行",
        "preface": "",
        "paragraphs": [
            "千点斓斒玉勒骢，青丝结尾绣缠騣。",
            "鸣鞭晓出章台路，叶叶春衣杨柳风。"
        ],
        "notes": "",
        "id": "5f1a157634b22df1902738687d748445"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "题玉真观李秘书院",
        "preface": "",
        "paragraphs": [
            "白云斜日影深松，玉宇瑶坛知几重。",
            "把酒题诗人散后，华阳洞里有疎钟。"
        ],
        "notes": "",
        "id": "1610a873292c9df11f9c046b8be51697"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送客之潞府",
        "preface": "",
        "paragraphs": [
            "官柳青青匹马嘶，回风暮雨入铜鞮。",
            "佳期别在春山里，应是人蓡五叶齐。"
        ],
        "notes": "",
        "id": "629e39208a34587d067a7e2f19e7a3ea"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送客贬五溪",
        "preface": "",
        "paragraphs": [
            "南过猨声一逐臣，回看秋草泪沾巾。",
            "寒天暮雪空山里，几处蛮家是主人。"
        ],
        "notes": "",
        "id": "45fa85cff103ced42b3f5786545525d0"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "送齐山人归长白山",
        "preface": "",
        "paragraphs": [
            "旧事仙人白兔公，掉头归去又乘风。",
            "柴门流水依然在，一路寒山万木中。"
        ],
        "notes": "",
        "id": "652a8d371bba1f16965f5c94490c78a3"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "寄裴郓州",
        "preface": "",
        "paragraphs": [
            "乌纱灵寿对秋风，怅望浮云济水东。",
            "官树阴阴铃阁暮，州人转忆白头翁。"
        ],
        "notes": "",
        "id": "197d301aa0c623a16a256e1fd6dabba2"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "梁城赠一二同幕",
        "preface": "",
        "paragraphs": [
            "五营河畔列旌旗，吹角鸣鼙日暮时。",
            "曾是信陵门下客，两回相吊不胜悲。"
        ],
        "notes": "",
        "id": "376d9b11ceed5296223603de63ecd30b"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "河上寄故人",
        "preface": "",
        "paragraphs": [
            "河流晓天，濮水清烟。",
            "日暖昆吾台上，春深颛顼城边。",
            "莺声乱啁鹄囗，花片细点龙泉。",
            "西望情人早至，犹应得醉芳年。"
        ],
        "notes": "",
        "id": "9b955c06fdea6636e946276e4e4e45ee"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "留题宁川香盖寺壁",
        "preface": "",
        "paragraphs": [
            "爱远登高尘眼开。",
            "为怜萧寺上经台，山川谁识龙蛇蛰。",
            "天地自迎风雨来，柳放寒条秋已老。",
            "雁摇孤翼暮空回，何人会得其中事。",
            "又被残花落日催。"
        ],
        "notes": "",
        "id": "b7dfccfd88d4b7d6b14cb9924f141b63"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "寄柳氏",
        "preface": "",
        "paragraphs": [
            "章台柳，章台柳，颜色青青今在否？纵使长条似旧垂，也应攀折他人手。"
        ],
        "notes": "",
        "id": "d6034f356013992a6ca1b6507b2f3fc2"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "章台柳",
        "preface": "",
        "paragraphs": [
            "章台柳，章台柳，往日依依今在否？纵使长条似旧垂，也应攀折他人手。"
        ],
        "notes": "",
        "id": "d6034f356013992a6ca1b6507b2f3fc2"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "秋斋（题拟）",
        "preface": "",
        "paragraphs": [
            "山月皎如昼，霜风时动竹。",
            "夜半鸟惊栖，窗间人独宿。",
            "（见《永乐大典》卷二五三九「七皆」「秋斋」条〖三函三十册〗《全唐诗所未收》。",
            "）。"
        ],
        "notes": "",
        "id": "82a546412e69b3eb5dc8bb3e2f055087"
    },
    {
        "author": "韩翃",
        "dynasty": "唐",
        "type": "诗",
        "rhythmic": "",
        "title": "河上寄故人",
        "preface": "",
        "paragraphs": [
            "河流杳霭晓天，濮水黯澹秋烟。",
            "日暖昆吾台上，春深颛顼城边。",
            "莺声乱鸣鸿塞，花片细点龙泉。",
            "西望情人早至，尤应得醉芳年。",
            "（按《全唐诗》卷二百四十五有此诗。",
            "惟前半残缺不可句读。",
            "此见《永乐大典》卷三○○五「九真」「人」字〖五函四十二册〗。",
            "完整可读，故录存之。",
            "）。"
        ],
        "notes": "",
        "id": "a3d45967361a445a552ff6e3e5ce9aac"
    }
]