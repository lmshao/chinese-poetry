[
    {
        "author": "曲龙山仙",
        "dynasty": "唐",
        "type": "诗",
        "rhythmic": "",
        "title": "玩月诗 一",
        "preface": "",
        "paragraphs": [
            "曲龙桥顶玩瀛洲，凡骨空陪汗漫流。",
            "不假丹梯蹑霄汉，水晶盘冷桂花秋。"
        ],
        "notes": "",
        "id": "79b6b518e0de3649a272dc1e8abaa05f"
    },
    {
        "author": "曲龙山仙",
        "dynasty": "唐",
        "type": "诗",
        "rhythmic": "",
        "title": "玩月诗 二",
        "preface": "",
        "paragraphs": [
            "月砌瑶阶泉滴乳，玉箫催凤和烟舞。",
            "青城丈人何处游，玄鹤唳天云一缕。"
        ],
        "notes": "",
        "id": "f55d1976b859231cc7ab3033b95cda85"
    },
    {
        "author": "曲龙山仙",
        "dynasty": "唐",
        "type": "诗",
        "rhythmic": "",
        "title": "玩月诗 三",
        "preface": "",
        "paragraphs": [
            "造化天桥碧海东，玉轮还过辗晴虹。",
            "霓襟似拂瀛洲顶，颢气潜消橐籥中。"
        ],
        "notes": "",
        "id": "647b16bb4a63c81909dc408993ec0f9a"
    },
    {
        "author": "曲龙山仙",
        "dynasty": "唐",
        "type": "诗",
        "rhythmic": "",
        "title": "玩月诗 四",
        "preface": "",
        "paragraphs": [
            "危桥横石架云端，跨鹿登临景象宽。",
            "颢魄洗烟澄碧落，桂花低拂玉簪寒。"
        ],
        "notes": "",
        "id": "1d2660b19556f999772708c4a60c8d82"
    }
]