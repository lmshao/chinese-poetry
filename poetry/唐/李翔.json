[
    {
        "author": "李翔",
        "dynasty": "唐",
        "type": "诗",
        "rhythmic": "",
        "title": "",
        "preface": "",
        "paragraphs": [
            "（《涉道诗》二十八首〖伯三八六六〗）。"
        ],
        "notes": "",
        "id": "6460a6018b599d02080ad8c57ed9823d"
    },
    {
        "author": "李翔",
        "dynasty": "唐",
        "type": "诗",
        "rhythmic": "",
        "title": "看缙云山图",
        "preface": "",
        "paragraphs": [
            "谓见仙都二十年，（谓，项疑当作「未」。",
            "）忽逢图画顿欣然。",
            "云岩不似人间世，物象翻疑洞里天。",
            "迥压鳌头当海眼，直侵鹏路倚星躔。",
            "顶湖纵去无多地，空见霜流百丈泉。"
        ],
        "notes": "",
        "id": "45eb2b2fa6b2d78548335aa82c212810"
    },
    {
        "author": "李翔",
        "dynasty": "唐",
        "type": "诗",
        "rhythmic": "",
        "title": "百步桥",
        "preface": "",
        "paragraphs": [
            "亘险凌虚百步桥，古应从此上千（干）霄。",
            "（「古应」，项疑当作「故应」。",
            "）不辞宛转峰千仞，且喜分明路一条。",
            "银汉攀缘知必到，月宫斟酌去非遥。",
            "牵牛漫更劳乌鹊，岁岁填河绿顶爑（焦）。"
        ],
        "notes": "",
        "id": "bac454a2fa1ffc6e505944c791b09fb1"
    },
    {
        "author": "李翔",
        "dynasty": "唐",
        "type": "诗",
        "rhythmic": "",
        "title": "投龙池",
        "preface": "",
        "paragraphs": [
            "虎眼涡盘石窟中，古今俱向此投龙。",
            "奫沦不啻深千丈，肹（肸）蚃皆应到九重。",
            "洞穴昔闻通地府，风云今得遇灵踪。",
            "无因犯世间雷雨，池面连天拔一峰。"
        ],
        "notes": "",
        "id": "4202fe5e91bc523f19e4d26dad85e109"
    },
    {
        "author": "李翔",
        "dynasty": "唐",
        "type": "诗",
        "rhythmic": "",
        "title": "顶湖",
        "preface": "",
        "paragraphs": [
            "万仞峰头凿一湖，更谁来此用功夫。",
            "张霞𫚭（鬣）是星河鲤，濯火领多日御乌。",
            "往往风波闻下界，时时花雨护仙都。"
        ],
        "notes": "",
        "id": "f918de8ccd0167914eb63e684ebbe795"
    },
    {
        "author": "李翔",
        "dynasty": "唐",
        "type": "诗",
        "rhythmic": "",
        "title": "石鹤",
        "preface": "",
        "paragraphs": [
            "白石孤标逸鹤形，古人随类巧安名。",
            "岩花落处见朱顶，夜雨来时闻唳声。",
            "辽海未曾重寄语，缑山今更请宽程。",
            "若教卫懿如今在，也遣轩车到此迎。"
        ],
        "notes": "",
        "id": "59a73e355d707f3cf9abbc21b2ef3d67"
    },
    {
        "author": "李翔",
        "dynasty": "唐",
        "type": "诗",
        "rhythmic": "",
        "title": "谢公石罇",
        "preface": "",
        "paragraphs": [
            "康乐云楼迹尚存，竹亭犹仰古洼罇。",
            "苔封四面迷山象，露滴中心认酒痕。",
            "岩月旧来曾伴饮，涧泉今咽共谁论。",
            "无因访得逃尧客，求取风瓢挂石门。"
        ],
        "notes": "",
        "id": "bf54609f838ac97a316707a95f07dd33"
    },
    {
        "author": "李翔",
        "dynasty": "唐",
        "type": "诗",
        "rhythmic": "",
        "title": "童子山",
        "preface": "",
        "paragraphs": [
            "童子山形也不孤，势疑高拱从（耸）（僊）都。",
            "云生石肘如擎帔，月到岩心似捧壸。",
            "岂可绕坛操鳯节，争教侍（持）烛秉麟须。",
            "（项云「侍」字似不误，犹「侍酒」、「侍书」之「侍」也。",
            "）桑田若更成东海，始肯随师化此躯。"
        ],
        "notes": "",
        "id": "20a6312719f664417d1506a7277d83f5"
    },
    {
        "author": "李翔",
        "dynasty": "唐",
        "type": "诗",
        "rhythmic": "",
        "title": "严尚书重浚横泉井",
        "preface": "",
        "paragraphs": [
            "古甃千寻锁绿苔，老蛟曾遯（遁）此中来。",
            "厌聆羽客提锋入，喜见将军杖（仗）节开。",
            "玉液洞通甘似醴，金瓶轮下殷如雷，更闻堪疗群生疾，愿倚崇栏饮一杯。",
            "。"
        ],
        "notes": "",
        "id": "8a7793b848bc020431a72a9900af0cbc"
    },
    {
        "author": "李翔",
        "dynasty": "唐",
        "type": "诗",
        "rhythmic": "",
        "title": "许真君铁柱",
        "preface": "",
        "paragraphs": [
            "恐老蛟重作患深[一]，独埋铁柱至如今。",
            "根牢直下蟠江底，势壮长留镇郡心。",
            "神鬼每闻趋夜后，风雷不敢犯塘阴。",
            "无因更走横泉窟，压断祈精气永沉。",
            "（[一]首句有误，疑当作「深恐老蛟重作患」。",
            "）。"
        ],
        "notes": "",
        "id": "24b0f068cdc31b9d1eaaab7371cc3706"
    },
    {
        "author": "李翔",
        "dynasty": "唐",
        "type": "诗",
        "rhythmic": "",
        "title": "题麻姑山庙",
        "preface": "",
        "paragraphs": [
            "险翠峨霄压上游，大仙曾向此幽求。",
            "云埋三级坛空在，月照千寻水自流。",
            "偃盖鹤还清露滴，古池龙睡碧莲秋。",
            "桑田未必翻为海，香火何人解继修。"
        ],
        "notes": "",
        "id": "be8348fe523f172a017398fc4f394175"
    },
    {
        "author": "李翔",
        "dynasty": "唐",
        "type": "诗",
        "rhythmic": "",
        "title": "军山前马退石",
        "preface": "",
        "paragraphs": [
            "山亘南丰石亘山，石横山路马登难。",
            "非论蹇步须回驾，纵使追风亦解鞍。",
            "恐是龙宫通洞府，莫应猿岭建星坛。",
            "何因不许超骧辈，踏着连云大麓端。"
        ],
        "notes": "",
        "id": "75310611eba228217d3b376b0ce67a1e"
    },
    {
        "author": "李翔",
        "dynasty": "唐",
        "type": "诗",
        "rhythmic": "",
        "title": "马明生遇王婉罗",
        "preface": "",
        "paragraphs": [
            "彻骨金疮分已休，谢神妃护到灵丘。",
            "供丞（承）洞府知何地，洒扫云房不记秋。",
            "金锁玉函虽照燿，宝书真篆敢规（窥）求。",
            "龙胎未肯传初学，又逐安期万里游。"
        ],
        "notes": "",
        "id": "8a39ef079dc1f1856a0c17621571ba8b"
    },
    {
        "author": "李翔",
        "dynasty": "唐",
        "type": "诗",
        "rhythmic": "",
        "title": "登临川仙台观南亭",
        "preface": "",
        "paragraphs": [
            "独倚危栏爱景晴，古松坛殿半阴横。",
            "东山有路干云险，汝水无波到底清。",
            "归洞鬬龙收雨脚，拂簷行雁起秋声。",
            "开襟正是忘机处，不觉疏钟遍郡城。",
            "。"
        ],
        "notes": "",
        "id": "2d3390e60f96c3e2757a74b7479d6948"
    },
    {
        "author": "李翔",
        "dynasty": "唐",
        "type": "诗",
        "rhythmic": "",
        "title": "谢梁尊师见访不遇",
        "preface": "",
        "paragraphs": [
            "晓𣃁（斲）黄精昼未还（项云「𣃁」字不误，不必改。",
            "），岂知仙老降柴关。",
            "一声归鹤唳江口，数片白云遗竹间。",
            "怅望有惭劳羽驾，差池不得礼冰颜。",
            "秋风独倚书斋立，遥想真晖对暮山。"
        ],
        "notes": "",
        "id": "c29ec6d51357b915e407e69ef78fa521"
    },
    {
        "author": "李翔",
        "dynasty": "唐",
        "type": "诗",
        "rhythmic": "",
        "title": "魏夫人归大霍山",
        "preface": "",
        "paragraphs": [
            "受锡南归大霍宫，众真同会绛房中。",
            "裘披鳯锦千花丽，斾绰龙霞八景红。",
            "羽帔俨排三洞客，仙歌凝韵九天风。",
            "元君未许人先起，更待云璈一曲终。"
        ],
        "notes": "",
        "id": "403103e2c1d2255a3b19f0652356c05c"
    },
    {
        "author": "李翔",
        "dynasty": "唐",
        "type": "诗",
        "rhythmic": "",
        "title": "冯双礼珠弹云璈以答歌",
        "preface": "",
        "paragraphs": [
            "王母词终荐碧桃，答歌仙子奏云璈。",
            "调凌空洞音初起，曲丽钧天韵更高。",
            "霞断已翔烟际鹤，风生欲抃海心鳌。",
            "瑶池侍女争回首，无隈琅英坠节毛。",
            "（项云「无隈」当作「无限」，形近而误。",
            "）。"
        ],
        "notes": "",
        "id": "95ee1e25a20d12751d567866b41d154f"
    },
    {
        "author": "李翔",
        "dynasty": "唐",
        "type": "诗",
        "rhythmic": "",
        "title": "魏夫人受大洞真经",
        "preface": "",
        "paragraphs": [
            "太极仙公降上清，为传三十九章经。",
            "先教稽首丞（承）明诏，次遣斋心向洞冥。",
            "妙句只令岩下读，真文不许世间听。",
            "宝函钿轴披寻遍，始驾龙车谒帝庭。"
        ],
        "notes": "",
        "id": "c27a64c331113ccb98cba26d8148c30b"
    },
    {
        "author": "李翔",
        "dynasty": "唐",
        "type": "诗",
        "rhythmic": "",
        "title": "卫叔卿不宾汉武帝",
        "preface": "",
        "paragraphs": [
            "銮殿仙卿顿紫云，武皇非意欲相臣。",
            "便回太华三峰路，不喜咸阳万乘春。",
            "涉险漫劳中禁使，投壶多是上清人。",
            "犹教度世依方术，莫恋浮荣误尔身。"
        ],
        "notes": "",
        "id": "50518abe3a5c9fec63aa2244709df718"
    },
    {
        "author": "李翔",
        "dynasty": "唐",
        "type": "诗",
        "rhythmic": "",
        "title": "献龙虎山张天师",
        "preface": "",
        "paragraphs": [
            "东汉天师直下孙，久依科戒住玄门。",
            "寰中有位逢皆拜，世上无人见不尊。",
            "三洞吏兵潜稽首，六宫魔幻暗销魂。",
            "可能授与长生箓，浩劫铭肌敢忘恩。"
        ],
        "notes": "",
        "id": "bf4bfe33d48624daa9dc9e187f396f86"
    },
    {
        "author": "李翔",
        "dynasty": "唐",
        "type": "诗",
        "rhythmic": "",
        "title": "小有王君别西域总真",
        "preface": "",
        "paragraphs": [
            "从事明真入洞台，便祛秋骨月致仙材。",
            "绛宫玄圃皆寻遍，龟岫龙洲尽到来。",
            "闻启玉皇过九奏，教诏金液语千回。",
            "谓言得道轻离别，重感师恩泣更哀。"
        ],
        "notes": "",
        "id": "67316ce381afe6072f7f5a69d8f8b1cf"
    },
    {
        "author": "李翔",
        "dynasty": "唐",
        "type": "诗",
        "rhythmic": "",
        "title": "寄题寻真观",
        "preface": "",
        "paragraphs": [
            "见说寻真地势雄，面临湖北倚高峰。",
            "奔涛入夏雷声迅，险嶂凌秋黛色浓。",
            "坛上步虚频降鹤，洞中投简数惊龙。",
            "何劳更访桃源路，水曲云深千万重。"
        ],
        "notes": "",
        "id": "49a90153a1ee821a70762032c202cca6"
    },
    {
        "author": "李翔",
        "dynasty": "唐",
        "type": "诗",
        "rhythmic": "",
        "title": "题金泉山谢自然传后",
        "preface": "",
        "paragraphs": [
            "暂谪归天固有程，虚皇还召赴三清。",
            "箫歌近向峰头合，羽驾低临洞口迎。",
            "自换玉衣期上帝，岂关金格注生名。",
            "门人未得随师去，云外空闻好住生[一]。",
            "（[一]北京图书馆藏敦煌卷子「乃」字七四号《辞娘赞》〖伯二九一九号同〗，是出家的青年辞别父母兄弟的唱辞，如首两句云：「儿欲入山修道去，好住娘，兄弟努力好看娘，好住娘。",
            "」谢自然死了，弟子们不能随他去，在离别之际所唱的「好住」声，应该和佛教徒的「好住娘」相类似。",
            "大概受戒的青年道徒在离别父母兄弟的时候，也有这一类的「好住」唱辞。",
            "）。"
        ],
        "notes": "",
        "id": "aafa9191609852622fc14feb93fe0b9a"
    },
    {
        "author": "李翔",
        "dynasty": "唐",
        "type": "诗",
        "rhythmic": "",
        "title": "宿西山凌云观",
        "preface": "",
        "paragraphs": [
            "掩映真居不易求，自惊何路到蓬丘。",
            "庭心月近石坛古，海面风微山殿秋。",
            "控鹤岭高星半隔，伏龙岗转水分流。"
        ],
        "notes": "",
        "id": "0cc36667718ff14ab445de81420f6a71"
    },
    {
        "author": "李翔",
        "dynasty": "唐",
        "type": "诗",
        "rhythmic": "",
        "title": "秋日过龙兴观墨池",
        "preface": "",
        "paragraphs": [
            "独登仙馆欲从谁？闻者（有）王君旧墨池。",
            "苔藓已侵行履迹，洼坳犹是古来规。",
            "竹梢声认（识）挥毫日，殿角阴疑洗砚时。",
            "{口叹}（叹）倚坛边红叶树，霜钟欲尽下山迟。"
        ],
        "notes": "",
        "id": "3a427535ec248f9044dd0d1f90cd41d6"
    },
    {
        "author": "李翔",
        "dynasty": "唐",
        "type": "诗",
        "rhythmic": "",
        "title": "寄麻姑山喻供奉",
        "preface": "",
        "paragraphs": [
            "羽客乘风下九天，拨云亲自拣林泉。",
            "檐吞海魄迎真气，路绕岩根谒古仙。",
            "道豚（遁）早为三洞伏，（项云「豚」应作「胜」，因「胜」字别体作「𬛊」而误。",
            "）诗成曾被六宫传。",
            "如今万事皆轻弃，只待还丹驻鹤年。"
        ],
        "notes": "",
        "id": "12b51707e96047a5627dbd9cd822303a"
    },
    {
        "author": "李翔",
        "dynasty": "唐",
        "type": "诗",
        "rhythmic": "",
        "title": "览炼师张殷儒诗",
        "preface": "",
        "paragraphs": [
            "石井峰高劈曙云，云开山露见张君。",
            "心藏定远握中策，袖贮怀沙江上文。",
            "巨壑波翻鲸少敌，老松巢迥鹤难群。",
            "无端示我青霞句，吟断秋风到日曛。",
            "。"
        ],
        "notes": "",
        "id": "774f06e8b7008fe305210049aa3da03e"
    },
    {
        "author": "李翔",
        "dynasty": "唐",
        "type": "诗",
        "rhythmic": "",
        "title": "西林寺与樵（焦）炼师赋得阶下泉",
        "preface": "",
        "paragraphs": [
            "回廊折漩（旋）绕空阶，暗西宁舟霜泻峭崖。",
            "蕙带客寻经远涧，麻衣僧引到高斋。",
            "流分晓月光难驻，响入清琴韵易谐。",
            "时有真官访衰病，每同观听荡幽怀。"
        ],
        "notes": "",
        "id": "f23b2e7ccd89b856e09cecef9673cfc6"
    },
    {
        "author": "李翔",
        "dynasty": "唐",
        "type": "诗",
        "rhythmic": "",
        "title": "舞鳯石",
        "preface": "",
        "paragraphs": [
            "远见麻姑戏瑞禽，每来教舞此坛心。",
            "基离地面三千丈，势倚云根一万寻。",
            "烟海日摇双翅影，洞天风散九韵音。",
            "自从越叟分明说，便想罗浮直至今。",
            "（〖1〗上面这些诗写辰一小册上，线装，仅存五叶，共二十八首。",
            "后有残阙，原书叶数、诗数不知多少。",
            "总题《涉道诗》，下题撰人李翔姓名。",
            "李翔的时代和事迹无所考，这个诗集也不见于著录。",
            "所歌咏酬答的都是道山道观，当时道教的天师、尊师、炼师、总真以及供奉和道教史上的著名人物事迹等。",
            "这应该是一部现存最古的道徒诗集。",
            "〖2〗诗中所表现的山名和地名，多在今江西、江苏、浙江三省，主要是在龙虎山、茅山、天台山之间，李翔大概就是这一地区以内的人。",
            "他的时代，大概是第九世纪末年或第十世纪初年的人。",
            "谢自然是贞元十一年〖七九五〗十一月十二日卒于梁州西门外金泉山的，韩愈〖七六八--八二四〗有《谢自然诗》〖《昌黎先生集》卷一〗，李翔有《题谢自然传后》〖传为郡守李坚所作〗，所以李翔时代，疑比韩愈稍晚。",
            "〖日本《道教研究》第一册刊吴其昱《李翔及其涉道诗》推定李翔为唐高祖九世孙，江王李元祥之后，曾官莆田尉，约于咸通间在世，所据为《新唐书》卷七○下《宗室世系表》，可备一说。",
            "〗）。"
        ],
        "notes": "",
        "id": "c5c9f879540b66aad3bc0fca3e65dc0d"
    }
]