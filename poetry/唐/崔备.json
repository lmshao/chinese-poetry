[
    {
        "author": "崔备",
        "dynasty": "唐",
        "type": "诗",
        "rhythmic": "",
        "title": "和武相公中秋锦楼玩月 一",
        "preface": "",
        "paragraphs": [
            "清景同千里，寒光尽一年。",
            "竟天多鴈过，通夕少人眠。",
            "照别江楼上，添愁野帐前。",
            "隋侯恩未报，犹有夜珠圆。"
        ],
        "notes": "",
        "id": "3f617198c6362efda4a0ab37ea6550a4"
    },
    {
        "author": "崔备",
        "dynasty": "唐",
        "type": "诗",
        "rhythmic": "",
        "title": "和武相公中秋锦楼玩月 二",
        "preface": "",
        "paragraphs": [
            "四时皆有月，一夜独当秋。",
            "照耀初含露，裴回正满楼。",
            "遥连雪山净，逈入锦江流。",
            "愿以清光末，年年许从游。"
        ],
        "notes": "",
        "id": "425e09aff8ef0f6acf235a1ff8f0c3e3"
    },
    {
        "author": "崔备",
        "dynasty": "唐",
        "type": "诗",
        "rhythmic": "",
        "title": "奉陪武相公西亭夜宴陆郎中",
        "preface": "",
        "paragraphs": [
            "宾阁玳筵开，通宵递玉杯。",
            "尘随歌扇起，雪逐舞衣回。",
            "剪烛清光发，添香煖气来。",
            "令君敦宿好，更为一裴回。"
        ],
        "notes": "",
        "id": "280d8b35b15a9fefbd86a6b71bae797d"
    },
    {
        "author": "崔备",
        "dynasty": "唐",
        "type": "诗",
        "rhythmic": "",
        "title": "清溪路中寄诸公",
        "preface": "",
        "paragraphs": [
            "偏郡隔云岑，回溪路更深。",
            "少留攀桂树，长渴望梅林。",
            "野笋资公膳，山花慰客心。",
            "别来无信息，可谓井瓶沈。"
        ],
        "notes": "",
        "id": "76ce4d655278381cdba7ef5b1357b1b7"
    },
    {
        "author": "崔备",
        "dynasty": "唐",
        "type": "诗",
        "rhythmic": "",
        "title": "奉酬中书相公至日圜丘行事合于中书宿直移止于集贤院叙情见寄之什",
        "preface": "",
        "paragraphs": [
            "典籍开书府，恩荣避鼎司。",
            "郊丘资有事，斋戒守无为。",
            "宿雾蒙琼树，余香覆玉墀。",
            "进经逢乙夜，展礼值明时。",
            "勋共山河列，名同竹帛垂。",
            "年年佐尧舜，相与致雍熙。"
        ],
        "notes": "",
        "id": "915956d46c6e2c3474de379637e39ff1"
    },
    {
        "author": "崔备",
        "dynasty": "唐",
        "type": "诗",
        "rhythmic": "",
        "title": "使院忆山中道侣兼怀李约",
        "preface": "",
        "paragraphs": [
            "松竹去名岳，衡茅思旧居。",
            "山君水上印，天女月中书。",
            "旧秩芸香在，空匳药气余。",
            "褐衣宽易揽，白发少难梳。",
            "病柳伤摧折，残花惜扫除。",
            "忆巢同倦鸟，避网甚跳鱼。",
            "阮巷惭交绝，商嵓愧迹疎。",
            "与君非宦侣，何日共樵渔。"
        ],
        "notes": "",
        "id": "a81fb8b5ef187ee6da5d42af2972f778"
    },
    {
        "author": "崔备",
        "dynasty": "唐",
        "type": "诗",
        "rhythmic": "",
        "title": "寄羊士谔永宁里居（题拟）",
        "preface": "",
        "paragraphs": [
            "图书锁尘阁，符节守山城。",
            "（见江标影宋书棚本《羊士谔诗集》收《酬礼部崔员外备独永宁里弊居见寄来诗云图书锁尘阁符节守山城》）。"
        ],
        "notes": "",
        "id": "e0a5ece9b3ab4e4b41271f2c964b81c1"
    }
]