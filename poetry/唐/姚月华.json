[
    {
        "author": "姚月华",
        "dynasty": "唐",
        "type": "诗",
        "rhythmic": "",
        "title": "怨诗效徐淑体",
        "preface": "",
        "paragraphs": [
            "妾生兮不辰，盛年兮逢屯。",
            "寒暑兮心结，夙夜兮眉颦。",
            "循环兮不息，如彼兮车轮。",
            "车轮兮可歇，妾心兮焉伸。",
            "杂沓兮无绪，如彼兮丝棼。",
            "丝棼兮可理，妾心兮焉分。",
            "空闺兮岑寂，妆阁兮生尘。",
            "萱草兮徒树，兹忧兮岂泯。",
            "幸逢兮君子，许结兮殷勤。",
            "分香兮翦发，赠玉兮共珍。",
            "指天兮结誓，愿为兮一身。",
            "所遭兮多舛，玉体兮难亲。",
            "损餐兮减寝，带缓兮罗裙。",
            "菱鉴兮慵启，博𬬻兮焉熏。",
            "整袜兮欲举，塞路兮荆榛。",
            "逢人兮欲语，鞈匝兮顽嚚。",
            "烦冤兮凭胸，何时兮可论。",
            "愿君兮见察，妾死兮何瞋。"
        ],
        "notes": "",
        "id": "9cc34a59e661c65389689b473336bb9e"
    },
    {
        "author": "姚月华",
        "dynasty": "唐",
        "type": "诗",
        "rhythmic": "",
        "title": "制履赠杨达",
        "preface": "",
        "paragraphs": [
            "金刀翦紫羢，与郎作轻履。",
            "愿化双仙凫，飞来入闺里。"
        ],
        "notes": "",
        "id": "3ed86e5abf2177282addc56078d7aba3"
    },
    {
        "author": "姚月华",
        "dynasty": "唐",
        "type": "诗",
        "rhythmic": "",
        "title": "有期不至",
        "preface": "",
        "paragraphs": [
            "银烛清尊久延伫，出门入门天欲曙。",
            "月落星稀竟不来，烟柳胧朣鹊飞去。"
        ],
        "notes": "",
        "id": "dc21ede5fd50b661f2d337a871ffb373"
    },
    {
        "author": "姚月华",
        "dynasty": "唐",
        "type": "诗",
        "rhythmic": "",
        "title": "怨诗寄杨达 一",
        "preface": "",
        "paragraphs": [
            "春水悠悠春草绿，对此思君泪相续。",
            "羞将离恨向东风，理尽秦筝不成曲。"
        ],
        "notes": "",
        "id": "00ef486b66fd23f00f60ed25c08757d8"
    },
    {
        "author": "姚月华",
        "dynasty": "唐",
        "type": "诗",
        "rhythmic": "",
        "title": "怨诗寄杨达 二",
        "preface": "",
        "paragraphs": [
            "与君形影分吴越，玉枕经年对离别。",
            "登台北望烟雨深，回身泣向寥天月。"
        ],
        "notes": "",
        "id": "adcbfceb79c2230b0776006d8d2b1e55"
    },
    {
        "author": "姚月华",
        "dynasty": "唐",
        "type": "诗",
        "rhythmic": "",
        "title": "楚妃怨",
        "preface": "",
        "paragraphs": [
            "梧桐叶下黄金井，横架辘轳牵素绠。",
            "美人初起天未明，手拂银瓶秋水冷。"
        ],
        "notes": "",
        "id": "024cdd419c1a1296217a2e787b4a5e4d"
    }
]