[
    {
        "author": "王毂",
        "dynasty": "唐",
        "type": "诗",
        "rhythmic": "",
        "title": "杂曲歌辞 苦热行",
        "preface": "",
        "paragraphs": [
            "祝融南来鞭火龙，火旗焰焰烧天红。",
            "日轮当午凝不去，万国如在洪炉中。",
            "五岳翠干云彩灭，阳侯海底愁波竭。",
            "何当一夕金风发？为我扫却天下热。"
        ],
        "notes": "",
        "id": "b08eb50894be1b45cf3c5674dcfc6d6e"
    },
    {
        "author": "王毂",
        "dynasty": "唐",
        "type": "诗",
        "rhythmic": "",
        "title": "吹笙引",
        "preface": "",
        "paragraphs": [
            "娲皇遗音寄玉笙，双成传得何凄清。",
            "丹穴娇雏七十只，一时飞上秋天鸣。",
            "水泉迸泻急相续，一束宫商裂寒玉。",
            "旖旎香风绕指生，千声妙尽神仙曲。",
            "曲终满席悄无语，巫山冷碧愁云雨。"
        ],
        "notes": "",
        "id": "171ff4e3128a74c62e94b0b20493e53f"
    },
    {
        "author": "王毂",
        "dynasty": "唐",
        "type": "诗",
        "rhythmic": "",
        "title": "鸿门䜩",
        "preface": "",
        "paragraphs": [
            "寰海沸兮争战苦，风云愁兮会龙虎。",
            "四百年汉欲开基，项庄一剑何虚舞。",
            "殊不知人心去暴秦，天意归明主。",
            "项王足底踏汉土，席上相看浑未悟。"
        ],
        "notes": "",
        "id": "6f9e24bc4146161c0b95d9343235591e"
    },
    {
        "author": "王毂",
        "dynasty": "唐",
        "type": "诗",
        "rhythmic": "",
        "title": "玉树曲",
        "preface": "",
        "paragraphs": [
            "陈宫内宴明朝日，玉树新妆逞娇逸。",
            "三阁霞明天上开，灵鼍振攂神仙出。",
            "天花数朵风吹绽，对舞轻盈瑞香散。",
            "金管红弦旖旎随，霓旌玉佩参差转。",
            "璧月夜满楼风轻，莲舌泠泠词调新。",
            "当行狎客尽持禄，直谏犯颜无一人。",
            "歌舞未终乐未阕，晋王剑上黏腥血。",
            "君臣犹在醉乡中，一面已无陈日月。",
            "圣唐御宇三百祀，濮上桑间宜禁止。",
            "请停此曲归正声，愿将雅乐调元气。"
        ],
        "notes": "",
        "id": "1e1a4a0519479a7e86be8b9c8eb1d802"
    },
    {
        "author": "王毂",
        "dynasty": "唐",
        "type": "诗",
        "rhythmic": "",
        "title": "苦热行",
        "preface": "",
        "paragraphs": [
            "祝融南来鞭火龙，火旗焰焰烧天红。",
            "日轮当午凝不去，万国如在洪炉中。",
            "五岳翠干云彩灭，阳侯海底愁波竭。",
            "何当一夕金风发，为我扫却天下热。"
        ],
        "notes": "",
        "id": "b08eb50894be1b45cf3c5674dcfc6d6e"
    },
    {
        "author": "王毂",
        "dynasty": "唐",
        "type": "诗",
        "rhythmic": "",
        "title": "暑日题道边树",
        "preface": "",
        "paragraphs": [
            "火轮迸焰烧长空，浮埃扑面愁朦朦。",
            "羸童走马喘不进，忽逢碧树含清风。",
            "清风留我移时住，满地浓阴嬾前去。",
            "却叹人无及物功，不似团团道边树。"
        ],
        "notes": "",
        "id": "b47242a29083d92530c111625b879260"
    },
    {
        "author": "王毂",
        "dynasty": "唐",
        "type": "诗",
        "rhythmic": "",
        "title": "红蔷薇歌",
        "preface": "",
        "paragraphs": [
            "红霞烂泼猩猩血，阿母瑶池晒仙缬。",
            "晚日春风夺眼明，蜀机锦彩浑疑黦。",
            "公子亭台香触人，百花懡㦬无精神。",
            "苎罗西子见应妬，风光占断年年新。"
        ],
        "notes": "",
        "id": "e10bedea7abf14e386ade2553f8d4bb5"
    },
    {
        "author": "王毂",
        "dynasty": "唐",
        "type": "诗",
        "rhythmic": "",
        "title": "刺桐花",
        "preface": "",
        "paragraphs": [
            "南国清和烟雨辰，刺桐夹道花开新。",
            "林梢簇簇红霞烂，暑天别觉生精神。",
            "秾英鬬火欺朱槿，栖鹤惊飞翅忧烬。",
            "直疑青帝去怱怱，收拾春风浑不尽。"
        ],
        "notes": "",
        "id": "84787cd7fb981f0e5c89d56566c3302d"
    },
    {
        "author": "王毂",
        "dynasty": "唐",
        "type": "诗",
        "rhythmic": "",
        "title": "赠苍溪王明府有文在手曰长生",
        "preface": "",
        "paragraphs": [
            "执手长生在，人皆号地仙。",
            "水云真遂性，龟鹤足齐年。",
            "但以酒养气，何言命在天。",
            "况无婚嫁累，应拍尚平肩。"
        ],
        "notes": "",
        "id": "84228a583b52b82776fbe92952b113b5"
    },
    {
        "author": "王毂",
        "dynasty": "唐",
        "type": "诗",
        "rhythmic": "",
        "title": "逢道者神和子",
        "preface": "",
        "paragraphs": [
            "珍重神和子，闻名五十年。",
            "童颜终不改，绿发尚依然。",
            "酒里消闲日，人间作散仙。",
            "长生如可慕，相逐隐林泉。"
        ],
        "notes": "",
        "id": "f8b15e3e5fd2b3cc865acd11ce23e953"
    },
    {
        "author": "王毂",
        "dynasty": "唐",
        "type": "诗",
        "rhythmic": "",
        "title": "送友人归闽",
        "preface": "",
        "paragraphs": [
            "东南归思切，把酒且留连。",
            "再会知何处，相看共黯然。",
            "猨啼棃岭路，月白建溪船。",
            "莫恋家乡住，酬身在少年。"
        ],
        "notes": "",
        "id": "d706932ebb61704b4bbc0d7af28ae2ba"
    },
    {
        "author": "王毂",
        "dynasty": "唐",
        "type": "诗",
        "rhythmic": "",
        "title": "春草碧色",
        "preface": "",
        "paragraphs": [
            "习习东风扇，萋萋草色新。",
            "浅深千里碧，高下一时春。",
            "嫩叶舒烟际，微香动水滨。",
            "金塘明夕照，辇路惹芳尘。",
            "造化功何广，阳和力自均。",
            "今当发生日，沥恳祝良辰。"
        ],
        "notes": "",
        "id": "77083f0968701657213f9fb6eee0b815"
    },
    {
        "author": "王毂",
        "dynasty": "唐",
        "type": "诗",
        "rhythmic": "",
        "title": "梦仙谣三首 一",
        "preface": "",
        "paragraphs": [
            "前程渐觉风光好，琪花片片粘瑶草。",
            "有人遗我五色丹，一粒吞之后天老。"
        ],
        "notes": "",
        "id": "02000148fda7cbaad096c972828fb9d8"
    },
    {
        "author": "王毂",
        "dynasty": "唐",
        "type": "诗",
        "rhythmic": "",
        "title": "梦仙谣三首 二",
        "preface": "",
        "paragraphs": [
            "青童递酒金觞疾，列坐红霞神气逸。",
            "笑说留连数日间，已是人间一千日。"
        ],
        "notes": "",
        "id": "f77e5f8d453899d0b1e8711b360d5164"
    },
    {
        "author": "王毂",
        "dynasty": "唐",
        "type": "诗",
        "rhythmic": "",
        "title": "梦仙谣三首 三",
        "preface": "",
        "paragraphs": [
            "瑶台绛节游皆遍，异果奇花香扑面。",
            "松窗梦觉却神清，残月林前三两片。"
        ],
        "notes": "",
        "id": "68eeba539ba54f4b9c09d2c31f83ff0c"
    },
    {
        "author": "王毂",
        "dynasty": "唐",
        "type": "诗",
        "rhythmic": "",
        "title": "后魏行",
        "preface": "",
        "paragraphs": [
            "力微皇帝谤天嗣，太武凶残人所畏。",
            "一朝𦍩𦍠飞上天，子孙尽作河鱼饵。"
        ],
        "notes": "",
        "id": "9f7e336e3e3444c3bff520a8990f4b6c"
    },
    {
        "author": "王毂",
        "dynasty": "唐",
        "type": "诗",
        "rhythmic": "",
        "title": "秋",
        "preface": "",
        "paragraphs": [
            "蝉噪古槐疏叶下，树衔斜日映孤城。",
            "欲知潘鬓愁多少，一夜新添白数茎。"
        ],
        "notes": "",
        "id": "2b8347533203979eac8a02d6eb63f584"
    },
    {
        "author": "王毂",
        "dynasty": "唐",
        "type": "诗",
        "rhythmic": "",
        "title": "燕",
        "preface": "",
        "paragraphs": [
            "海燕双飞意若何，曲梁呕嘎语声多。",
            "茅檐不必嫌卑陋，犹胜吴宫𦶟尔窠。"
        ],
        "notes": "",
        "id": "dc90ff3c44b2c5e148937a402d9cd3a3"
    },
    {
        "author": "王毂",
        "dynasty": "唐",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "牡丹妖艳乱人心，一国如狂不惜金。",
            "曷若东园桃与李，果成无语自垂阴。"
        ],
        "notes": "",
        "id": "b2156137c4a745b7952f51322b857915"
    }
]