[
    {
        "author": "释泚",
        "dynasty": "唐",
        "type": "诗",
        "rhythmic": "",
        "title": "游元象泊",
        "preface": "",
        "paragraphs": [
            "空水潮色净，澹然湖上心。",
            "舳舻轻且进，汀洲如可寻。",
            "秋风洄溯险，落日波涛深。",
            "寂寞武陵去，中流方至今。"
        ],
        "notes": "",
        "id": "a4f59a2e8f3165769a1ac8b3903a70eb"
    },
    {
        "author": "释泚",
        "dynasty": "唐",
        "type": "诗",
        "rhythmic": "",
        "title": "北原别业",
        "preface": "",
        "paragraphs": [
            "野外车骑绝，古村桑柘阴。",
            "流莺出谷静，春草闭门深。",
            "学稼农为业，忘情道作心。",
            "因知上皇日，凿井在灵林。"
        ],
        "notes": "",
        "id": "2e4350be4482ba80e7a41ddc3ecd7845"
    }
]