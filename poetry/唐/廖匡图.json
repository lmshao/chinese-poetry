[
    {
        "author": "廖匡图",
        "dynasty": "唐",
        "type": "诗",
        "rhythmic": "",
        "title": "九日陪董内召登高",
        "preface": "",
        "paragraphs": [
            "祝融峰下逢嘉节，相对那能不怆神。",
            "烟里共寻幽磵菊，樽前俱是异乡人。",
            "遥山带日应连越，孤雁来时想别秦。",
            "自古登高尽惆怅，茱萸休笑泪盈巾。"
        ],
        "notes": "",
        "id": "2aa34b085f29fce270c8cfa8ece90707"
    },
    {
        "author": "廖匡图",
        "dynasty": "唐",
        "type": "诗",
        "rhythmic": "",
        "title": "赠泉陵上人",
        "preface": "",
        "paragraphs": [
            "暂把枯藤倚碧根，禅堂初创楚江𣸣。",
            "直疑松小难留鹤，未信山低住得云。",
            "草接寺桥牛笛近，日衔村树鸟行分。",
            "每来共忆曾游处，万壑泉声绝顶闻。"
        ],
        "notes": "",
        "id": "8bb22714252ed02e27af680ff9d51c12"
    },
    {
        "author": "廖匡图",
        "dynasty": "唐",
        "type": "诗",
        "rhythmic": "",
        "title": "和人赠沈彬",
        "preface": "",
        "paragraphs": [
            "冥鸿迹在烟霞上，燕雀休夸大厦巢。",
            "名利最为浮世重，古今能有几人抛。",
            "逼真但使心无著，混俗何妨手强抄。",
            "深喜卜居连岳色，水边竹下得论交。"
        ],
        "notes": "",
        "id": "f4ff453752ac948a65e8f479dc149081"
    },
    {
        "author": "廖匡图",
        "dynasty": "唐",
        "type": "诗",
        "rhythmic": "",
        "title": "松",
        "preface": "",
        "paragraphs": [
            "曾于西晋封中散，又向东吴作大夫。",
            "浓翠自知千古在，清声谁道四时无。",
            "枝柯偃后龙蛇老，根脚盘来爪距粗。",
            "直待素秋摇落日，始将凡木鬬荣枯。"
        ],
        "notes": "",
        "id": "8d98b76ef0aa312862a123611f300c18"
    },
    {
        "author": "廖匡图",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "正悲世上事无限，细看水中尘更多。"
        ],
        "notes": "",
        "id": "93f4a6ee5cb8baccf4739656f7427350"
    },
    {
        "author": "廖匡图",
        "dynasty": "唐",
        "type": "诗",
        "rhythmic": "",
        "title": "寄黄损",
        "preface": "",
        "paragraphs": [
            "庄周指我悟荣生，买得衡山十里青。",
            "却许野禽栖竹径，不教凡客扣柴扃。",
            "横琴独坐泉围石，倚棹长吟月满汀。",
            "珍重零陵旧知己，菱花时把照星星。",
            "（周本淳校点本《诗话总龟》卷二八引《雅言系述》。",
            "《南岳总胜集》卷中「兜率寺」条引「买得衡州十里青」一句，谓廖处士作。",
            "）。"
        ],
        "notes": "",
        "id": "63605072924a100647ce65a0a6350b9f"
    }
]