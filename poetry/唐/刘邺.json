[
    {
        "author": "刘邺",
        "dynasty": "唐",
        "type": "诗",
        "rhythmic": "",
        "title": "翰林作",
        "preface": "",
        "paragraphs": [
            "曾是江波垂钓人，自怜深厌九衢尘。",
            "浮生渐老年随水，往事曾闻泪满巾。",
            "已觉远天秋色动，不堪闲夜雨声频。",
            "多惭不是相如笔，虚直金銮接侍臣。"
        ],
        "notes": "",
        "id": "70d4cf05ca4b0499b76881d05b15abda"
    },
    {
        "author": "刘邺",
        "dynasty": "唐",
        "type": "诗",
        "rhythmic": "",
        "title": "待漏院吟",
        "preface": "",
        "paragraphs": [
            "玉堂帘外独迟迟，明月初沈勘契时。",
            "闲听景阳钟尽后，两莺飞上万年枝。"
        ],
        "notes": "",
        "id": "09d8c5be921c5235f6d6e2fff80dc9a8"
    }
]