[
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "大乘赞十首 一",
        "preface": "",
        "paragraphs": [
            "大道常在目前，虽在目前难覩。",
            "若欲悟道真体，莫除色声言语。",
            "言语即是大道，不假断除烦恼。",
            "烦恼本来空寂，妄情递相缠绕。",
            "一切如影如响，不知何恶何好。",
            "有心取相为宝，定知见性不了。",
            "若欲作业求佛，业是生死大兆。",
            "生死业常随身，黑暗狱中未晓。",
            "悟理本来无异，觉后谁晚谁早。",
            "法界量同太虚，众生智心自小。",
            "但能不起吾我，湼槃法食常饱。"
        ],
        "notes": "",
        "id": "853e2672a14f03da2422385785db0162"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "大乘赞十首 二",
        "preface": "",
        "paragraphs": [
            "妄身临镜照影，影与妄身不殊。",
            "但欲去影留身，不知身本同虚。",
            "身本与影不异，不得一有一无。",
            "若欲存一舍一，永与真理相踈。",
            "更若爱圣憎凡，生死海里沉浮。",
            "烦恼因心有故，无心烦恼何居？",
            "不劳分别取相，自然得道须臾。",
            "梦时梦中造作，觉时觉境都无。",
            "飜思觉时与梦，颠倒二见不殊。",
            "改迷取觉求利，何异贩卖商徒？",
            "动静两亡常寂，自然契合真如。",
            "若言众生异佛，迢迢与佛常踈。",
            "佛与众生不二，自然究竟无余。"
        ],
        "notes": "",
        "id": "d7a71fcb9041968a8e0a54de8a9eec21"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "大乘赞十首 三",
        "preface": "",
        "paragraphs": [
            "法性本来常寂，荡荡无有边畔。",
            "安心取舍之闲，被他二境回换。",
            "敛容入定坐禅，摄境安心觉观。",
            "机关木人修道，何时得达彼岸？",
            "诸法本空无著，境似浮云会散。",
            "忽悟本性元空，恰似热病得汗。",
            "无智人前莫说，打你色身星散。"
        ],
        "notes": "",
        "id": "dd9da20b8bd21a2c0165fb0aec29add6"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "大乘赞十首 四",
        "preface": "",
        "paragraphs": [
            "报你众生直道，非有即是非无。",
            "非有非无不二，何须对有论虚？",
            "有无妄心立号，一破一个不居。",
            "两名由尔情作，无情即本真如。",
            "若欲存情覔佛，将网山上罗鱼。",
            "徒费功夫无益，几许枉用功夫。",
            "不解即心即佛，真似骑驴覔驴。",
            "一切不憎不爱，遮个烦恼须除。",
            "除之则须除身，除身无佛无因。",
            "无佛无因可得，自然无法无人。"
        ],
        "notes": "",
        "id": "dfd3ee95bc25cc5240aab0dd8dc9004a"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "大乘赞十首 五",
        "preface": "",
        "paragraphs": [
            "大道不由行得，说行权为凡愚。",
            "得理返观于行，始知枉用功夫。",
            "未悟圆通大理，要须言行相扶。",
            "不得执他知解，回光返本全无。",
            "有谁解会此说，教君向己推求。",
            "自见昔时罪过，除却五欲疮疣。",
            "解脱逍遥自在，随方贱卖风流。",
            "谁是发心买者，亦得似我无忧。"
        ],
        "notes": "",
        "id": "2310d0b2e713ebb80158a5ec951607a3"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "大乘赞十首 六",
        "preface": "",
        "paragraphs": [
            "内见外见緫恶，佛道魔道俱错。",
            "被此二大波旬，便即厌苦求乐。",
            "生死悟本体空，佛魔何处安著？",
            "只由妄情分别，前身后身孤薄。",
            "轮回六道不停，结业不能除却。",
            "所以流浪生死，皆由横生经略。",
            "身本虚无不实，返本是谁斟酌？",
            "有无我自能为，不劳妄心卜度。",
            "众生身同太虚，烦恼何处安著？",
            "但无一切希求，烦恼自然消落。"
        ],
        "notes": "",
        "id": "6f0d56ca7df4ef4f5952c25446d13715"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "大乘赞十首 七",
        "preface": "",
        "paragraphs": [
            "可笑众生蠢蠢，各执一般异见。",
            "但欲傍鏊求饼，不岇返本观面。",
            "面是正邪之本，由人造作百变。",
            "所须任意纵横，不假偏耽爱恋。",
            "无著即是解脱，有求又遭罗罥。",
            "慈心一切平等，真如菩提自现。",
            "若怀彼我二心，对面不见佛面。"
        ],
        "notes": "",
        "id": "3080d80d3aa0d9d28498a270f360706a"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "大乘赞十首 八",
        "preface": "",
        "paragraphs": [
            "世间几许痴人，将道复欲求道。",
            "广寻诸义纷纭，自救己身不了。",
            "专寻他文乱说，自称至理妙好。",
            "徒劳一生虚过，永劫沈沦生老。",
            "浊爱缠心不舍，清净智心自恼。",
            "真如法界丛林，返作荆棘荒草。",
            "但执黄叶为金，不悟弃金求宝。",
            "所以失念狂走，强力装持相好。",
            "口内诵经诵论，心里寻常枯槁。",
            "一朝觉本心空，具足真如不少。"
        ],
        "notes": "",
        "id": "2ddbd1e2d73e569e8d203ec72c341dd3"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "大乘赞十首 九",
        "preface": "",
        "paragraphs": [
            "声闻心心断惑，能断之心是贼。",
            "贼贼递相除遣，何时了本语默。",
            "口内诵经千卷，体上问经不识。",
            "不解佛法圆通，徒劳寻行数黑。",
            "头陁阿练苦行，希望后身功德。",
            "希望即是隔圣，大道何由可得？",
            "譬如梦里度河，船师度过河北。",
            "忽觉床上安眠，失却度船轨则。",
            "船师及彼度人，两个本不相识。",
            "众生迷倒羇绊，往来三界疲极。",
            "觉悟生死如梦，一切求心自息。"
        ],
        "notes": "",
        "id": "d0ffa6a5dfc4f20c9af0971c68ad4299"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "大乘赞十首 十",
        "preface": "",
        "paragraphs": [
            "悟解即是菩提，了本无有阶梯。",
            "堪叹凡夫躯偻，八十不能跋蹄。",
            "徒劳一生虚过，不觉日月迁移。",
            "向上看他师口，恰似失妳孩儿。",
            "道俗峥嵘聚集，终日听他死语。",
            "不观己身无常，心行贪如狼虎。",
            "堪嗟二乘狭劣，要须摧伏六府。",
            "不食酒肉五辛，邪眼看他饮咀。",
            "更有邪行猖狂，修气不食盐醋。",
            "若悟上科至真，不假分别男女。"
        ],
        "notes": "",
        "id": "752e4121b1d11c2419257f70f64e73de"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "十二时颂 一",
        "preface": "",
        "paragraphs": [
            "平旦寅，狂机内有道人身。",
            "穷苦已经无量劫，不信常擎如意珍。",
            "若捉物，入迷津，但有纤豪即是尘。",
            "不住旧时无相貌，外求知识也非真。"
        ],
        "notes": "",
        "id": "762553fac814e2a498a6942d2fb324c8"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "十二时颂 二",
        "preface": "",
        "paragraphs": [
            "日出卯，用处不须生善巧。",
            "纵使神光照有无，起意便遭魔事挠。",
            "若施功，终不了，日夜被他人我拗。"
        ],
        "notes": "",
        "id": "3ffdd9c784f95da4b8feb13f59fc0ee7"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "十二时颂 三",
        "preface": "",
        "paragraphs": [
            "食时辰，无明本是释迦身。",
            "坐卧不知元是道，只么忙忙受苦辛。",
            "认声色，不覔踈亲，只是他家染污人。",
            "若拟将心求佛道，问取虚空始出尘。"
        ],
        "notes": "",
        "id": "0514f367a4ffd4b1079995e9365b0bab"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "十二时颂 四",
        "preface": "",
        "paragraphs": [
            "禺中巳，未了之人教不至。",
            "假使通达祖师言，莫向心头安了义。",
            "只守玄，没文字，认著依前还不是。",
            "暂时自肯不追寻，旷劫不遭魔境使。"
        ],
        "notes": "",
        "id": "f374878644c578094924699070654a65"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "十二时颂 五",
        "preface": "",
        "paragraphs": [
            "日南午，四大身中无价宝。",
            "阳焰空华不肯抛，作意修行转辛苦。",
            "不曾迷，莫求悟，任你朝阳几回暮。",
            "有相身中无相身，无明路上无生路。"
        ],
        "notes": "",
        "id": "1a6f21603c57236c4ec2a43530aa03c3"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "十二时颂 六",
        "preface": "",
        "paragraphs": [
            "日昳未，心地何曾安了义？",
            "他家文字没亲踈，莫起功夫求的意。",
            "任纵横，绝忌讳，长在人间不居止。",
            "运用不离声色中，历劫何曾暂抛弃？",
            "（《宗镜录》卷十五引此首，「没」作「有」，「居止」作「居世」，「不离」作「元来」，末句作「凡夫不了争为计」。",
            "）。"
        ],
        "notes": "",
        "id": "cb8e255ecafea9470182a37ca984066f"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "十二时颂 七",
        "preface": "",
        "paragraphs": [
            "晡时申，学道先须不厌贫。",
            "有相本来权积聚，无形何用要安真。",
            "作净洁，却劳神，莫认愚痴作近邻。",
            "言下不求无处所，暂时唤作出家人。",
            "（《宗镜录》卷二四引末二句）。"
        ],
        "notes": "",
        "id": "90876f9457aa3a20bed593dfa6c3c988"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "十二时颂 八",
        "preface": "",
        "paragraphs": [
            "日入酉，虚幻声音终不久。",
            "禅悦珍羞尚不飧，谁能更饮无明酒。",
            "没可抛，无物守，荡荡逍遥不曾有。",
            "纵你多闻达古今，也是痴狂外边走。"
        ],
        "notes": "",
        "id": "7e3bbac77217a120ba04bd18f320d13e"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "十二时颂 九",
        "preface": "",
        "paragraphs": [
            "黄昏戌，狂子兴功投暗室。",
            "假使心通无量时，历劫何曾异今日。",
            "拟商量，却啾唧，转使心头黑如漆。",
            "画夜舒光照有无，痴人唤作波罗蜜。"
        ],
        "notes": "",
        "id": "5b06d4bda83bd1e6e3988ee062b2c0d0"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "十二时颂 十",
        "preface": "",
        "paragraphs": [
            "人定亥，勇猛精进成懈怠。",
            "不起纤豪修学心，无相光中常自在。",
            "超释迦，越祖代，心有微尘还窒阂。",
            "廓然无事顿清闲，他家自有通人爱。"
        ],
        "notes": "",
        "id": "86e14c1cdd505f2e16ac6f185778b3e0"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "十二时颂 十一",
        "preface": "",
        "paragraphs": [
            "夜半子，心住无生即生死。",
            "生死何曾属有无，用时便用没文字。",
            "祖师言，外边事，识取起时还不是。",
            "作意搜求实没踪，生死魔来任相试。",
            "（《宗镜录》卷二九引末五句，「识取起时」作「取著元来」，「没」作「勿」。",
            "）。"
        ],
        "notes": "",
        "id": "732b0daed2b3074cd027d50bcefbae4a"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "十二时颂 十二",
        "preface": "",
        "paragraphs": [
            "鸡鸣丑，一颗圆珠明已久。",
            "内外推寻覔揔无，境上施为浑大有。",
            "不见头，又无手，世界坏时终不朽。",
            "未了之人听一言，只遮如今谁动口。",
            "。"
        ],
        "notes": "",
        "id": "3ab4ca5a02db28615b11ffd21d98bbb1"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "十四科头 菩提烦恼不二",
        "preface": "",
        "paragraphs": [
            "众生不解修道，便欲断除烦恼。",
            "烦恼本来空寂，将道更欲覔道。",
            "一念之心即是，何须别处寻讨。",
            "大道晓在目前，迷倒愚人不了。",
            "佛性天真自然，亦无因缘修造。",
            "不识三毒虚假，妄执浮沈生老。",
            "昔时迷日为晚，今日始觉非早。"
        ],
        "notes": "",
        "id": "ed179deb34a4119957ecd321281f149b"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "十四科头 持犯不二",
        "preface": "",
        "paragraphs": [
            "丈夫运用无碍，不为戒律所制。",
            "持犯本自无生，愚人被他禁系。",
            "智者造作皆空，互闻触途为滞。",
            "大士肉眼圆通，二科天眼有翳。",
            "空中妄执有无，不达色心无碍。",
            "菩萨与俗同居，清净曾无染世。",
            "愚人贪著湼槃，智者生死实际。",
            "法性空无言说，缘起略无些子。",
            "百岁无智小儿，小儿有智百岁。",
            "（《宗镜录》卷八十引「大士」二句）。"
        ],
        "notes": "",
        "id": "685cb27b3ec2af9a677824d565eda5cf"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "十四科头 佛与众生不二",
        "preface": "",
        "paragraphs": [
            "众生与佛无殊，大智不异于愚。",
            "何须向外求宝，身田自有明珠。",
            "正道邪道不二，了知凡圣同途。",
            "迷悟本无差别，湼槃生死一如。",
            "究竟攀缘空寂，惟求意想清虚。",
            "无有一法可得，翛然自入无余。"
        ],
        "notes": "",
        "id": "248bf827b8245a9399ae45a859a26875"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "十四科头 事理不二",
        "preface": "",
        "paragraphs": [
            "心王自在翛然，法性本无十缠。",
            "一切无非佛事，何须摄念坐禅。",
            "妄想本来空寂，不用断除攀缘。",
            "智者无心口得，自然无争无喧。",
            "不识无为大道，何时得证幽玄。",
            "佛与众生一种，众生即是世尊。",
            "凡夫妄生分别，无中执有迷奔。"
        ],
        "notes": "",
        "id": "24b88278398634aa1745376e6b86c1c1"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "十四科头 静乱不二",
        "preface": "",
        "paragraphs": [
            "声闻厌喧求静，犹如弃面求饼。",
            "饼即从来是面，造作随人百变。",
            "烦恼即是菩提，无心即是无境。",
            "生死不异湼槃，贪嗔如焰如影。",
            "智者无心求佛，愚人执邪执正。",
            "徒劳空过一生，不见如来妙顶。",
            "了达淫欲性空。",
            "镬汤𬬻炭自冷。"
        ],
        "notes": "",
        "id": "8bd6cee594a7e0aec994b3bf4139266c"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "十四科头 善恶不二",
        "preface": "",
        "paragraphs": [
            "我自身心快乐，翛然无善无恶。",
            "法身自在无方，触目无非正觉。",
            "六尘本来空寂，凡夫妄生执著。",
            "湼槃生死太平，四海阿谁厚薄？",
            "无为大道自然，不用将心画度。",
            "故菩萨散诞灵通，所作常含妙觉。",
            "声闻执法坐禅，如蚕吐丝自缚。",
            "法性本来圆明，病愈何须执药。",
            "了知诸法平等，翛然清虚快乐。"
        ],
        "notes": "",
        "id": "83efd34efb97068ae6f708d8a8e7fe1a"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "十四科头 色空不二",
        "preface": "",
        "paragraphs": [
            "法性本无青黄，众生谩造六神。",
            "吾我说他止观，自意扰扰颠狂。",
            "不识圆通妙理，何时得会真常？",
            "自疾不能治疗，却教他人药方。",
            "外看将为是善。",
            "心内犹若豺狼。",
            "愚人畏其地狱，智者不异天堂。",
            "对境心常不起，举足皆是道场。",
            "佛与众生不二，众生自作分张。",
            "若欲除却三毒，迢迢不离灾殃。",
            "智者知心是佛，愚人乐往西方。"
        ],
        "notes": "",
        "id": "c11cc11c3c9fbfb782c52d638e887665"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "十四科头 生死不二",
        "preface": "",
        "paragraphs": [
            "世间诸法如幻，生死犹若雷电。",
            "法身自在圆通，出人山河无间。",
            "颠倒妄想本空，般若无迷无乱。",
            "三毒本自解脱，何须摄念禅观。",
            "只为愚人不了，从地戒律决断。",
            "不识寂灭真如，何时得登彼岸？",
            "智者无恶可断，运用随心合散。",
            "法性本来空寂，不为生死所绊。",
            "若欲断除烦恼，此是无明痴汉。",
            "烦恼即是菩提，何用别求禅观？",
            "实际无佛无魔，心体无形无段。"
        ],
        "notes": "",
        "id": "ea4bcc825c745b0958963ed38b46a41d"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "十四科头 断除不二",
        "preface": "",
        "paragraphs": [
            "丈夫运用堂堂，逍遥自在无妨。",
            "一切不能为害，坚固犹若金刚。",
            "不著二边中道，翛然非断非常。",
            "五欲贪嗔是佛，地狱不异天堂。",
            "愚人妄生分别，流浪生死猖狂。",
            "智者达色无碍，声闻无不恛惶。",
            "法性本无瑕翳，众生妄执青黄。",
            "如来引接迷愚，或说地狱天堂。",
            "弥勒身中自有，何须别处思量。",
            "弃却真如佛像，此人即是颠狂。",
            "声闻心中不了，唯只趁逐言章。",
            "言章本非真道，转加鬭争刚强。",
            "心里蚖蛇蝮蝎，螫著便即遭伤。",
            "不解文中取义，何时得会真常？",
            "死入无间地狱，神识枉受灾殃。"
        ],
        "notes": "",
        "id": "06a2e9547677541c2da713f618a76a30"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "十四科头 真俗不二",
        "preface": "",
        "paragraphs": [
            "法师说法极好，心中不离烦恼。",
            "口谈文字化他，转更增他生老。",
            "真妄本来不二，凡夫弃妄覔道。",
            "四众云集听讲，高座论义浩浩。",
            "南座北座相争，四众为言为好。",
            "虽然口谈甘露，心里寻常燥。",
            "自己元无一钱，日夜数他珍宝。",
            "恰似无智愚人，弃却真金担草。"
        ],
        "notes": "",
        "id": "dfb632d4504620de202aa78bda3476e1"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "十四科头 解缚不二",
        "preface": "",
        "paragraphs": [
            "律师持律自缚，自缚亦能缚他。",
            "外作威仪恬静，心内恰似洪波。",
            "不驾生死船筏，如何度得爱河？",
            "不解真宗正理，邪见言辞繁多。",
            "有二比丘犯律，便却往问优波。",
            "优波依律说罪，转增比丘网罗。",
            "方丈室中居士，维摩便即来呵。",
            "优波默然无对，净名说法无过。",
            "而彼戒性如空，不在内外娑婆。",
            "劝除生灭不肯，忽悟还同释迦。"
        ],
        "notes": "",
        "id": "4d5b5dd98ba7780095ae6a783f8b3678"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "十四科头 境照不二",
        "preface": "",
        "paragraphs": [
            "禅师体离无明，烦恼从何处生？",
            "地狱天堂一相，湼槃生死空名。",
            "齐无贪嗔可断，亦无佛道可成。",
            "众生与佛平等，自然圣智惺惺。",
            "不为六尘所染，句句独契无生。",
            "正觉一念玄解，三世坦然皆平。",
            "非法非律自制，翛然真入圆成。",
            "绝此四句百非，如空无作无依。"
        ],
        "notes": "",
        "id": "025be43180ad3fabdfb157abb2ae1c2c"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "十四科头 运用无碍",
        "preface": "",
        "paragraphs": [
            "我今滔滔自在，不羡公王卿宰。",
            "四时犹若金刚，昔乐今常不改。",
            "法宝喻于须弥，智慧广于澎湃。",
            "不为八风所牵，亦无精进懈怠。",
            "任性浮沈若颠，散诞踪横自在。",
            "遮莫刀劒临头，我自安然不采。"
        ],
        "notes": "",
        "id": "11a6de016f1ecb27dec9dadfdb8d4aaa"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "十四科头 迷悟不二",
        "preface": "",
        "paragraphs": [
            "迷时以空为色，悟即以色为空。",
            "迷悟本无差别，色空究竟还同。",
            "愚人唤南作北，智者达无西东。",
            "欲觅如来妙理，常在一念之中。",
            "阳焰本非其水，渴鹿狂趁忩忩。",
            "自身虚假不实，将空更欲觅空。",
            "世人迷倒至甚，如犬吠雷叿叿。",
            "（以上皆见《景德传灯录》卷二九）。"
        ],
        "notes": "",
        "id": "653b548cb6b37665e4711fef481d192d"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "顿悟心源开宝藏，隐显灵踪现真相。",
            "独行独坐常巍巍，百亿化身无数量。",
            "纵令畐塞满虚空，看时不见微尘相。",
            "可笑物空无比况，口吐明珠光晃晃。",
            "寻常见说不思议，一语标宗言下当。",
            "（《宗镜录》卷九八）。"
        ],
        "notes": "",
        "id": "bc359fd1ed0108873ccac008d1deabac"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "预言 一",
        "preface": "",
        "paragraphs": [
            "五马从南来，燕赵起三灾。",
            "□□勤修善，得见化城开。",
            "兔子乱三州，万恶自然收。",
            "东弱西强阿谁愁，欲得世燕南头。",
            "武安川里白鸡鸣，百姓辽乱心不宁。",
            "四月八日起鬼兵，冀州城东起长城。",
            "尔来君士面奄青，五月十日灭你名。",
            "冀州城头君子游，折尾苟子乱中州，欲得避世黄河头。",
            "今年天下是乱世，但勤修善自防身。",
            "得安乐，无忧愁，不肯看经心罗错。",
            "天下辽乱真可留，若得尽门斩贼头。"
        ],
        "notes": "",
        "id": "1d97f513a1415e78d741d39f4d4227a7"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "预言 二",
        "preface": "",
        "paragraphs": [
            "四月八日游，鬭鸡台上樗蒲卢。",
            "正见笑，兵不输，阻雉正见唤兵人人死室粟麦无□□犊合河北脱却角白血五之间辽乱推搭，圣人之间天运迎。",
            "（此篇首有「宝公曰」三字。",
            "中间一段难以点断）。"
        ],
        "notes": "",
        "id": "58f4a2c36050b79db3370c8da7e7f09c"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "预言 三",
        "preface": "",
        "paragraphs": [
            "秃人今日已定，不须卜于长安。",
            "天坐住汝男津，百官大会千斤肫。"
        ],
        "notes": "",
        "id": "e769f9ba005e65d0e29f33bbeca658b2"
    },
    {
        "author": "宝志",
        "dynasty": "唐",
        "type": "诗",
        "rhythmic": "",
        "title": "预言 四",
        "preface": "",
        "paragraphs": [
            "一斗谷夜饷，一疋绢二丈，丁车大牛西南上。",
            "若不信吾语，看先乌东飞，雉北走，空虚匡上见猪狗。",
            "□□□□□□□，日无光，月无影，星辰辽乱入（下缺）。",
            "（以上皆见《沙州文录》，原题《宝公预言》，据上虞罗氏藏敦煌残卷。",
            "）（按：宝志诗，《先秦汉魏晋南北朝诗·梁诗》卷三仅据《南史》、《隋书》收谶诗四则，漏收二则，即《洛阳伽蓝记》所载：「大竹箭，不需羽。",
            "东箱屋，急手作。",
            "」《南史》卷六三《王神念传》载其天临中谶：「太岁龙，将无理。",
            "萧经霜，草应死。",
            "余人散，十八子。",
            "」本书前录诸诗偈谶言，是否出于唐前，无从确定。",
            "如其《十二时》，《洛阳伽蓝记》称宝公「造《十二辰歌》」，但其真伪，今人颇有争论，多倾向于非六朝时之作。",
            "〖详参王重民《敦煌遗书论文集》附录〗但前录诸作，即出依托，至迟亦应为五代以前的作品，故录收于此。",
            "另《太平广记》卷一六三引《刘宾客嘉话录》引「两角女子」谶一则，《全唐诗》卷八七五已收，不重录。",
            "）。"
        ],
        "notes": "",
        "id": "72e8ce70a4d39c4219cb35c000a3e827"
    }
]