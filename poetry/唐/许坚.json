[
    {
        "author": "许坚",
        "dynasty": "唐",
        "type": "诗",
        "rhythmic": "",
        "title": "登游齐山",
        "preface": "",
        "paragraphs": [
            "星使南驰入楚重，此山偏得驻行踪。",
            "落花满地月华冷，寂寞旧山三四峰。"
        ],
        "notes": "",
        "id": "c599dd4135f210e5b4263891c3ac249f"
    },
    {
        "author": "许坚",
        "dynasty": "唐",
        "type": "诗",
        "rhythmic": "",
        "title": "游溧阳下山寺",
        "preface": "",
        "paragraphs": [
            "地枕吴溪与越峰，前朝恩锡灵泉额。",
            "竹林晴见雁塔高，石室曾栖几禅伯。",
            "荒碑字没秋苔深，古池香泛荷花白。",
            "客有经年说别林，落日啼猨情脉脉。"
        ],
        "notes": "",
        "id": "c300e0b2fe511072d0b2dc87d07b0e97"
    },
    {
        "author": "许坚",
        "dynasty": "唐",
        "type": "诗",
        "rhythmic": "",
        "title": "题幽栖观",
        "preface": "",
        "paragraphs": [
            "仙翁上升去，丹井寄晴壑。",
            "山色接天台，湖光照寥廓。",
            "玉洞绝无人，老桧犹栖鹤。",
            "我欲掣青蛇，他时冲碧落。"
        ],
        "notes": "",
        "id": "03af8263920060553af2208e9fa4ba8e"
    },
    {
        "author": "许坚",
        "dynasty": "唐",
        "type": "诗",
        "rhythmic": "",
        "title": "上舍人徐铉",
        "preface": "",
        "paragraphs": [
            "几宵烟月锁楼台，欲寄侯门荐下才。",
            "满面尘埃人不识，谩随流水出山来。"
        ],
        "notes": "",
        "id": "f686c585a2bea29a537fad5f590e6bb7"
    },
    {
        "author": "许坚",
        "dynasty": "唐",
        "type": "诗",
        "rhythmic": "",
        "title": "题茅山观",
        "preface": "",
        "paragraphs": [
            "常恨清风千载郁，洞天令得恣游遨。",
            "松楸古色玉坛静，鸾鹤不来青汉高。",
            "茅氏井寒丹已化，玄宗碑断梦仍劳。",
            "分明有个长生路，休向红尘叹二毛。"
        ],
        "notes": "",
        "id": "8e59f99cad19bf57f12c743c6136c317"
    },
    {
        "author": "许坚",
        "dynasty": "唐",
        "type": "诗",
        "rhythmic": "",
        "title": "游溧阳霞泉寺限白字",
        "preface": "",
        "paragraphs": [
            "近枕吴溪与越峰，前朝恩赐云泉额。",
            "竹林晴见鴈塔高，石室曾栖几禅伯。",
            "荒碑字没莓苔深，古池香泛荷花白。",
            "客有经年别故林，落日啼猨情脉脉。"
        ],
        "notes": "",
        "id": "b1e4a8a002b5a2192def51dd1e0c6dba"
    },
    {
        "author": "许坚",
        "dynasty": "唐",
        "type": "诗",
        "rhythmic": "",
        "title": "幽栖观",
        "preface": "",
        "paragraphs": [
            "仙翁上升去，丹井寄晴壑。",
            "山色接天台，湖光照寥廓。",
            "玉洞绝无人，老桧犹栖鹤。",
            "我欲掣青蛇，他时冲碧落。"
        ],
        "notes": "",
        "id": "03af8263920060553af2208e9fa4ba8e"
    },
    {
        "author": "许坚",
        "dynasty": "唐",
        "type": "诗",
        "rhythmic": "",
        "title": "题茅山观",
        "preface": "",
        "paragraphs": [
            "尝恨清风千载郁，洞天今得恣游遨。",
            "松楸一色古坛静，鸾鹤不来青汉高。",
            "茅氏井寒丹已化，玄宗碑断梦仍劳。",
            "分明有个长生路，休向红尘叹二毛。"
        ],
        "notes": "",
        "id": "046bc5bf63b6c8086a4903b19faedcc2"
    },
    {
        "author": "许坚",
        "dynasty": "唐",
        "type": "诗",
        "rhythmic": "",
        "title": "题扇",
        "preface": "",
        "paragraphs": [
            "哦吟但写胸中妙，饮酒能忘身后名。",
            "但愿长闲有诗酒，一溪风月共清明。"
        ],
        "notes": "",
        "id": "1b17a2669b0ef518ad9e0f526999ac4d"
    },
    {
        "author": "许坚",
        "dynasty": "唐",
        "type": "诗",
        "rhythmic": "",
        "title": "上徐舍人铉",
        "preface": "",
        "paragraphs": [
            "几宵烟月锁楼台，欲寄侯门荐祢才。",
            "满面尘埃人不识，谩随流水出山来。"
        ],
        "notes": "",
        "id": "f686c585a2bea29a537fad5f590e6bb7"
    },
    {
        "author": "许坚",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "道既学不得，仙从何处来？卧久似慵伸雪项，立迟犹未整霜衣。"
        ],
        "notes": "",
        "id": "027ab5ddaa56369135c20349c6dd2e0d"
    },
    {
        "author": "许坚",
        "dynasty": "唐",
        "type": "诗",
        "rhythmic": "",
        "title": "题失",
        "preface": "",
        "paragraphs": [
            "祇应天上路，不为下方开。",
            "道既学不得，仙从何处来。",
            "（〖1〗按此诗见宋郑文宝撰《江南余载》卷下，《知不足斋丛书》本。",
            "《全唐诗》卷七百五十七收许坚诗五首，又卷八百六十一仙卷亦收五首幷句，其中两句曰「道既学不得，仙从何处来」。",
            "即此诗之后两句，盖《全唐诗》缺其前半。",
            "〖2〗《江南余载》：许坚往来句曲庐阜之间，草装布囊，或卧于野，或和衣浴涧中，萧然不接人事，独笑独吟而已〖余畧〗。",
            "）。"
        ],
        "notes": "",
        "id": "eba22389f6c418277c2737a3dae15bca"
    },
    {
        "author": "许坚",
        "dynasty": "唐",
        "type": "诗",
        "rhythmic": "",
        "title": "小桃源（一题《入黟吟》。《舆地纪胜》二十作李白诗）（未详其所自来，客游于黟，乐之，作诗云云，遂家焉。今桃源洞有许氏，盖其后裔云。或曰：坚即宣平，坚其名，宣平其字，未知是否。〖1〗）",
        "preface": "",
        "paragraphs": [
            "黟邑桃源小，烟霞百里宽。",
            "地多灵草木，人尚古衣冠。",
            "市向晡时散，山经夜后寒。",
            "吏闲民讼简，秋菊露漙漙。",
            "（康熙《徽州府志》十七《流寓传》。",
            "又见《黟县志》十六）（〖1〗此说误。",
            "《太平广记》卷二四引《续仙传》谓许宣平为景云中人，许坚则为南唐人，其间相隔二百余年。",
            "又本诗前已收李白名下，惟此多末二句。",
            "）。"
        ],
        "notes": "",
        "id": "3ca5da2151db4d3eb53136a61dd5e05c"
    },
    {
        "author": "许坚",
        "dynasty": "唐",
        "type": "诗",
        "rhythmic": "",
        "title": "戢兵山（旧名石鼓山，在黟县北十五里，高百仞，周十里，有石鼓、石人、石驴。相传石鼓鸣即驴鸣，人哭而长官不利。后凿其鼓破之，遂不复鸣。唐天宝六年改今名。）",
        "preface": "",
        "paragraphs": [
            "石鼓高悬蕴大音，白云峰顶始铺金。",
            "能来斯地鼓斯鼓，尽达曹溪圣祖心。"
        ],
        "notes": "",
        "id": "bc9042d1347cf3a49e3f57c4b8bdedb9"
    },
    {
        "author": "许坚",
        "dynasty": "唐",
        "type": "诗",
        "rhythmic": "",
        "title": "题胡氏华林书院（题拟）",
        "preface": "",
        "paragraphs": [
            "尽说灵踪好画图，幽奇高尚义群居。",
            "山林总是神仙隐，礼乐爰修周孔书。",
            "解驾十年惟壮士，担簦千里结名庐。",
            "功成霄汉非常事，对此那堪不我欺。",
            "（见宣统元年刊《甘竹胡氏十修族谱》，转引自《文学遗产》一九八四年第三期刊谢先模《宋人佚诗一束》。",
            "）。"
        ],
        "notes": "",
        "id": "b75dfeb4cccec3869f4137c29472c033"
    }
]