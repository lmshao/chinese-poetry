[
    {
        "author": "张巡",
        "dynasty": "唐",
        "type": "诗",
        "rhythmic": "",
        "title": "闻笛",
        "preface": "",
        "paragraphs": [
            "岧嶤试一临，虏骑附城阴。",
            "不辨风尘色，安知天地心。",
            "营开边月近，战苦阵云深。",
            "旦夕更楼上，遥闻横笛音。"
        ],
        "notes": "",
        "id": "578346ee9b0f6b882fbefc5bb0203516"
    },
    {
        "author": "张巡",
        "dynasty": "唐",
        "type": "诗",
        "rhythmic": "",
        "title": "守睢阳作",
        "preface": "",
        "paragraphs": [
            "接战春来苦，孤城日渐危。",
            "合围侔月晕，分守若鱼丽。",
            "屡厌黄尘起，时将白羽挥。",
            "裹疮犹出阵，饮血更登陴。",
            "忠信应难敌，坚贞谅不移。",
            "无人报天子，心计欲何施。"
        ],
        "notes": "",
        "id": "b727301a55d4084c0784fb9de4d59ce7"
    },
    {
        "author": "张巡",
        "dynasty": "唐",
        "type": "诗",
        "rhythmic": "",
        "title": "铁笔歌（今按：疑为后人所作，录附参考。）",
        "preface": "",
        "paragraphs": [
            "皇天生我兮男子，君王用我兮熊罴。",
            "力拔山兮势雄，气贯日兮虹霓。",
            "月正明兮磨鎗砺剑，星未落兮击鼓掀旗。",
            "捣贼室兮焚寨，脔贼肉兮充饥。",
            "食马革兮计尽，杀妻妾兮心悲。",
            "为厉鬼兮身被铁甲，为明神兮手执金锤。",
            "亦莫指我为张毅，亦莫指我为张飞。",
            "我乃唐之张巡，与许远兮同时。",
            "在东岳兮押案，都统使兮阴司。",
            "事蓬莱兮殿直，任酆都兮狱推。",
            "景祐真君兮阳间封爵，忠烈大夫兮天上官资。",
            "漫濡毫而为翰，俾世人而皆知。",
            "（《古今图书集成·职方典》三九九《归德府部》）（〖1〗康熙《商邱县志》卷十八收此诗，注：「公降乩所作。",
            "」）。"
        ],
        "notes": "",
        "id": "6439de281b96b73aae2ffebc3841448c"
    }
]