[
    {
        "author": "宇文融",
        "dynasty": "唐",
        "type": "诗",
        "rhythmic": "",
        "title": "奉和圣制左丞相说右丞相璟太子少傅乾曜同日上官命宴都堂赐诗",
        "preface": "",
        "paragraphs": [
            "申甫生周日，宣慈举舜年。",
            "何如偶昌运，比德迈前贤。",
            "宠获元良密，荣瞻端揆迁。",
            "职优三事老，位在百僚先。",
            "北极回宸渥，南宫饰御筵。",
            "飞文瑶札降，赐酒玉杯传。",
            "谬列台衡重，俱承雨露偏。",
            "誓将同竭力，相与效尘涓。"
        ],
        "notes": "",
        "id": "ac343fdee0f223900fab0d9c1534b136"
    }
]