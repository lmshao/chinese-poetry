[
    {
        "author": "广利王女",
        "dynasty": "唐",
        "type": "诗",
        "rhythmic": "",
        "title": "寄张无颇 一",
        "preface": "",
        "paragraphs": [
            "羞解明珰寻汉渚，但凭春梦访天涯。",
            "红楼日暮莺飞去，愁杀深宫落砌花。"
        ],
        "notes": "",
        "id": "c12f71c406d8299c6c11e498b97df873"
    },
    {
        "author": "广利王女",
        "dynasty": "唐",
        "type": "诗",
        "rhythmic": "",
        "title": "寄张无颇 二",
        "preface": "",
        "paragraphs": [
            "燕语春泥堕锦筵，情愁无意整花钿。",
            "寒闺欹枕不成梦，香炷金炉自褭烟。"
        ],
        "notes": "",
        "id": "f13e61e3947f108a1b4aece583f7f379"
    }
]