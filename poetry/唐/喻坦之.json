[
    {
        "author": "喻坦之",
        "dynasty": "唐",
        "type": "诗",
        "rhythmic": "",
        "title": "陈情献中丞",
        "preface": "",
        "paragraphs": [
            "孤拙竟何营，徒希折桂名。",
            "始终谁肯荐，得失自难明。",
            "贡乏雄文献，归无瘠土耕。",
            "沧江长发梦，紫陌久慙行。",
            "意纵求知切，才惟惧鉴精。",
            "五言非琢玉，十载看迁莺。",
            "取进心甘钝，伤嗟骨每惊。",
            "尘襟痕积泪，客鬓白新茎。",
            "顾盼身堪教，吹嘘羽觉生。",
            "依门情转切，荷德力须倾。",
            "奖善犹怜贡，垂恩必不轻。",
            "从兹便提挈，云路自生荣。"
        ],
        "notes": "",
        "id": "189db2feac982db5577d01549a3fd2fd"
    },
    {
        "author": "喻坦之",
        "dynasty": "唐",
        "type": "诗",
        "rhythmic": "",
        "title": "长安雪后",
        "preface": "",
        "paragraphs": [
            "碧落云收尽，天涯雪霁时。",
            "草开当井地，树折带巢枝。",
            "野渡滋寒麦，高泉涨禁池。",
            "遥分丹阙出，回对上林宜。",
            "宿片攀簷取，凝花就砌窥。",
            "气凌禽翅束，冻入马蹄危。",
            "北想连沙漠，南思极海涯。",
            "冷光兼素彩，向暮朔风吹。"
        ],
        "notes": "",
        "id": "e1412eec14a97895846be3740a4a93e7"
    },
    {
        "author": "喻坦之",
        "dynasty": "唐",
        "type": "诗",
        "rhythmic": "",
        "title": "送友人游东川",
        "preface": "",
        "paragraphs": [
            "食尽须分散，将行几愿留。",
            "春兼三月闰，人拟半年游。",
            "风俗同吴地，山川拥梓州。",
            "思君登栈道，猨啸始应愁。"
        ],
        "notes": "",
        "id": "503d92108e3edf8774a9ed3e3dbe187c"
    },
    {
        "author": "喻坦之",
        "dynasty": "唐",
        "type": "诗",
        "rhythmic": "",
        "title": "题樟亭驿楼",
        "preface": "",
        "paragraphs": [
            "危槛倚山城，风帆槛外行。",
            "日生沧海赤，潮落浙江清。",
            "秋晚遥峰出，沙干细草平。",
            "西陵烟树色，长见伍员情。"
        ],
        "notes": "",
        "id": "956d8a5a0026e2bd6aeb6351a5b346b3"
    },
    {
        "author": "喻坦之",
        "dynasty": "唐",
        "type": "诗",
        "rhythmic": "",
        "title": "大梁送友人东游",
        "preface": "",
        "paragraphs": [
            "自古东西路，舟车此地分。",
            "河声梁苑夜，草色楚田曛。",
            "鴈已多南去，蝉犹在此闻。",
            "圣朝无谏猎，何计谒明君。"
        ],
        "notes": "",
        "id": "53f7629e6bd5c8350ff4fc7dccc5c623"
    },
    {
        "author": "喻坦之",
        "dynasty": "唐",
        "type": "诗",
        "rhythmic": "",
        "title": "送友人游蜀",
        "preface": "",
        "paragraphs": [
            "为儒早得名，为客不忧程。",
            "春尽离丹阙，花繁到锦城。",
            "雪消巴水涨，日上剑关明。",
            "预想回来树，秋蝉已数声。"
        ],
        "notes": "",
        "id": "a9063de9db00f621b2533df5a9b7e1b5"
    },
    {
        "author": "喻坦之",
        "dynasty": "唐",
        "type": "诗",
        "rhythmic": "",
        "title": "留别友人书斋",
        "preface": "",
        "paragraphs": [
            "相见不相暌，一留日已西。",
            "轩凉庭木大，巷僻鸟巢低。",
            "背俗修琴谱，思家话药畦。",
            "卜邻期太华，同上上方梯。"
        ],
        "notes": "",
        "id": "3a3d0e5e017e40b9cd0721135e57f1ad"
    },
    {
        "author": "喻坦之",
        "dynasty": "唐",
        "type": "诗",
        "rhythmic": "",
        "title": "题耿处士林亭",
        "preface": "",
        "paragraphs": [
            "身向闲中老，生涯本豁然。",
            "草堂山水下，渔艇鸟花边。",
            "窥井猨兼鹿，啼林鸟杂蝉。",
            "何时人事了，依此亦高眠。"
        ],
        "notes": "",
        "id": "19f29152be08f4a1712c558a3b921cf8"
    },
    {
        "author": "喻坦之",
        "dynasty": "唐",
        "type": "诗",
        "rhythmic": "",
        "title": "商于逢友人",
        "preface": "",
        "paragraphs": [
            "行役何时了，年年骨肉分。",
            "春风来汉棹，雪路入商云。",
            "水险溪难定，林寒鸟异群。",
            "相逢聊坐石，啼狖语中闻。"
        ],
        "notes": "",
        "id": "a7d69bc996eea28857a414313ddbeec0"
    },
    {
        "author": "喻坦之",
        "dynasty": "唐",
        "type": "诗",
        "rhythmic": "",
        "title": "灞上逢故人",
        "preface": "",
        "paragraphs": [
            "花落杏园枝，驱车问路岐。",
            "人情谁可会，身事自堪疑。",
            "岳雨狂雷送，溪槎涨水吹。",
            "家山如此景，几处不相随。"
        ],
        "notes": "",
        "id": "f28121f61b19c872f5ee628965dfa851"
    },
    {
        "author": "喻坦之",
        "dynasty": "唐",
        "type": "诗",
        "rhythmic": "",
        "title": "发浙江",
        "preface": "",
        "paragraphs": [
            "岛屿遍含烟，烟中济大川。",
            "山城犹转漏，沙浦已摇船。",
            "海曙霞浮日，江遥水合天。",
            "此时空阔思，翻想涉穷边。"
        ],
        "notes": "",
        "id": "921d9a1ff9851fc18edd60c4ac5ab096"
    },
    {
        "author": "喻坦之",
        "dynasty": "唐",
        "type": "诗",
        "rhythmic": "",
        "title": "晚泊旴𣅿",
        "preface": "",
        "paragraphs": [
            "广苇夹深流，萧萧到海秋。",
            "宿船横月浦，惊鸟遶霜洲。",
            "云湿淮南树，笳清泗水楼。",
            "徒悬乡国思，羁迹尚东游。"
        ],
        "notes": "",
        "id": "08580389dd6ae967b570a7e07993c20d"
    },
    {
        "author": "喻坦之",
        "dynasty": "唐",
        "type": "诗",
        "rhythmic": "",
        "title": "归江南",
        "preface": "",
        "paragraphs": [
            "归日值江春，看花过楚津。",
            "草晴虫网遍，沙晓浪痕新。",
            "莲叶初浮水，鸥雏已狎人。",
            "渔心惭未遂，空厌路岐尘。"
        ],
        "notes": "",
        "id": "4718561735d68b5b99e0581c08fe745c"
    },
    {
        "author": "喻坦之",
        "dynasty": "唐",
        "type": "诗",
        "rhythmic": "",
        "title": "代北言怀",
        "preface": "",
        "paragraphs": [
            "困马榆关北，那堪落景催。",
            "路行沙不绝，风与雪兼来。",
            "草得春犹白，鸿侵夏始回。",
            "行人莫远入，戍角有余哀。"
        ],
        "notes": "",
        "id": "1df0b7099697f8ce45bb7f538fcec0f9"
    },
    {
        "author": "喻坦之",
        "dynasty": "唐",
        "type": "诗",
        "rhythmic": "",
        "title": "春游曲江",
        "preface": "",
        "paragraphs": [
            "误入杏花尘，晴江一看春。",
            "菰蒲虽似越，骨肉且非秦。",
            "曲岸藏翘鹭，垂杨拂跃鳞。",
            "徒怜汀草色，未是醉眠人。"
        ],
        "notes": "",
        "id": "bda6c231a4cf0174c3774a5aa981d2f0"
    },
    {
        "author": "喻坦之",
        "dynasty": "唐",
        "type": "诗",
        "rhythmic": "",
        "title": "和范秘书宿省中作",
        "preface": "",
        "paragraphs": [
            "清省宜寒夜，仙才称独吟。",
            "钟来宫转漏，月过合移阴。",
            "鹤避灯前尽，芸高幄外深。",
            "想知因此兴，暂动忆山心。"
        ],
        "notes": "",
        "id": "db150d43df10fe08e2bc6bbe121d5b89"
    },
    {
        "author": "喻坦之",
        "dynasty": "唐",
        "type": "诗",
        "rhythmic": "",
        "title": "寄华阴姚少府",
        "preface": "",
        "paragraphs": [
            "泰华当公署，为官兴可知。",
            "砚和青霭冻，帘对白云垂。",
            "峻掌光浮日，危莲影入池。",
            "料于三考内，应惜德音移。"
        ],
        "notes": "",
        "id": "e201f70f3b16cb8f1faf4d556fe28b69"
    },
    {
        "author": "喻坦之",
        "dynasty": "唐",
        "type": "诗",
        "rhythmic": "",
        "title": "路泊富春寄友人",
        "preface": "",
        "paragraphs": [
            "江钟寒夕微，江鸟望巢飞。",
            "木落山城出，潮生海棹归。",
            "独吟霜岛月，谁寄雪天衣。",
            "此别三千里，关西信更稀。"
        ],
        "notes": "",
        "id": "715538b434151b18f0b81be2a2a29f89"
    },
    {
        "author": "喻坦之",
        "dynasty": "唐",
        "type": "诗",
        "rhythmic": "",
        "title": "送友人南中访旧知",
        "preface": "",
        "paragraphs": [
            "送友人南中访旧知（《全唐诗》五四三作喻凫诗。",
            "第五句「急」《文苑英华》作「接」○《文苑英华》二八二《送行》（席刻本《喻凫诗集》不收此诗。",
            "《全唐诗》收作喻凫诗恐误。",
            "）。"
        ],
        "notes": "",
        "id": "57f10667d780d22c000410c8a1f56521"
    }
]