[
    {
        "author": "戈牢",
        "dynasty": "唐",
        "type": "诗",
        "rhythmic": "",
        "title": "风不鸣条",
        "preface": "",
        "paragraphs": [
            "旭日悬清景，微风在绿条。",
            "入松声不发，度柳影空摇。",
            "长养应潜变，扶疎每暗飘。",
            "有林时袅袅，无树渐萧萧。",
            "慢逐青烟散，轻和瑞气饶。",
            "丰年知有待，歌咏美唐尧。"
        ],
        "notes": "",
        "id": "2f8f3f6bba2905a8fb995e9ebf61cf87"
    },
    {
        "author": "戈牢",
        "dynasty": "唐",
        "type": "诗",
        "rhythmic": "",
        "title": "和主司王起",
        "preface": "",
        "paragraphs": [
            "圣干文德最称贤，自古儒生少比肩。",
            "再启龙门将二纪，两司莺谷已三年。",
            "蓬山皆美成荣贵，金榜谁知忝后先。",
            "正是感恩流涕日，但思旌斾碧峰前。"
        ],
        "notes": "",
        "id": "b3665e5908312e7eaed2e28fe4c15e7f"
    }
]