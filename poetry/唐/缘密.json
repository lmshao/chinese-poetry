[
    {
        "author": "缘密",
        "dynasty": "唐",
        "type": "诗",
        "rhythmic": "",
        "title": "颂云门三句语（幷余颂八首） 函盖乾坤",
        "preface": "",
        "paragraphs": [
            "乾坤并万像，地狱及天堂，物物皆真现，头头总（《天圣广灯录》作「用」）不伤。"
        ],
        "notes": "",
        "id": "18031040cdc8ece3b42204578da016ad"
    },
    {
        "author": "缘密",
        "dynasty": "唐",
        "type": "诗",
        "rhythmic": "",
        "title": "颂云门三句语（幷余颂八首） 截断众流",
        "preface": "",
        "paragraphs": [
            "堆山积岳来，一一尽尘埃。",
            "更拟论玄妙，冰消瓦解摧。"
        ],
        "notes": "",
        "id": "94780b798984e5a706ef36d2653a43e4"
    },
    {
        "author": "缘密",
        "dynasty": "唐",
        "type": "诗",
        "rhythmic": "",
        "title": "颂云门三句语（幷余颂八首） 随波逐浪",
        "preface": "",
        "paragraphs": [
            "辩口利舌间，高低总不亏。",
            "还如应病药，诊候在临时。"
        ],
        "notes": "",
        "id": "e3dab68bb11d7f4cfaa010ac11392d7c"
    },
    {
        "author": "缘密",
        "dynasty": "唐",
        "type": "诗",
        "rhythmic": "",
        "title": "颂云门三句语（幷余颂八首） 三句外别置一颂（《古尊宿语录》作「问」）",
        "preface": "",
        "paragraphs": [
            "当人如举唱，三句岂能该。",
            "有问如何事，南岳与天台。",
            "。"
        ],
        "notes": "",
        "id": "fc3faf5ace5801b9ed78ebb57421e62d"
    },
    {
        "author": "缘密",
        "dynasty": "唐",
        "type": "诗",
        "rhythmic": "",
        "title": "颂云门三句语（幷余颂八首） 褒贬句",
        "preface": "",
        "paragraphs": [
            "金屑眼中翳，衣珠法上尘。"
        ],
        "notes": "",
        "id": "693a8c5788201ce85ad0af462b8a592d"
    },
    {
        "author": "缘密",
        "dynasty": "唐",
        "type": "诗",
        "rhythmic": "",
        "title": "颂云门三句语（幷余颂八首） 辨亲疎",
        "preface": "",
        "paragraphs": [
            "黑豆未生前，商量已成颠。",
            "更寻言语（《天圣广灯录》作「句」）会，特地隔西天。"
        ],
        "notes": "",
        "id": "82df056d25374a471a53d8692a8abd07"
    },
    {
        "author": "缘密",
        "dynasty": "唐",
        "type": "诗",
        "rhythmic": "",
        "title": "颂云门三句语（幷余颂八首） 辨邪正",
        "preface": "",
        "paragraphs": [
            "罔象谈真旨，都缘未辨明。",
            "守他山鬼窟，不免是精灵。"
        ],
        "notes": "",
        "id": "ba8321aa0f8ca0f668025bc1e4aea517"
    },
    {
        "author": "缘密",
        "dynasty": "唐",
        "type": "诗",
        "rhythmic": "",
        "title": "颂云门三句语（幷余颂八首） 通宾主",
        "preface": "",
        "paragraphs": [
            "自远趋风问，分明向道休。",
            "再三如不（《天圣广灯录》作「未」）晓，消得个非遥。",
            "（《天圣广灯录》作「更摇头」）。"
        ],
        "notes": "",
        "id": "2b94c5cbe96f1711ceae29f575c12484"
    },
    {
        "author": "缘密",
        "dynasty": "唐",
        "type": "诗",
        "rhythmic": "",
        "title": "颂云门三句语（幷余颂八首） 擡荐商量",
        "preface": "",
        "paragraphs": [
            "相见不扬眉，君东我亦西。",
            "红霞穿碧海，白日绕（《天圣广灯录》作「照」）须弥。"
        ],
        "notes": "",
        "id": "6f14e6855271c703dbd18aebd06d0a14"
    },
    {
        "author": "缘密",
        "dynasty": "唐",
        "type": "诗",
        "rhythmic": "",
        "title": "颂云门三句语（幷余颂八首） 提纲商量",
        "preface": "",
        "paragraphs": [
            "若欲正提纲，直须大地荒。",
            "欲来冲雪刃，不免露（《天圣广灯录》作「碎」）锋铓。"
        ],
        "notes": "",
        "id": "68b501335fd331446b5ab57a693f506e"
    },
    {
        "author": "缘密",
        "dynasty": "唐",
        "type": "诗",
        "rhythmic": "",
        "title": "颂云门三句语（幷余颂八首） 据实商量（《天圣广灯录》作「据实话会」）",
        "preface": "",
        "paragraphs": [
            "睡来合眼饭来餐，起坐终诸（《古尊宿语录》作「须」）勿（《天圣广灯录》作「无」）两般。",
            "同道尽知言不惑，十方刹土目前观（《天圣广灯录》作「看」）。"
        ],
        "notes": "",
        "id": "84b28c32ab833baefdaca7bfae754df8"
    },
    {
        "author": "缘密",
        "dynasty": "唐",
        "type": "诗",
        "rhythmic": "",
        "title": "颂云门三句语（幷余颂八首） 委（《天圣广灯录》作「迂」）曲商量",
        "preface": "",
        "paragraphs": [
            "得用由来处处通，归机施设认家风。",
            "扬眉瞬目同（《天圣广灯录》作「开」）一眼，竖拂敲床为耳聋。",
            "（以上十二首均见《大正藏》第四十七册及《古尊宿语录》卷十八收宋守坚辑《云门匡真禅师广录》卷下。",
            "《天圣广灯录》卷二十一以为鼎州普安道禅师作，道禅师为缘密之法嗣。",
            "）。"
        ],
        "notes": "",
        "id": "e9d36fec9ed5943220619981f1f13a99"
    }
]