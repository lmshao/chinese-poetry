[
    {
        "author": "裴士淹",
        "dynasty": "唐",
        "type": "诗",
        "rhythmic": "",
        "title": "白牡丹",
        "preface": "",
        "paragraphs": [
            "长安年少惜春残，争认慈恩紫牡丹。",
            "别有玉盘乘露冷，无人起就月中看。"
        ],
        "notes": "",
        "id": "293265a5c9e354525ed4fc17e26c8074"
    },
    {
        "author": "裴士淹",
        "dynasty": "唐",
        "type": "诗",
        "rhythmic": "",
        "title": "游石门洞（题拟）",
        "preface": "",
        "paragraphs": [
            "溪竹乱花鸟，是月春将暮。",
            "登栈过崖畔，空间瞻瀑布。",
            "千龄无断绝，百尺恒奔注。",
            "高岩迸似珠，半壁洒如雾。",
            "澹艳水澄澈，欹倾石回护。",
            "药房森自闲，苔径窅谁遇。",
            "天翠落深沼，云华生轻树。",
            "班轮齐効功，严马何能喻？",
            "胜迹盖为寡，花钱游诚可屡。",
            "谢公镌旧词，安得寝章句？",
            "（见《永乐大典》卷一三○七四「一送」「洞」字「石门洞」条〖十四函一百三十四册〗。",
            "）。"
        ],
        "notes": "",
        "id": "6b6d594ad8854eee34e309d968f13dfe"
    }
]