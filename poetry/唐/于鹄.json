[
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "相和歌辞 江南曲",
        "preface": "",
        "paragraphs": [
            "偶向江边采白苹，还随女伴赛江神。",
            "众中不敢分明语，暗掷金钱卜远人。"
        ],
        "notes": "",
        "id": "aac4457c54c0540946aa081a475bd7e1"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "相和歌辞 挽歌二首 一",
        "preface": "",
        "paragraphs": [
            "阴风吹黄蒿，挽歌渡秋水。",
            "车马却归城，孤坟月明里。"
        ],
        "notes": "",
        "id": "d76df1999ccbbc4659ebb583e6156457"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "相和歌辞 挽歌二首 二",
        "preface": "",
        "paragraphs": [
            "双辙出郭门，緜緜东西道。",
            "送死多于生，几人得终老。",
            "见人切肺肝，不如归山好。",
            "不闻哀哭声，默默安怀抱。",
            "时尽从物化，又免生忧扰。",
            "世间寿者稀，尽为悲伤恼。"
        ],
        "notes": "",
        "id": "d6eed1ada6cdfe8d2212e9a2c45826e1"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "江南曲",
        "preface": "",
        "paragraphs": [
            "偶向江边采白苹，还随女伴赛江神。",
            "众中不敢分明语，暗掷金钱卜远人。"
        ],
        "notes": "",
        "id": "aac4457c54c0540946aa081a475bd7e1"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "山中寄樊仆射",
        "preface": "",
        "paragraphs": [
            "却忆东溪日，同年事鲁儒。",
            "僧房闲共宿，酒肆醉相扶。",
            "天畔双旌贵，山中病客孤。",
            "无谋还有计，春谷种桑榆。"
        ],
        "notes": "",
        "id": "1d3a7b492c418942fe06d42062710ee1"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "题宇文𧚞山寺读书院",
        "preface": "",
        "paragraphs": [
            "读书林下寺，不出动经年。",
            "草阁连僧院，山厨共石泉。",
            "云庭无履迹，龛壁有灯烟。",
            "年少今头白，删诗到几篇。"
        ],
        "notes": "",
        "id": "94c96b5d49fcfe1a790948e11179763b"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "赠兰若僧",
        "preface": "",
        "paragraphs": [
            "一身禅诵苦，洒扫古花宫。",
            "静室门常闭，深萝月不通。",
            "悬灯乔木上，鸣磬乱幡中。",
            "附入高僧传，长称二远公。"
        ],
        "notes": "",
        "id": "316b5fb99a6f368d30586658df6f6f75"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "题邻居",
        "preface": "",
        "paragraphs": [
            "僻巷邻家少，茅簷喜竝居。",
            "蒸梨常共灶，浇薤亦同渠。",
            "传屐朝寻药，分灯夜读书。",
            "虽然在城市，还得似樵渔。"
        ],
        "notes": "",
        "id": "76c0bb92f273fbe09f38cf10c85fa4c5"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "山中自述",
        "preface": "",
        "paragraphs": [
            "三十无名客，空山独卧秋。",
            "病多知药性，年长信人愁。",
            "萤影竹窗下，松声茅屋头。",
            "近来心更静，不梦世间游。"
        ],
        "notes": "",
        "id": "3ad206fc30d74eba7590ddaaede2b233"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "山中寄韦钲",
        "preface": "",
        "paragraphs": [
            "嬾成身病日，因醉卧多时。",
            "送客出谿少，读书终卷迟。",
            "幽窗闻坠叶，晴景见游丝。",
            "早晚来收药，门前有紫芝。"
        ],
        "notes": "",
        "id": "9550c40a9acd8f0118df9930cdd679c5"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "南谿书斋",
        "preface": "",
        "paragraphs": [
            "茅屋往来久，山深不置门。",
            "草生垂井口，花落拥篱根。",
            "入院将雏鸟，寻萝抱子猿。",
            "曾逢异人说，风景似桃源。"
        ],
        "notes": "",
        "id": "58464d4fcbd635549d634e9744935acb"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "夜会李太守宅",
        "preface": "",
        "paragraphs": [
            "郡斋常夜埽，不卧独吟诗。",
            "把烛近幽客，升堂戴接䍠。",
            "微风吹冻叶，余雪落寒枝。",
            "明日逢山伴，须令隐者知。"
        ],
        "notes": "",
        "id": "5ab368b8350ebde862afda4685510d54"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "题柏台山僧",
        "preface": "",
        "paragraphs": [
            "上方唯一室，禅定对山容。",
            "行道临孤壁，持斋听远钟。",
            "枯藤离旧树，朽石落高峰。",
            "不向云间见，还应梦里逢。"
        ],
        "notes": "",
        "id": "5504099fda37186a6556cbed606242e6"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "寄续尊师",
        "preface": "",
        "paragraphs": [
            "得道任发白，亦逢城市游。",
            "新经天上取，稀药洞中收。",
            "春木带枯叶，新蒲生漫流。",
            "年年望灵鹤，常在此山头。"
        ],
        "notes": "",
        "id": "11865fb62d3dfaa122585654a543aed8"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "题南峰褚道士",
        "preface": "",
        "paragraphs": [
            "得道南山久，曾教四皓碁。",
            "闭门医病鹤，倒箧养神龟。",
            "松际风长在，泉中草不衰。",
            "谁知茅屋里，有路向峨嵋。"
        ],
        "notes": "",
        "id": "314af38948f86a62144f605e71f7b80f"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "赠不食姑",
        "preface": "",
        "paragraphs": [
            "不食非关药，天生是女仙。",
            "见人还起拜，留伴亦开田。",
            "无窟寻溪宿，兼衣扫叶眠。",
            "不知何代女，犹带剪刀钱。"
        ],
        "notes": "",
        "id": "3053ec5fd56c21b40db87658a7a3fbb9"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "送李明府归别业",
        "preface": "",
        "paragraphs": [
            "寄家丹水边，归去种春田。",
            "白发无知己，空山又一年。",
            "鹿裘长酒气，茅屋有茶烟。",
            "亦拟辞人世，何溪有瀑泉。"
        ],
        "notes": "",
        "id": "bd9e9d24da06f085b51984560897ff47"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "题树下禅师",
        "preface": "",
        "paragraphs": [
            "久行多不定，树下是禅床。",
            "寂寂心无住，年年日自长。",
            "虫虵同宿磵，草木共经霜。",
            "已见南人说，天台有旧房。"
        ],
        "notes": "",
        "id": "66087a5b5fd4d5114619fb2aa1f8a717"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "宿王尊师隐居",
        "preface": "",
        "paragraphs": [
            "夜爱云林好，寒天月里行。",
            "青牛眠树影，白犬吠猨声。",
            "一磬山院静，千灯谿路明。",
            "从来此峰客，几个得长生。"
        ],
        "notes": "",
        "id": "d7f9f263c05214fc20d5ee9901a056d3"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "题服柏先生",
        "preface": "",
        "paragraphs": [
            "服柏不飞炼，闲眠闭草堂。",
            "有泉唯盥漱，留火为焚香。",
            "新雨闲门静，孤松满院凉。",
            "仍闻枕中术，曾授汉淮王。"
        ],
        "notes": "",
        "id": "ad5888b732020d7412aad7f936557f29"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "哭凌霄山光上人",
        "preface": "",
        "paragraphs": [
            "身没碧峰里，门人改葬期。",
            "买山寻主远，垒塔化人迟。",
            "鬼火穿空院，秋萤入素帷。",
            "黄昏溪路上，闻哭竺乾师。"
        ],
        "notes": "",
        "id": "92b48ff5f9ffe5181db165a3518b4f01"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "途中寄杨涉",
        "preface": "",
        "paragraphs": [
            "萧萧芦荻晚，一迳入荒陂。",
            "日色云收处，蛙声雨歇时。",
            "前村见来久，羸马自行迟。",
            "闻作王门客，应闲白接䍠。"
        ],
        "notes": "",
        "id": "c00de506e845ba5a88a333ebd36ad9c8"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "送韦判官归蓟门",
        "preface": "",
        "paragraphs": [
            "桑干归路远，闻说亦愁人。",
            "有雪常经夏，无花空到春。",
            "下营云外火，收马月中尘。",
            "白首从戎客，青衫未离身。"
        ],
        "notes": "",
        "id": "9952dd7164db9f4c65a1c4a61653f633"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "出塞 一",
        "preface": "",
        "paragraphs": [
            "葱岭秋尘起，全军取月支。",
            "山川引行阵，蕃汉列旌旗。",
            "转战疲兵少，孤城外救迟。",
            "边人逢圣代，不见偃戈时。"
        ],
        "notes": "",
        "id": "7a8317702795fe4505edffaff76beb88"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "出塞 二",
        "preface": "",
        "paragraphs": [
            "微雪军将出，吹笳天未明。",
            "观兵登古戍，斩将对双旌。",
            "分阵瞻山势，潜兵制马鸣。",
            "如今青史上，已有灭胡名。"
        ],
        "notes": "",
        "id": "1766ac024707e60e34c7478741b02c22"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "出塞 三",
        "preface": "",
        "paragraphs": [
            "单于骄爱猎，放火到军城。",
            "乘月调新马，防秋置远营。",
            "空山朱戟影，寒碛铁衣声。",
            "度水逢胡说，沙阴有伏兵。"
        ],
        "notes": "",
        "id": "0fbeff93d65a405c5145d5912927e597"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "赠李太守",
        "preface": "",
        "paragraphs": [
            "几年为郡守，家似布衣贫。",
            "沽酒迎幽客，无金与近臣。",
            "捣茶书院静，讲易药堂春。",
            "归阙功成后，随车有野人。"
        ],
        "notes": "",
        "id": "d18f9ca54622f7d6cb0dcf600a1e7042"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "送张司直入单于",
        "preface": "",
        "paragraphs": [
            "若过幷州北，谁人不忆家。",
            "塞深无伴侣，路尽有平沙。",
            "碛冷唯逢鴈，天春不见花。",
            "莫随征将意，垂老事轻车。"
        ],
        "notes": "",
        "id": "c8a094c59d18391d2451bd3a9cd2a102"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "惜花",
        "preface": "",
        "paragraphs": [
            "夜来花欲尽，始惜两三枝。",
            "早起寻稀处，闲眠记落时。",
            "蘂焦蜂自散，蔕折蝶还移。",
            "攀著殷勤别，明年更有期。"
        ],
        "notes": "",
        "id": "82cc10281c793f59b23eacabf9344df6"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "春山居",
        "preface": "",
        "paragraphs": [
            "独来多任性，唯与白云期。",
            "深处花开尽，迟眠人不知。",
            "水流山暗处，风起月明时。",
            "望见南峰近，年年嬾更移。"
        ],
        "notes": "",
        "id": "aacfbf8e2edcadba206eed349c379ede"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "游瀑泉寺",
        "preface": "",
        "paragraphs": [
            "日夕寻未遍，古木寺高低。",
            "粉壁犹遮岭，朱楼尚隔溪。",
            "厨窗通涧鼠，殿迹立山鸡。",
            "更有无人处，明朝独向西。"
        ],
        "notes": "",
        "id": "bdaeb6c13a43dd7e9225ceabfb9598cd"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "送宫人入道归山",
        "preface": "",
        "paragraphs": [
            "十岁吹萧入汉宫，看修水殿种芙蓉。",
            "自伤白发辞金屋，许著黄衣向玉峰。",
            "解语老猨开晓户，学飞雏鹤落高松。",
            "定知别后宫中伴，应听缑山半夜钟。"
        ],
        "notes": "",
        "id": "36aceebd04f998be265de81b116e3cd3"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "巴女谣",
        "preface": "",
        "paragraphs": [
            "巴女骑牛唱竹枝，藕丝菱叶傍江时。",
            "不愁日暮还家错，记得芭蕉出槿篱。"
        ],
        "notes": "",
        "id": "7bf856ef8fb616aac7a5954c0c963531"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "公子行",
        "preface": "",
        "paragraphs": [
            "少年初拜大长秋，半醉垂鞭见列侯。",
            "马上抱鸡三市鬬，袖中携劒五陵游。",
            "玉箫金管迎归院，锦袖红妆拥上楼。",
            "更向院西新买宅，月波春水入门流。"
        ],
        "notes": "",
        "id": "db3722adef47b787840c0e3cbc5d586e"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "长安游",
        "preface": "",
        "paragraphs": [
            "久卧长安春复秋，五侯长乐客长愁。",
            "绣帘朱毂逢花住，锦幨银珂触雨游。",
            "何处少年吹玉笛，谁家鹦鹉语红楼。",
            "年年只是看他贵，不及南山任白头。"
        ],
        "notes": "",
        "id": "54c829b91babb4cc26dd60313379d185"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "别齐太守",
        "preface": "",
        "paragraphs": [
            "花里南楼春夜寒，还如王屋上天坛。",
            "归山不道无明月，谁共相从到晓看。"
        ],
        "notes": "",
        "id": "0d280063de97962b85585a69c36c56b9"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "登古城",
        "preface": "",
        "paragraphs": [
            "独上闲城却下迟，秋山惨惨冢累累。",
            "当时还有登城者，荒草如今知是谁。"
        ],
        "notes": "",
        "id": "115be7d03ee4cf8df29f0016566bb0b2"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "哭刘夫子",
        "preface": "",
        "paragraphs": [
            "近问南州客，云亡已数春。",
            "痛心曾受业，追服恨无亲。",
            "孀妇归乡里，书斋属四邻。",
            "不知经乱后，奠祭有何人。"
        ],
        "notes": "",
        "id": "05e3c5dda095a7a255e7601cb02dbde0"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "醉后寄山中友人",
        "preface": "",
        "paragraphs": [
            "昨日山家春酒浓，野人相劝久从容。",
            "独忆卸冠眠细草，不知谁送出深松。",
            "都忘醉后逢廉度，不省归时见鲁恭。",
            "知己尚嫌身酩酊，路人应恐笑龙钟。"
        ],
        "notes": "",
        "id": "dbbe7595f84bed23fb27460c6367565d"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "温泉僧房",
        "preface": "",
        "paragraphs": [
            "云里前朝寺，修行独几年。",
            "山村无施食，盥漱亦安禅。",
            "古塔巢溪鸟，深房闭谷泉。",
            "自言曾入室，知处梵王天。"
        ],
        "notes": "",
        "id": "6c5b0976d4fb649d5e3cdd5b7c6f162f"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "题美人",
        "preface": "",
        "paragraphs": [
            "秦女窥人不解羞，攀花趁蝶出墙头。",
            "胸前空带宜男草，嫁得萧郎爱远游。"
        ],
        "notes": "",
        "id": "8ff5aa037a5a375d6449c9b9f621957a"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "寻李暹",
        "preface": "",
        "paragraphs": [
            "任性常多出，人来得见稀。",
            "市楼逢酒住，野寺送僧归。",
            "簷下悬秋叶，篱头晒褐衣。",
            "门前南北路，谁肯入柴扉。"
        ],
        "notes": "",
        "id": "fb6e05a5eccc0a4b490ebbb81ab27df2"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "寻李逸人旧居",
        "preface": "",
        "paragraphs": [
            "旧隐松林下，冲泉入两涯。",
            "琴书随弟子，鸡犬在邻家。",
            "茅屋长黄菌，槿篱生白花。",
            "幽坟无处访，恐是入烟霞。"
        ],
        "notes": "",
        "id": "33d8c3691878990539d2efe450d40900"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "赠碧玉",
        "preface": "",
        "paragraphs": [
            "新绣笼裙荳蔲花，路人笑上返金车。",
            "霓裳禁曲无人解，暗问梨园弟子家。"
        ],
        "notes": "",
        "id": "05a03ef20aa6345eaf0e9c8f53fb8d91"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "舟中月明夜闻笛",
        "preface": "",
        "paragraphs": [
            "浦里移舟候信风，芦花漠漠夜江空。",
            "更深何处人吹笛，疑是孤吟寒水中。"
        ],
        "notes": "",
        "id": "57c89f58a13bcc064971b0bd751148d2"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "送迁客二首 一",
        "preface": "",
        "paragraphs": [
            "得罪谁人送，来时不到家。",
            "白头无侍子，多病向天涯。",
            "莽苍凌江水，黄昏见塞花。",
            "如今贾谊赋，不漫说长沙。"
        ],
        "notes": "",
        "id": "2d2cf7c4acdb988b691013f508a4cf0c"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "送迁客二首 二",
        "preface": "",
        "paragraphs": [
            "流人何处去，万里向江州。",
            "孤驿瘴烟重，行人巴草秋。",
            "上帆南去远，送鴈北看愁。",
            "遍问炎方客，无人得白头。"
        ],
        "notes": "",
        "id": "2a6e7470005f473032a4d40e70600daf"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "赠王道者",
        "preface": "",
        "paragraphs": [
            "去寻长不出，门似绝人行。",
            "床下石苔满，屋头秋草生。",
            "学琴寒月短，写易晚窗明。",
            "唯到黄昏后，溪中闻磬声。"
        ],
        "notes": "",
        "id": "eb1a64b7c55667d4ad9d797550e0a1bb"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "题合溪干洞",
        "preface": "",
        "paragraphs": [
            "渡水傍山寻绝壁，白云飞处洞天开。",
            "仙人来往行无迹，石径春风长绿苔。"
        ],
        "notes": "",
        "id": "d58ae754dbb07380a69bb2dd3e351331"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "过张老园林",
        "preface": "",
        "paragraphs": [
            "身老无修饰，头巾用白纱。",
            "开门朝扫径，辇水夜浇花。",
            "药气闻深巷，桐阴到数家。",
            "不愁还酒债，腰下有丹砂。"
        ],
        "notes": "",
        "id": "15d0caa5a3ab445d0954f7f0f67ecf80"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "寓意",
        "preface": "",
        "paragraphs": [
            "自小看花长不足，江边寻得数株红。",
            "黄昏人散东风起，吹落谁家明月中。"
        ],
        "notes": "",
        "id": "ae054d8cb494d467b1cee67cee83fbcd"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "哭王都护",
        "preface": "",
        "paragraphs": [
            "老将明王识，临终拜上公。",
            "告哀乡路远，助葬戍城空。",
            "素幔朱门里，铭旌秋巷中。",
            "史官如不滥，独传说英雄。"
        ],
        "notes": "",
        "id": "3d632cc4287d65e817436284c53c41bb"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "饯司农宋卿立太尉碑了还江东",
        "preface": "",
        "paragraphs": [
            "追立新碑日，怜君苦一身。",
            "远移深涧石，助立故乡人。",
            "草色荒坟绿，松阴古殿春。",
            "平生心已遂，归去得垂纶。"
        ],
        "notes": "",
        "id": "fd3ba87be7e86ff3bbbdd04dbc22f4b2"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "送唐大夫让节归山",
        "preface": "",
        "paragraphs": [
            "年老功成乞罢兵，玉阶匍匐进双旌。",
            "朱门鸳瓦为仙观，白领狐裘出帝城。",
            "侍女休梳官样髻，蕃童新改道家名。",
            "到时浸发春泉里，犹梦红楼箫管声。"
        ],
        "notes": "",
        "id": "1bd0f6ed82a742150fdca6156dbc194b"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "买山吟",
        "preface": "",
        "paragraphs": [
            "买得幽山属汉阳，槿篱疎处种桄榔。",
            "唯有猕猴来往熟，弄人抛果满书堂。"
        ],
        "notes": "",
        "id": "455ffe55dbfde88b205a954d2c43e4d0"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "古词三首 一",
        "preface": "",
        "paragraphs": [
            "素丝带金地，窗间掬飞尘。",
            "偷得凤凰钗，门前乞行人。"
        ],
        "notes": "",
        "id": "f9114ef268ccb3a223275fb22055a3a6"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "古词三首 二",
        "preface": "",
        "paragraphs": [
            "新长青丝发，哑哑言语黠。",
            "随人敲铜镜，街头救明月。"
        ],
        "notes": "",
        "id": "1ffe2f39b7a57f166e78139370224cf3"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "古词三首 三",
        "preface": "",
        "paragraphs": [
            "东家新长儿，与妾同时生。",
            "竝长两心熟，到大相呼名。"
        ],
        "notes": "",
        "id": "77a445d7d4439455c96a2fb22333f2db"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "秦越人洞中咏",
        "preface": "",
        "paragraphs": [
            "扁鹊得仙处，传是西南峰。",
            "年年山下人，长见骑白龙。",
            "洞门黑无底，日夜唯雷风。",
            "清斋将入时，戴星兼抱松。",
            "石径阴且寒，地响知远钟。",
            "似行山林外，闻叶履声重。",
            "低碍更俯身，渐远昼夜同。",
            "时时白蝙蝠，飞入茅衣中。",
            "行久路转窄，静闻水淙淙。",
            "但愿逢一人，自得朝天宫。"
        ],
        "notes": "",
        "id": "b75f9d5fd9a4be670e6eb8e58b588622"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "宿西山修下元斋咏",
        "preface": "",
        "paragraphs": [
            "幽人在何处，松桧深冥冥。",
            "西峰望紫云，知处安期生。",
            "沐浴溪水暖，新衣礼仙名。",
            "脱屐入静堂，遶像随礼行。",
            "碧纱笼寒灯，长幡缀金铃。",
            "林下听法人，起坐枯叶声。",
            "启奏修律仪，天曙山鸟鸣。",
            "分行布菅茅，列坐满中庭。",
            "持斋候撞钟，玉函散宝经。",
            "焚香开卷时，照耀金室明。",
            "投简石洞深，称过上帝灵。",
            "学道能苦心，自古无不成。"
        ],
        "notes": "",
        "id": "462903930d9e7c426267373679146f67"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "过凌霄洞天谒张先生祠",
        "preface": "",
        "paragraphs": [
            "戢戢乱峰里，一峰独凌天。",
            "下看如尖高，上有十里泉。",
            "志人爱幽深，一住五十年。",
            "悬牍到其上，乘牛耕药田。",
            "衣食不下求，乃是云中仙。",
            "山僧独知处，相引冲碧烟。",
            "断崖昼昏黑，槎臬横只椽。",
            "面壁攀石棱，养力方敢前。",
            "累歇日已没，始到茅堂边。",
            "见客不问谁，礼质无周旋。",
            "醉卧枕欹树，寒坐展青毡。",
            "折松扫藜床，秋菓颜色鲜。",
            "炼蜜敲石炭，洗澡乘瀑泉。",
            "白犬舐客衣，惊走闻腥膻。",
            "乃知轩冕徒，宁比云壑眠。"
        ],
        "notes": "",
        "id": "4eef2016f6550b12e191ccd187b40975"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "早上凌霄第六峰入紫谿礼白鹤观祠",
        "preface": "",
        "paragraphs": [
            "路转第六峰，传是十里程。",
            "放石试浅深，䃂壁虵鸟惊。",
            "欲下先襞衣，路底避枯茎。",
            "回途歇嵌窟，整带重冠缨。",
            "及到紫石溪，晻晻已天明。",
            "渐近神仙居，桂花湿溟溟。",
            "阴苔无人踪，时得白鹤翎。",
            "忽然见朱楼，象牌题玉京。",
            "沈沈五云影，香风散萦萦。",
            "清斋上玉堂，窗户悬水精。",
            "青童撞金屑，杵臼声丁丁。",
            "膻腥遥问谁，稽首称姓名。",
            "若容在溪口，愿乞残云英。"
        ],
        "notes": "",
        "id": "d461e314224e3463e36da2ed8c3457d6"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "山中访道者",
        "preface": "",
        "paragraphs": [
            "触烟入溪口，岸岸唯柽栎。",
            "其中尽碧流，十里不通屐。",
            "出林山始转，绝径缘峭壁。",
            "把藤借行势，侧足凭石脉。",
            "㰹牙断行处，光滑猿猱迹。",
            "忽然风景异，乃到神仙宅。",
            "天晴茅屋头，残云蒸气白。",
            "隔窗梳发声，久立闻吹笛。",
            "抱琴出门来，不顾人间客。",
            "山院不洒扫，四时自虚寂。",
            "落叶埋长松，出地才数尺。",
            "曾读上清经，知注长生籍。",
            "愿示不死方，何山有琼液。"
        ],
        "notes": "",
        "id": "97bf1c58e06682d860bab0d18e5474b8"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "寄卢俨员外秋衣词",
        "preface": "",
        "paragraphs": [
            "寄远空以心，心诚亦难知。",
            "箧中有秋帛，裁作远客衣。",
            "缝制虽女功，尺度手自持。",
            "容貌常目中，长短不复疑。",
            "斜缝密且坚，游客多尘缁。",
            "意欲都无言，澣濯耐岁时。",
            "殷勤托行人，传语慎勿遗。",
            "别来年已老，亦闻鬓成丝。",
            "纵然更相逢，握手唯是悲。",
            "所寄莫复弃，愿见长相思。"
        ],
        "notes": "",
        "id": "56d4364e4f228eab7679fbbec539418c"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "种树",
        "preface": "",
        "paragraphs": [
            "一树新栽益四邻，野夫如到旧山春。",
            "树成多是人先老，垂白看他攀折人。"
        ],
        "notes": "",
        "id": "36557da059f13efd4c9655dc2cafcf35"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "哭李暹",
        "preface": "",
        "paragraphs": [
            "驱马街中哭送君，灵车碾雪隔城闻。",
            "唯有山僧与樵客，共舁孤榇入幽坟。"
        ],
        "notes": "",
        "id": "b3160993cfbf9b414ddae1f0231e3685"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "古挽歌 一",
        "preface": "",
        "paragraphs": [
            "双辙出郭门，绵绵东西道。",
            "送死多于生，几人得终老。",
            "见此切肺肝，不如归山好。",
            "不闻哀哭声，默默安怀抱。",
            "时尽从物化，又免生忧扰。",
            "世间寿者稀，尽为悲伤恼。"
        ],
        "notes": "",
        "id": "d6eed1ada6cdfe8d2212e9a2c45826e1"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "古挽歌 二",
        "preface": "",
        "paragraphs": [
            "送哭谁家车，灵旛紫带长。",
            "青童抱何物，明月与香囊。",
            "可惜罗衣色，看舁入水泉。",
            "莫愁埏道暗，烧漆得千年。"
        ],
        "notes": "",
        "id": "4b5f208aae7faa6c940e565351b162fc"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "古挽歌 三",
        "preface": "",
        "paragraphs": [
            "阴风吹黄蒿，挽歌度秋水。",
            "车马却归城，孤坟月明里。"
        ],
        "notes": "",
        "id": "d76df1999ccbbc4659ebb583e6156457"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "悼孩子",
        "preface": "",
        "paragraphs": [
            "年长始一男，心亦颇自娱。",
            "生来岁未周，奄然却归无。",
            "裸送不以衣，瘗埋于中衢。",
            "乳母抱出门，所生亦随呼。",
            "婴孩无哭仪，礼经不可逾。",
            "亲戚相问时，抑悲空叹吁。",
            "襁褓在旧床，每见立踟蹰。",
            "静思益伤情，畏老为独夫。"
        ],
        "notes": "",
        "id": "f2627a80e06a80b78dc154da30e36f6b"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "别旧山",
        "preface": "",
        "paragraphs": [
            "旧伴同游尽却回，云中独宿守花开。",
            "自是去人身渐老，暮山流水任东来。"
        ],
        "notes": "",
        "id": "00c62f4388ac545d7b23d5b6d701ce6d"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "寄周恽",
        "preface": "",
        "paragraphs": [
            "家在荒陂长似秋，蓼花芹叶水虫幽。",
            "去年相伴寻山客，明月今宵何处游。"
        ],
        "notes": "",
        "id": "87b303a1983f1d13faf62efdb883ca65"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "野田行",
        "preface": "",
        "paragraphs": [
            "日暮出古城，野田何茫茫。",
            "寒狐上孤冢，鬼火烧白杨。",
            "昔人未为泉下客，若到此中还断肠。"
        ],
        "notes": "",
        "id": "9112db36aa2643c5eb44c1ab38db6419"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "塞上曲",
        "preface": "",
        "paragraphs": [
            "行人朝走马，直走蓟城傍。",
            "蓟城通汉北，万里别吴乡。",
            "海上一烽火，沙中百战场。",
            "军书发上郡，春色度河阳。",
            "袅袅汉宫柳，青青胡地桑。",
            "琵琶出塞曲，横笛断君肠。"
        ],
        "notes": "",
        "id": "6ebcbbd93c4baa77876cfd0c4ac58d50"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "襄阳寒食",
        "preface": "",
        "paragraphs": [
            "烟水初销见万家，东风吹柳万条斜。",
            "大堤欲上谁相伴，马踏春泥半是花。"
        ],
        "notes": "",
        "id": "3c7c82d35642f59b06a53c844aff6488"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "泛舟入后谿",
        "preface": "",
        "paragraphs": [
            "雨余芳草净沙尘，水绿沙平一带春。",
            "唯有啼鹃似留客，桃花深处更无人。"
        ],
        "notes": "",
        "id": "2081718da48c3635e561e3723b5976ad"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "曾读列仙王母传，九天未胜此中游。"
        ],
        "notes": "",
        "id": "a839118ce0d59a911c8859d7d10d54a6"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "过绣林（句）",
        "preface": "",
        "paragraphs": [
            "绣林直照刘郎浦，铺碛女臯。",
            "（《舆地纪胜》六五《江陵府》）。"
        ],
        "notes": "",
        "id": "28d8f3e70413ada87fb26eb6a25615d5"
    }
]