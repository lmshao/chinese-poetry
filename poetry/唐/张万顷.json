[
    {
        "author": "张万顷",
        "dynasty": "唐",
        "type": "诗",
        "rhythmic": "",
        "title": "东溪待苏户曹不至",
        "preface": "",
        "paragraphs": [
            "洛阳城东伊水西，千花万竹使人迷。",
            "台上柳枝临岸低，门前荷叶与桥齐。",
            "日暮待君君不见，长风吹雨过青溪。"
        ],
        "notes": "",
        "id": "d04d971a53da4f7423a5fba54456fbd9"
    },
    {
        "author": "张万顷",
        "dynasty": "唐",
        "type": "诗",
        "rhythmic": "",
        "title": "登天目山下作",
        "preface": "",
        "paragraphs": [
            "去岁离秦望，今冬使楚关。",
            "泪添天目水，发变海头山。",
            "别母乌南逝，辞兄雁北还。",
            "宦游偏不乐，长为忆慈颜。"
        ],
        "notes": "",
        "id": "1b557ed770b5b98bf2ab5d3dc7e63d31"
    },
    {
        "author": "张万顷",
        "dynasty": "唐",
        "type": "诗",
        "rhythmic": "",
        "title": "送裴少府",
        "preface": "",
        "paragraphs": [
            "夕膳望东周，晨装不少留。",
            "酒中同乐事，关外越离忧。",
            "座湿秦山雨，庭寒渭水秋。",
            "何当鹰隼击，来拂故林游。"
        ],
        "notes": "",
        "id": "6fb670ed3ba5b8a5560487d7779563b1"
    }
]