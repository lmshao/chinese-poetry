[
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "相和歌辞 王昭君",
        "preface": "",
        "paragraphs": [
            "玉关春色晚，金河路几千。",
            "琴悲桂条上，笛怨柳花前。",
            "雾掩临妆月，风惊入鬓蝉。",
            "缄书待还使，泪尽白云天。"
        ],
        "notes": "",
        "id": "8c9df449dc3c9efa17ae008567e88caa"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "奉和过旧宅应制",
        "preface": "",
        "paragraphs": [
            "石关清晚夏，璇舆御早秋。",
            "神麾飏珠雨，仙吹响飞流。",
            "沛水祥云泛，宛郊瑞气浮。",
            "大风迎汉筑，藂烟入舜球。",
            "翠梧临凤邸，滋兰带鹤舟。",
            "偃伯歌玄化，扈跸颂王游。",
            "遗簪谬昭奖，珥笔荷恩休。"
        ],
        "notes": "",
        "id": "71894c5c1ee4f810006d9891b0314ede"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "早春桂林殿应诏",
        "preface": "",
        "paragraphs": [
            "步辇出披香，清歌临太液。",
            "晓树流莺满，春堤芳草积。",
            "风光翻露文，雪华上空碧。",
            "花蝶来未已，山光暧将夕。"
        ],
        "notes": "",
        "id": "2a7377abd14f63833ae35547c5c0ee4f"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "安德山池宴集",
        "preface": "",
        "paragraphs": [
            "上路抵平津，后堂罗荐陈。",
            "缔交开狎赏，丽席展芳辰。",
            "密树风烟积，回塘荷芰新。",
            "雨霁虹桥晚，花落凤台春。",
            "翠钗低舞席，文杏散歌尘。",
            "方惜流觞满，夕鸟已城𬮱。"
        ],
        "notes": "",
        "id": "d3b425e6d47be08162fe6ca1edf61a1a"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "酬薛舍人万年宫晚景寓直怀友",
        "preface": "",
        "paragraphs": [
            "奕奕九成台，窈窕绝尘埃。",
            "苍苍万年树，玲珑下冥雾。",
            "池色摇晚空，岩花歛余煦。",
            "清切丹禁静，浩荡文河注。",
            "留连穷胜托，夙期暌善谑。",
            "东望安仁省，西临子云阁。",
            "长啸披烟霞，高步寻兰若。",
            "金狄掩通门，雕鞍归骑喧。",
            "燕姝对明月，荆艳促芳尊。",
            "别有青山路，策杖访王孙。"
        ],
        "notes": "",
        "id": "715d9d1d64bdb991513d6e08d265d2f0"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "奉和颍川公秋夜",
        "preface": "",
        "paragraphs": [
            "泬寥空色远，芸黄凄序变。",
            "涸浦落遵鸿，长飙送巢燕。",
            "千秋流夕景，万籁含宵唤。",
            "峻雉聆金柝，层台切银箭。"
        ],
        "notes": "",
        "id": "7b976d98259d2cf764afdf67843e2e1b"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "谢都督挽歌",
        "preface": "",
        "paragraphs": [
            "漠漠佳城幽，苍苍松槚暮。",
            "鲁幕飘欲卷，宛驷悲还顾。",
            "楚挽绕卢山，胡笳临武库。",
            "怅然郊原静，烟生归鸟度。"
        ],
        "notes": "",
        "id": "3e1b70da53d04c5a924567187808b8b4"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "八咏应制二首 一",
        "preface": "",
        "paragraphs": [
            "启重帷，重帷照文杏。",
            "翡翠藻轻花，流苏媚浮影。",
            "瑶笙燕始归，金堂露初晞。",
            "风随少女至，虹共美人归。",
            "罗荐已擘鸳鸯被，绮衣复有蒲萄带。",
            "残红艳粉映帘中，戏蝶流莺聚窗外。",
            "洛滨春雪回，巫峡暮云来。",
            "雪花飘玉辇，云光上璧台。",
            "共待新妆出，清歌送落梅。"
        ],
        "notes": "",
        "id": "57491ca580e2a1c3b1d28b4e5d90fcda"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "八咏应制二首 二",
        "preface": "",
        "paragraphs": [
            "入丛台，丛台裛春露。",
            "滴沥间深红，参差散轻素。",
            "妆蝶惊复聚，黄鹂飞且顾。",
            "攀折殊未已，复值惊飞起。",
            "送影舞衫前，飘香歌扇里。",
            "望望惜春晖，行行犹未归。",
            "暂得佳游趣，更愁花鸟稀。",
            "且学鸟声调凤管，方移花影入鸳机。"
        ],
        "notes": "",
        "id": "bb22bc50273deb2855f9d66a4e26731a"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "和太尉戏赠高阳公",
        "preface": "",
        "paragraphs": [
            "薰炉御史出神仙，云鞍羽盖下芝田。",
            "红尘正起浮桥路，青楼遥敞御沟前。",
            "倾城比态芳菲节，绝世相娇是六年。",
            "惯是洛滨要解珮，本是河间好数钱。",
            "翠钗照耀衔云发，玉步逶迤动罗袜。",
            "石榴绞带轻花转，桃枝绿扇微风发。",
            "无情拂袂欲留宾，讵恨深潭不可越。",
            "天津一别九秋长，岂若随闻三日香。",
            "南国自然胜掌上，东家复是忆王昌。"
        ],
        "notes": "",
        "id": "4800927661a8dbbdafc2be542703975b"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "王昭君",
        "preface": "",
        "paragraphs": [
            "玉关春色晚，金河路几千。",
            "琴悲桂条上，笛怨柳花前。",
            "雾掩临妆月，风惊入鬓蝉。",
            "缄书待还使，泪尽白云天。"
        ],
        "notes": "",
        "id": "8c9df449dc3c9efa17ae008567e88caa"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "咏雪应诏",
        "preface": "",
        "paragraphs": [
            "禁园凝朔气，瑞雪掩晨曦。",
            "花明栖凤阁，珠散影娥池。",
            "飘素迎歌上，翻光向舞移。",
            "幸因千里映，还绕万年枝。"
        ],
        "notes": "",
        "id": "20d1a964ab8e53932e149c3648ff2bb6"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "奉和山夜临秋",
        "preface": "",
        "paragraphs": [
            "殿帐清炎气，辇道含秋阴。",
            "凄风移汉筑，流水入虞琴。",
            "云飞送断雁，月上净疎林。",
            "滴沥露枝响，空蒙烟壑深。"
        ],
        "notes": "",
        "id": "1578cc26015ae1fe5e3c16633cd296b0"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "江王太妃挽歌",
        "preface": "",
        "paragraphs": [
            "黄鹤悲歌绝，椒花清颂余。",
            "埃凝写邻镜，网结和扉鱼。",
            "银消风烛尽，珠灭夜轮虚。",
            "别有南陵路，幽丛临叶疎。"
        ],
        "notes": "",
        "id": "4f92fbe6f5fe5a9720af5a2e98aa0aa1"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "故北平公挽歌",
        "preface": "",
        "paragraphs": [
            "木落园林旷，庭虚风露寒。",
            "北里清音绝，南陔芳草残。",
            "远气犹标劒，浮云尚写冠。",
            "寂寂琴台晚，秋阴入井干。"
        ],
        "notes": "",
        "id": "986d15006902b47bdcef28b2c15acfb9"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "高密长公主挽歌",
        "preface": "",
        "paragraphs": [
            "湘渚韬灵迹，娥台静瑞音。",
            "凤逐清箫远，鸾随幽镜沈。",
            "霜处华芙落，风前银烛侵。",
            "寂寞平阳宅，月冷洞房深。"
        ],
        "notes": "",
        "id": "e5b75af59fec8fdfdc0d213f042b61ba"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "咏画障",
        "preface": "",
        "paragraphs": [
            "芳晨丽日桃花浦，珠帘翠帐凤凰楼。",
            "蔡女菱歌移锦缆，燕姬春望上琼钩。",
            "新妆漏影浮轻扇，冶袖飘香入浅流。",
            "未减行雨荆台下，自比凌波洛浦游。"
        ],
        "notes": "",
        "id": "51e8550d732fb59b776e4c2d8cd49aaf"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "奉和秋日即目应制",
        "preface": "",
        "paragraphs": [
            "上苑通平乐，神池迩建章。",
            "楼台相掩映，城阙互相望。",
            "缇油泛行幔，箫吹转浮梁。",
            "晚云含朔气，斜照荡秋光。",
            "落叶飘蝉影，平流写雁行。",
            "槿散凌风缛，荷销裛露香。",
            "仙歌临枍诣，玄豫历长杨。",
            "归路乘明月，千门开未央。"
        ],
        "notes": "",
        "id": "ae5cad1e8d28c6bbf478c6c4ac4a1f5b"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "入朝洛堤步行",
        "preface": "",
        "paragraphs": [
            "脉脉广川流，驱马历长洲。",
            "鹊飞山月曙，蝉噪野风秋。"
        ],
        "notes": "",
        "id": "bf778848a44df4c2415afb6e162097a8"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "春日",
        "preface": "",
        "paragraphs": [
            "花轻蝶乱仙人杏，叶密莺啼帝女桑。",
            "飞云阁上春应至，明月楼中夜未央。"
        ],
        "notes": "",
        "id": "65cd3e1448f72769b66b327e7ec2def4"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "从驾闾山咏马",
        "preface": "",
        "paragraphs": [
            "桂香尘处减，练影月前空。",
            "定惑由关吏，徒嗟塞上翁。"
        ],
        "notes": "",
        "id": "1a233943486b1ee932cfe09d27a00c7d"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "曙色随行漏，早吹入繁笳。",
            "旗文萦桂叶，骑影拂桃华。",
            "碧潭写春照，青山笼雪花。",
            "池牑风月清，闲居游客情。",
            "兰泛樽中色，松今弦上声。"
        ],
        "notes": "",
        "id": "fa9bffab75a916618293814d9345b2e6"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "五言辽东侍宴山夜临秋同赋临韵应诏",
        "preface": "",
        "paragraphs": [
            "奉驾凌稽阜，同御掩□岑。",
            "肆赏乖濡足，穷览{忄口}（疑为「惕」字）干心。",
            "一德光神武，万象镜冲襟。",
            "御□辽山夕，凝麾溟海浔。",
            "帷殿（《初》作「殿帐」）清炎气，辇道含秋阴。",
            "凄风移汉筑，流水入虞琴。",
            "云飞送断鴈，月上净疎林。",
            "滴沥露枝响，空蒙烟壑深。",
            "抚躬谢仁智，泉石忝登临。",
            "信美陪仙跸，长歌[慰]（尉）陆沉。",
            "（见影日本藏唐卷子本《翰林学士集》，以《初学记》卷三引诗参校。",
            "）（按：《全唐诗》卷四十据《初学记》、《唐诗纪事》收入本诗，仅存「殿帐清炎气」以下八句。",
            "卷子本诗题下署：「秘书郎弘文馆直学士臣上官仪上。",
            "」）。"
        ],
        "notes": "",
        "id": "443310b9fa79d08248d0550bd6291993"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "五言奉和咏棋应诏 一",
        "preface": "",
        "paragraphs": [
            "宝局光仙岫，瑶棋掩帝台。",
            "图云双阵起，鴈写两行开。",
            "固节修常道，侵边慎祸胎。",
            "□□□储妙，空挹季长才。"
        ],
        "notes": "",
        "id": "3e2e425eb72da0c3c3eafcc4fb3979ff"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "五言奉和咏棋应诏 二",
        "preface": "",
        "paragraphs": [
            "定位资裨将，制变伫中权。",
            "重关□宿竝，六出带花圆。",
            "引寇疎疑绝，窥彊怯未前。",
            "金枰自韫粹，玉帐岂能传。",
            "（同前）（按：此二诗题下署：「起居郎弘文馆直学士臣□□□上。",
            "」姓名处适残缺。",
            "《文学遗产》一九八三年第二期刊张步云同志《唐代逸诗辑存》收作缺名诗。",
            "今考定应为上官仪作。",
            "《旧唐书》卷八十《上官仪传》云：「举进士。",
            "太宗闻其名，召授弘文馆直学士，累迁秘书郎。",
            "时太宗雅好属文，每遣仪视草，又多令继和，凡有宴集，仪尝预焉。",
            "俄又预撰《晋书》成，转起居郎，加级赐帛。",
            "」前诗署仪官为「秘书郎弘文馆直学士」，此作「起居郎弘文馆直学士」，正与本传相合。",
            "《晋书》撰成于贞观二十年，太宗幸辽东则为前一年事，时序亦合。",
            "二诗可确定为仪作。",
            "）。"
        ],
        "notes": "",
        "id": "741f9c3aa859cb14911ef6ff599818e2"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "五言春日侍宴望海应诏",
        "preface": "",
        "paragraphs": [
            "青丘横日域，碧海贯乾纲。",
            "奇怪储神府，朝宗擅谷王。",
            "灵官耀三岳，仙槎泛□□。",
            "蜃楼朝气上，鸡树早花芳。",
            "别岛春潮𫘝，连汀宿雾长。",
            "惊湍荡云色，沓浪倒霞光。",
            "宸行肃辽隧，降望临归塘。",
            "夹林朱鹭澈，分空翠凤翔。",
            "凭深体妫后，徒御叶周王。",
            "游圣沾玄泽，讵假濯沧浪。",
            "（同前）。"
        ],
        "notes": "",
        "id": "17556d5560869be33c5026aa57a536e6"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "五言奉和行经破薛举战地应诏",
        "preface": "",
        "paragraphs": [
            "策星暎霄极，飞鸿浃地区。",
            "鲔水腾周驾，涿鹿惊轩弧。",
            "荣河开秘篆，柳谷荐灵符。",
            "天游御长策，侮食被来苏。",
            "秋原怀八阵，武校烛三駈。",
            "投石堙旧垒，削树委荒途。",
            "□野惊[宵]（霄）燐，颓墉噪晚乌。",
            "毒泾晦凉雨，塞井蔽荒芜。",
            "冲情朗金镜，睿藻邃玄珠。",
            "□恩奉御什，抚己滥齐竽。",
            "（同前）。"
        ],
        "notes": "",
        "id": "db098455713772ff4520a1452909b549"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "五言侍宴延庆殿同赋别离得凌霜雁应诏",
        "preface": "",
        "paragraphs": [
            "凉沙起关塞，候雁下江干。",
            "流声度迥月，浮影入长澜。",
            "系书天路远，避缴晓风寒。",
            "□□□□曲，先惊霜翮残。",
            "（同前）（按：以上三诗皆署「秘书郎弘文馆直学士臣上官仪上」。",
            "张步云《唐代逸诗辑存》收以上三诗。",
            "）。"
        ],
        "notes": "",
        "id": "5d7e11e326798a951aa5748da67e810a"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "假作屏风诗",
        "preface": "",
        "paragraphs": [
            "绿叶霜中夏，红花雪里春。",
            "去马不移迹（《诗格》作「足」），来车岂动轮（《诗格》作「尘」）。",
            "（此首为直言志）。"
        ],
        "notes": "",
        "id": "3c85b0db688a02c59f2cf9f28acb0790"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "假作赠别诗",
        "preface": "",
        "paragraphs": [
            "离情弦上急（《诗格》作「怨」），别曲雁边嘶。",
            "低云百种（一作「千过」）郁，垂露几（一作「千」）行啼。",
            "（此诗为比附志）。"
        ],
        "notes": "",
        "id": "ba40f1287a5d89a3c6f380646de779f3"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "假作幽兰诗",
        "preface": "",
        "paragraphs": [
            "日月虽不照，馨香（一作「多」）要自丰。",
            "有怨生幽地，无由（《诗格》作「情」）逐远风。",
            "（此首为寄怀志）。"
        ],
        "notes": "",
        "id": "fbe7f463daff6a696eafb4084351eb43"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "假作赋得鲁司寇诗",
        "preface": "",
        "paragraphs": [
            "隐见通荣辱，行藏备卷舒。",
            "避席谈曾子，趋庭诲伯鱼。",
            "（此首为起赋志）。"
        ],
        "notes": "",
        "id": "055926e21d745aa04d13d98498f6d07b"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "假作田家诗",
        "preface": "",
        "paragraphs": [
            "有意嫌千石，无心羡九卿。",
            "且悦丘园好（《诗格》作「死」），何论冠盖生（《诗格》作「未甘冠盖荣」）。",
            "（此首为贬毁志）。"
        ],
        "notes": "",
        "id": "4bab9b1127acae5e3689f6a38ca8c875"
    },
    {
        "author": "上官仪",
        "dynasty": "唐",
        "type": "诗",
        "rhythmic": "",
        "title": "假作美人诗",
        "preface": "",
        "paragraphs": [
            "宋腊何须说，虞姬未足谈。",
            "颊态花翻愧，眉成月倒悬（《诗格》作「妆罢花更丑，眉成月对愁」。",
            "此首为赞誉志。",
            "以上六首皆见《文镜秘府论》地卷《六志》引上官仪《笔札华梁》。",
            "《吟窗杂录》卷一引托名魏文帝《诗格》每首各引二句。",
            "）（按：《文镜秘府论》原注「《笔札》略同」，《笔札》即指《笔札华梁》。",
            "王梦鸥《唐初诗学著述考》考证伪题魏文帝《诗格》，实即《笔札华梁》之删节本，又谓「其『假作某诗』云云，其诗疑即上官仪诗」。",
            "王利器《文镜秘府论校注》云：「盖无适例，故尔假作也。",
            "」今据以收归上官仪名下。",
            "）。"
        ],
        "notes": "",
        "id": "7b46005415a56fcefbb58ec38c8d5744"
    }
]