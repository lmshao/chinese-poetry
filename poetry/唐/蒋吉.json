[
    {
        "author": "蒋吉",
        "dynasty": "唐",
        "type": "诗",
        "rhythmic": "",
        "title": "石城",
        "preface": "",
        "paragraphs": [
            "系缆石城下，恣吟怀暂开。",
            "江人桡艇子，将谓莫愁来。"
        ],
        "notes": "",
        "id": "14884820299e63b1fe9cb822ba2acb7c"
    },
    {
        "author": "蒋吉",
        "dynasty": "唐",
        "type": "诗",
        "rhythmic": "",
        "title": "汉东道中",
        "preface": "",
        "paragraphs": [
            "九十九冈遥，天寒雪未消。",
            "羸童牵瘦马，不敢过危桥。"
        ],
        "notes": "",
        "id": "7a25ada41b95421b4a9e61a8ea03597f"
    },
    {
        "author": "蒋吉",
        "dynasty": "唐",
        "type": "诗",
        "rhythmic": "",
        "title": "高溪有怀",
        "preface": "",
        "paragraphs": [
            "驻马高溪侧，旅人千里情。",
            "雁山山下水，还作此泉声。"
        ],
        "notes": "",
        "id": "f55bee7bd56c8075d29a57d589945e06"
    },
    {
        "author": "蒋吉",
        "dynasty": "唐",
        "type": "诗",
        "rhythmic": "",
        "title": "寄进士贾希",
        "preface": "",
        "paragraphs": [
            "恨苦泪不落，耿然东北心。",
            "空囊与瘦马，羁绁意应深。"
        ],
        "notes": "",
        "id": "8b56d1ca1cface69c9c5937320c16bdd"
    },
    {
        "author": "蒋吉",
        "dynasty": "唐",
        "type": "诗",
        "rhythmic": "",
        "title": "出塞",
        "preface": "",
        "paragraphs": [
            "瘦马羸童行背秦，暮鸦撩乱入残云。",
            "北风吹起寒营角，直至榆关人尽闻。"
        ],
        "notes": "",
        "id": "8f015eda344b00d56ddd469cdf647e56"
    },
    {
        "author": "蒋吉",
        "dynasty": "唐",
        "type": "诗",
        "rhythmic": "",
        "title": "旅泊",
        "preface": "",
        "paragraphs": [
            "霜月正高鹦鹉洲，美人清唱发红楼。",
            "乡心暗逐秋江水，直到吴山脚下流。"
        ],
        "notes": "",
        "id": "fdac166aaeb299fe698925316cac9ca8"
    },
    {
        "author": "蒋吉",
        "dynasty": "唐",
        "type": "诗",
        "rhythmic": "",
        "title": "次青云驿",
        "preface": "",
        "paragraphs": [
            "马转栎林山鸟飞，商溪流水背残晖。",
            "行人几在青云路，底事风尘犹满衣。"
        ],
        "notes": "",
        "id": "9efbebd2ae3eaf86bc36f25423856513"
    },
    {
        "author": "蒋吉",
        "dynasty": "唐",
        "type": "诗",
        "rhythmic": "",
        "title": "大庾驿有怀",
        "preface": "",
        "paragraphs": [
            "一囊书重百余斤，邮吏宁知去计贫。",
            "莫讶偏吟望乡句，明朝便见岭南人。"
        ],
        "notes": "",
        "id": "17ec4fcbf9c603c4b2e9c1bee748f07d"
    },
    {
        "author": "蒋吉",
        "dynasty": "唐",
        "type": "诗",
        "rhythmic": "",
        "title": "题商山修路僧院",
        "preface": "",
        "paragraphs": [
            "此地修行山几枯，草堂生计只缾盂。",
            "支郎既解除艰险，试看人心平得无。"
        ],
        "notes": "",
        "id": "b7583ae97ddd1088f2daf351f7ac551e"
    },
    {
        "author": "蒋吉",
        "dynasty": "唐",
        "type": "诗",
        "rhythmic": "",
        "title": "题长安僧院",
        "preface": "",
        "paragraphs": [
            "出门争走九衢尘，总是浮生不了身。",
            "惟有水田衣下客，大家忙处作闲人。"
        ],
        "notes": "",
        "id": "ba7786b844e8da664eb35115324b2b10"
    },
    {
        "author": "蒋吉",
        "dynasty": "唐",
        "type": "诗",
        "rhythmic": "",
        "title": "次商于感旧寄卢中丞",
        "preface": "",
        "paragraphs": [
            "昔年簪组隘丘门，今日旌幢一院存。",
            "何事商于泪如雨，小儒偏受陆家恩。"
        ],
        "notes": "",
        "id": "f1224e43f96251d7e47857bed9ab819d"
    },
    {
        "author": "蒋吉",
        "dynasty": "唐",
        "type": "诗",
        "rhythmic": "",
        "title": "樵翁",
        "preface": "",
        "paragraphs": [
            "独入深山信脚行，惯当䝙虎不曾惊。",
            "路傍花发无心看，惟见枯枝刮眼明。"
        ],
        "notes": "",
        "id": "ceb6f827ab7e13940da20a40cd250941"
    },
    {
        "author": "蒋吉",
        "dynasty": "唐",
        "type": "诗",
        "rhythmic": "",
        "title": "四老庙",
        "preface": "",
        "paragraphs": [
            "无端舍钓学干名，不得溪山养性情。",
            "自省此身非达者，今朝羞拜四先生。"
        ],
        "notes": "",
        "id": "acf05873796d66506eef6dd79fc653ea"
    },
    {
        "author": "蒋吉",
        "dynasty": "唐",
        "type": "诗",
        "rhythmic": "",
        "title": "昭君冢",
        "preface": "",
        "paragraphs": [
            "曾为汉帝眼中人，今作狂胡陌上尘。",
            "身死不知多少载，冢花犹带洛阳春。"
        ],
        "notes": "",
        "id": "c982903fba1914659d2a8ab81ae3e97e"
    },
    {
        "author": "蒋吉",
        "dynasty": "唐",
        "type": "诗",
        "rhythmic": "",
        "title": "闻歌竹枝",
        "preface": "",
        "paragraphs": [
            "巡隄听唱竹枝词，正是月高风静时。",
            "独向东南人不会，弟兄俱在楚江湄。"
        ],
        "notes": "",
        "id": "e8a3ed0bf17101aeed47e979a315393f"
    }
]