[
    {
        "author": "马湘",
        "dynasty": "唐",
        "type": "诗",
        "rhythmic": "",
        "title": "登杭州秦望山",
        "preface": "",
        "paragraphs": [
            "太乙初分何处寻，空留历数变人心。",
            "九天日月移朝暮，万里山川换古今。",
            "风动水光吞远峤，雨添岚气没高林。",
            "秦皇谩作驱山计，沧海茫茫转更深。"
        ],
        "notes": "",
        "id": "06bf25535dce868ce5f8cdec0c676d4c"
    },
    {
        "author": "马湘",
        "dynasty": "唐",
        "type": "诗",
        "rhythmic": "",
        "title": "题龙兴观壁",
        "preface": "",
        "paragraphs": [
            "世有无穷事，生知遂百春。",
            "问程方外路，宜是上清人。"
        ],
        "notes": "",
        "id": "411694f8ecbc5b59e128cb9fcd426f0b"
    },
    {
        "author": "马湘",
        "dynasty": "唐",
        "type": "诗",
        "rhythmic": "",
        "title": "又诗一首",
        "preface": "",
        "paragraphs": [
            "昔日曾随魏伯阳，无端醉卧紫金床。",
            "东君谓我多情赖，罚向人间作酒狂。"
        ],
        "notes": "",
        "id": "964c571983231b55d86a26a77b7a5f26"
    },
    {
        "author": "马湘",
        "dynasty": "唐",
        "type": "诗",
        "rhythmic": "",
        "title": "又诗二首 一",
        "preface": "",
        "paragraphs": [
            "省悟前非一息间，更抛闲事弃尘寰。",
            "徒夸美酒如琼液，休恋娇娥似玉颜。",
            "含笑谩教情面厚，多愁还使鬓毛斑。",
            "云中幸有堪归路，无限青山是我山。"
        ],
        "notes": "",
        "id": "39fa638f86f33b95d5f66ea71dd69b1f"
    },
    {
        "author": "马湘",
        "dynasty": "唐",
        "type": "诗",
        "rhythmic": "",
        "title": "又诗二首 二",
        "preface": "",
        "paragraphs": [
            "何用烧丹学驻颜，闹非城市静非山。",
            "时人若觅长生药，对景无心是大还。"
        ],
        "notes": "",
        "id": "e40a5f36b6a0145a4912d24b8685a3e4"
    }
]