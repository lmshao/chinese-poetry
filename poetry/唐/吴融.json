[
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "杂曲歌辞 古别离",
        "preface": "",
        "paragraphs": [
            "紫燕黄鹄虽别离，一举千里何难追。",
            "犹闻啼风与叫月，流连断续令人悲。",
            "赋情更有深缱绻，碧甃千寻尚为浅。",
            "蟾蜍正向清夜流，蛱蝶须教堕丝罥。",
            "莫道断丝不可续，丹穴凤皇胶不远。",
            "草草通流水不回，海上两潮长不返。"
        ],
        "notes": "",
        "id": "50e7f5eceb1db095f0cab753780c08a7"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "杂曲歌辞 水调",
        "preface": "",
        "paragraphs": [
            "凿河千里走黄沙，浮殿西来动日华。",
            "可道新声是亡国，且贪惆怅后庭花。"
        ],
        "notes": "",
        "id": "0dc71a2fe37eaf69e810cbeb7ea58975"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "奉和御制",
        "preface": "",
        "paragraphs": [
            "岳寺清秋霁，宸游永日闲。",
            "霓旌森物外，凤吹落人间。",
            "玉漱穿城水，屏开对阙山。",
            "皆知圣情悦，丽藻洒芳兰。"
        ],
        "notes": "",
        "id": "b4a511158bde21dcb8507406bc6eff76"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "和集贤相公西溪侍宴观竞渡",
        "preface": "",
        "paragraphs": [
            "片水耸层桥，祥烟霭庆霄。",
            "昼花铺广宴，晴电闪飞桡。",
            "浪叠摇仙仗，风微定彩标。",
            "都人同盛观，不觉在行朝。"
        ],
        "notes": "",
        "id": "25e590774f5ef53630007ab7adf5812d"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "山居即事四首 一",
        "preface": "",
        "paragraphs": [
            "桂树秋来风满枝，碧岩归日免乖期。",
            "故人尽向蟾宫折，独我攀条欲寄谁。"
        ],
        "notes": "",
        "id": "7f9e9c341a6f7e0f8c5907a3573db0a3"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "山居即事四首 二",
        "preface": "",
        "paragraphs": [
            "不傲南窗且采樵，干松每带湿云烧。",
            "庖厨却得长兼味，三秀芝根五术苗。"
        ],
        "notes": "",
        "id": "f82f9ba024a1e68aa03ad7b898c2cad2"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "山居即事四首 三",
        "preface": "",
        "paragraphs": [
            "万事翛然只有棋，小轩高净簟凉时。",
            "阑珊半局和微醉，花落中庭树影移。"
        ],
        "notes": "",
        "id": "467c90c67c00a6c26acc20bda0c61659"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "山居即事四首 四",
        "preface": "",
        "paragraphs": [
            "无邻无里不成村，水曲云重掩石门。",
            "何用深求避秦客，吾家便是武陵源。"
        ],
        "notes": "",
        "id": "7bc91e706426b32ca6ef8933d981dd89"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "红白牡丹",
        "preface": "",
        "paragraphs": [
            "不必繁弦不必歌，静中相对更情多。",
            "殷鲜一半霞分绮，洁澈旁边月飐波。",
            "看久愿成庄叟梦，惜留须倩鲁阳戈。",
            "重来应共今来别，风堕香残衬绿莎。"
        ],
        "notes": "",
        "id": "56faab4e09de2e3cffc5bba83bf653b8"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "中秋陪熙用学士禁中玩月",
        "preface": "",
        "paragraphs": [
            "月圆年十二，秋半每多阴。",
            "此夕无纤霭，同君宿禁林。",
            "未高知海阔，当午见宫深。",
            "衣似繁霜透，身疑积水沈。",
            "遭逢陪侍辇，归去忆抽簪。",
            "太液池南岸，相期到晓吟。"
        ],
        "notes": "",
        "id": "f4e8c6d07f821487dba3bd3326ad11d4"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "题豪家故池",
        "preface": "",
        "paragraphs": [
            "岁久无泉引，春来仰雨流。",
            "萍枯黏朽槛，沙浅露沈舟。",
            "照影人何在，持竿客寄游。",
            "翛然兴废外，回首谢眠鸥。"
        ],
        "notes": "",
        "id": "79b3e922b3a4451b9f44d0633e3bed37"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "贱子曾尘国士知，登门倒屣忆当时。",
            "西州酌尽看花酒，东阁编成咏雪诗。",
            "莫道精灵无伯有，寻闻任侠报爰丝。",
            "乌衣旧宅犹能认，粉竹金松一两枝。"
        ],
        "notes": "",
        "id": "1511bdee15b90e10c2667cd03a1997da"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "渚宫立春书怀",
        "preface": "",
        "paragraphs": [
            "春候侵残腊，江芜绿已齐。",
            "风高莺啭澁，雨密鴈飞低。",
            "向日心须在，归朝路欲迷。",
            "近闻惊御火，犹及灞陵西。"
        ],
        "notes": "",
        "id": "184f34e67bcb52c2ef43aa6a880a6886"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "闻李翰林游池上有寄",
        "preface": "",
        "paragraphs": [
            "花飞絮落水和流，玉署词臣奉诏游。",
            "四面看人随画鹢，中流合乐起眠鸥。",
            "皇恩自抱丹心报，清颂谁将白雪酬。",
            "不为禁钟催入宿，前峰月上未回舟。"
        ],
        "notes": "",
        "id": "872c2dc3095010394c6aa18a5f3b602f"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "谷口寓居偶题",
        "preface": "",
        "paragraphs": [
            "涔涔病骨怯朝天，谷口归来取性眠。",
            "峭壁削成开画障，急溪飞下咽繁弦。",
            "不能尘土争闲事，且放形神学散仙。"
        ],
        "notes": "",
        "id": "86956b3ea3be56d074ae8d49f33aea70"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "无题",
        "preface": "",
        "paragraphs": [
            "万态千端一瞬中，沁园芜没伫秋风。",
            "䴔䴖夜警池塘冷，蝙蝠昼飞楼阁空。",
            "粉貌早闻残洛市，箫声犹自傍秦宫。",
            "今朝陌上相非者，曾此歌钟几醉同。"
        ],
        "notes": "",
        "id": "6cc2ff5a8c6932b45e03fcdca348fca5"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "赋雪",
        "preface": "",
        "paragraphs": [
            "一夜阴风度，平明颢气交。",
            "未知融结判，唯见混茫包。",
            "路莫藏行迹，林难出树梢。",
            "气应封兽穴，险必堕禽巢。",
            "影密灯回照，声繁竹送敲。",
            "玩宜苏让点，飡称蜜匀抄。",
            "结冻防鱼跃，黏沙费马跑。",
            "炉寒资𦶟荻，屋暖赖编茅。",
            "远不分山叠，低宜失地坳。",
            "阑干高百尺，新霁若为抛。"
        ],
        "notes": "",
        "id": "22e53fb8d4b5be5bfeac5330d190cacf"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "寄僧",
        "preface": "",
        "paragraphs": [
            "柳拂池光一点清，紫方袍袖杖藜行。",
            "偶传新句来中禁，谁把闲书寄上卿。",
            "锡倚山根重藓破，棋敲石面碎云生。",
            "应怜正视淮王诏，不识东林物外情。"
        ],
        "notes": "",
        "id": "42d8c1a5eeffc2f81447f7186c5dce6a"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "酬僧",
        "preface": "",
        "paragraphs": [
            "吾师既续惠休才，况值高秋万象开。",
            "吟处远峰横落照，定中黄叶下青苔。",
            "双林不见金兰久，丹楚空翻组绣来。",
            "闻说近郊寒尚绿，登临应待一追陪。"
        ],
        "notes": "",
        "id": "034da923a98dca185cec7d9deb3fe28c"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "题延寿坊东南角古池",
        "preface": "",
        "paragraphs": [
            "蔓草萧森曲岸摧，水笼沙浅露莓苔。",
            "更无蔟蔟红妆点，犹有双双翠羽来。",
            "雨细几逢耕犊去，日斜时见钓人回。",
            "繁华自古皆相似，金谷荒园土一堆。"
        ],
        "notes": "",
        "id": "d56bf0604491880ae166228c6c6737da"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "登鹳雀楼",
        "preface": "",
        "paragraphs": [
            "鸟在林梢脚底看，夕阳无际戍烟残。",
            "冻开河水奔浑急，雪洗条山错落寒。",
            "始为一名抛故国，近因多难怕长安。",
            "祖鞭掉折徒为尔，赢得云溪负钓竿。"
        ],
        "notes": "",
        "id": "530bbea3fe0460b69e92683a209daa84"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "和峡州冯使君题所居",
        "preface": "",
        "paragraphs": [
            "三年拔薤成仁政，一日诛茅葺所居。",
            "晓岫近排吟阁冷，夜江遥响寝堂虚。",
            "唯怀避地逃多难，不羡朝天卧直庐。",
            "记得街西邻舍否，投荒南去五千余。"
        ],
        "notes": "",
        "id": "07ac072fd084e27c0000c17dd25792e2"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "秋日感事",
        "preface": "",
        "paragraphs": [
            "一叶飘然夕照沈，世间何事不经心。",
            "几人欲话云台峻，独我方探禹穴深。",
            "鸡檄固应无下策，鹤书还要问中林。",
            "自怜情为多忧动，不为西风白露吟。"
        ],
        "notes": "",
        "id": "3d6b6671cae0647b8293730fd82d4890"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "莺",
        "preface": "",
        "paragraphs": [
            "日落林西鸟未知，自先飞上最高枝。",
            "千啼万语不离恨，已去又来如有期。",
            "惯识江南春早处，长惊蓟北梦回时。",
            "谢家园里成吟久，只欠池塘一句诗。"
        ],
        "notes": "",
        "id": "bcc865e4c6c881c64bfb4633fc22df6b"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "次韵和王员外杂游四韵",
        "preface": "",
        "paragraphs": [
            "一分难减亦难加，得似溪头浣越纱。",
            "两桨惯邀催去艇，七香曾占取来车。",
            "黄昏忽堕当楼月，清晓休开满镜花。",
            "谁见玉郎肠断处，露床风簟半欹斜。"
        ],
        "notes": "",
        "id": "d31118d0ecbcf5961fd36fde0a33a62a"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "秋事",
        "preface": "",
        "paragraphs": [
            "江天暑气自凉清，物候须知一雨成。",
            "松竹健来唯欠语，蕙兰衰去始多情。",
            "他年拟献书空在，此日知机意尽平。",
            "更欲轻桡放烟浪，苇花深处睡秋声。"
        ],
        "notes": "",
        "id": "13d1b7883cdf25129457ae090b94e8d0"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "和陆拾遗题谏院松",
        "preface": "",
        "paragraphs": [
            "落落孤松何处寻，月华西畔结根深。",
            "晓含仙掌三清露，晚上宫墙百雉阴。",
            "野鹤不归应有怨，白云高去太无心。",
            "碧岩秋涧休相望，捧日元须在禁林。"
        ],
        "notes": "",
        "id": "f19397c054ff204c4be4006990222aa1"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "题杨子津亭",
        "preface": "",
        "paragraphs": [
            "杨子江津十四经，纪行文字徧长亭。",
            "惊人旅鬓斩新白，无事海门依旧青。",
            "前路莫知霜凛凛，故乡何处鴈冥冥。",
            "可怜不识生离者，数点渔帆落暮汀。"
        ],
        "notes": "",
        "id": "31edff843af405755dce33c9877f869b"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "闲望",
        "preface": "",
        "paragraphs": [
            "三点五点映山雨，一枝两枝临水花。",
            "蛱蝶狂飞掠芳草，鸳鸯稳睡翘暖沙。",
            "阙下新居成别业，江南旧隐是谁家。",
            "东迁西去俱无计，却羡暝归林上鸦。"
        ],
        "notes": "",
        "id": "a7c15000b6c192ba8e5e654e85fb620f"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "雪后过昭应",
        "preface": "",
        "paragraphs": [
            "路过章台气象宽，九重城阙在云端。",
            "烟含上苑沈沈紫，雪露南山悚悚寒。",
            "绮陌已堪骑宝马，绿芜行即弹金丸。",
            "灞川南北真图画，更待残阳一望看。"
        ],
        "notes": "",
        "id": "6f463e13f404b5d39af01c4bf48e2b6c"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "商人",
        "preface": "",
        "paragraphs": [
            "百尺竿头五两斜，此生何处不为家。",
            "北抛衡岳南过鴈，朝发襄阳暮看花。",
            "蹭蹬也应无陆地，团圆应觉有天涯。",
            "随风逐浪年年别，却笑如期八月槎。"
        ],
        "notes": "",
        "id": "b0fc53c5934a8173a9d91af3900452c6"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "岐下闻杜鹃",
        "preface": "",
        "paragraphs": [
            "化去蛮乡北，飞来渭水西。",
            "为多亡国恨，不忍故山啼。",
            "怨已惊秦凤，灵应识汉鸡。",
            "数声烟漠漠，余思草萋萋。",
            "楼迥波无际，林昏日又低。",
            "如何不肠断，家近五云溪。"
        ],
        "notes": "",
        "id": "73f576d560403fcb9a29b6bfd3cd057f"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "雨后闻思归乐二首 一",
        "preface": "",
        "paragraphs": [
            "山禽连夜叫，兼雨未尝休。",
            "尽道思归乐，应多离别愁。",
            "我家方旅食，故国在沧洲。",
            "闻此不能寐，青灯茆屋幽。"
        ],
        "notes": "",
        "id": "640bb7376c88d4654d7f8039ce782971"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "雨后闻思归乐二首 二",
        "preface": "",
        "paragraphs": [
            "一夜鸟飞鸣，关关彻五更。",
            "似因归路隔，长使别魂惊。",
            "未省愁雨暗，就中伤月明。",
            "须知越吟客，欹枕不胜情。"
        ],
        "notes": "",
        "id": "4cd25c29f7371b86068f509d20821e88"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "中夜闻啼禽",
        "preface": "",
        "paragraphs": [
            "漠漠苍苍未五更，宿禽何处两三声。",
            "若非西涧回波触，即是南塘急雨惊。",
            "金屋独眠堪寄恨，商陵永诀更牵情。",
            "此时归梦随肠断，半壁残灯闪闪明。"
        ],
        "notes": "",
        "id": "b3b1e333fc5ca031514fd274d75a7f77"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "灵池县见早梅",
        "preface": "",
        "paragraphs": [
            "小园晴日见寒梅，一寸乡心万里回。",
            "春日暖时抛笠泽，战尘飞处上琴台。",
            "栖身未识登龙地，落笔元非倚马才。",
            "待勒燕然归未得，雪枝南畔少徘徊。"
        ],
        "notes": "",
        "id": "fab9a846a38099a4dcd465f46d759b58"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "野庙",
        "preface": "",
        "paragraphs": [
            "古原荒庙揜莓苔，何处喧喧鼓笛来。",
            "日暮鸟归人散尽，野风吹起纸钱灰。"
        ],
        "notes": "",
        "id": "7ea4e988dd51ff49acef6aa3687eb9f0"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "闲书",
        "preface": "",
        "paragraphs": [
            "接鹭陪鸾漫得群，未如高卧紫溪云。",
            "晋阳起义寻常见，湖口屯营取次闻。",
            "大底鹪鹏须自适，何尝玉石不同焚。",
            "回看带砺山河者，济得危时没旧勋。"
        ],
        "notes": "",
        "id": "90c8dd7dc6de6999ee3b9d3671d89699"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "寄贯休上人",
        "preface": "",
        "paragraphs": [
            "别来如梦亦如云，八字微言不复闻。",
            "世上浮沈应念我，笔端飞动只降君。",
            "几同江步吟秋霁，更忆山房语夜分。",
            "见拟沃州寻旧约，且教丹顶许为邻。"
        ],
        "notes": "",
        "id": "9cd0f07ec146158181a82f7a9f6f5128"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "书怀",
        "preface": "",
        "paragraphs": [
            "傍岩依树结簷楹，夏物萧疎景更清。",
            "滩响忽高何处雨，松阴自转远山晴。",
            "见多邻犬遥相认，来惯幽禽近不惊。",
            "争得便夸饶胜事，九衢尘里免劳生。"
        ],
        "notes": "",
        "id": "0a9aafdc1ea7d38724a4fca7cd7d7178"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "重阳日荆州作",
        "preface": "",
        "paragraphs": [
            "万里投荒已自哀，高秋寓目更徘徊。",
            "浊醪任冷难辞醉，黄菊因暄却未开。",
            "上国莫归戎马乱，故人何在塞鸿来。",
            "惊时感事俱无奈，不待残阳下楚台。"
        ],
        "notes": "",
        "id": "5b1f6ecedbc0e62a5d254bcee6af2862"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "寄贯休",
        "preface": "",
        "paragraphs": [
            "休公何处在，知我宦情无。",
            "已似冯唐老，方知武子愚。",
            "一身仍更病，双阙又须趋。",
            "若得重相见，冥心学半铢。"
        ],
        "notes": "",
        "id": "443e82ade9c7b309de8f58b82b41f552"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "秋日渚宫即事",
        "preface": "",
        "paragraphs": [
            "漠漠澹云烟，秋归泽国天。",
            "风高还促燕，雨细未妨蝉。",
            "静引荒城望，凉惊旅枕眠。",
            "更堪憔悴里，欲泛洞庭船。"
        ],
        "notes": "",
        "id": "6a3dcdc552137dcbace9ec36c989deb4"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "荆州寓居书怀",
        "preface": "",
        "paragraphs": [
            "一室四无邻，荒郊接古津。",
            "幽闲消俗态，摇落露家贫。",
            "绝迹思浮海，修书嬾寄秦。",
            "东西不复问，翻笑泣岐人。"
        ],
        "notes": "",
        "id": "2003bf4ca9404303f5b58f3db45f935f"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "和严谏议萧山庙十韵",
        "preface": "",
        "paragraphs": [
            "泽国瞻遗庙，云韶仰旧名。",
            "一隅连障影，千仞落泉声。",
            "老狖寻危栋，秋蛇束画楹。",
            "路长资税驾，岁俭绝丰盛。",
            "默默虽难测，昭昭本至平。",
            "岂知迁去客，自有复来兵。",
            "美舜歌徒作，欺尧犬正狞。",
            "近兼闻顺动，敢复怨徂征。",
            "日出天须霁，风休海自清。",
            "肺肠无处说，一为启聪明。"
        ],
        "notes": "",
        "id": "401360ec8723b58979ec1959e6e4eb69"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "松江晚泊",
        "preface": "",
        "paragraphs": [
            "树远天疑尽，江奔地欲随。",
            "孤帆落何处，残日更新离。",
            "客是凄凉本，情为系滞枝。",
            "寸肠无计免，应只楚猿知。"
        ],
        "notes": "",
        "id": "cd6057aa5dc5ee188d66b41efd105414"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "湖州溪楼书献郑员外",
        "preface": "",
        "paragraphs": [
            "危槛等飞樯，闲追晚际凉。",
            "青林上雨色，白鸟破溪光。",
            "目以高须极，心因静更伤。",
            "唯公旧相许，早晚侍长杨。"
        ],
        "notes": "",
        "id": "69da4767690c758bd7d822ce0cbfd51b"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "秋兴",
        "preface": "",
        "paragraphs": [
            "微雨过菰苇，野居生早凉。",
            "襟期渐萧洒，精爽欲飞扬。",
            "鱼买罾头活，酒沽船上香。",
            "不缘人不用，始道静胜忙。"
        ],
        "notes": "",
        "id": "d84f3207a8605b0a6d0e23848e848346"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "端居",
        "preface": "",
        "paragraphs": [
            "片雨过前汀，端居枕簟清。",
            "病魔随暑退，诗思傍凉生。",
            "别燕殷勤语，残蝉仿佛鸣。",
            "古来悲不尽，况我本多情。"
        ],
        "notes": "",
        "id": "e6bfa9e51cdbef4929fc23dbb1c725ef"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "途中",
        "preface": "",
        "paragraphs": [
            "一棹归何处，苍茫落照昏。",
            "无人应失路，有树始知春。",
            "湖岸春耕废，江城战鼓喧。",
            "儒冠解相悮，学劒尽乘轩。"
        ],
        "notes": "",
        "id": "b9b73e27f417666672b70cc933bdf27f"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "西陵夜居",
        "preface": "",
        "paragraphs": [
            "寒潮落远汀，暝色入柴扃。",
            "漏永沈沈静，灯孤的的清。",
            "林风移宿鸟，池雨定流萤。",
            "尽夜成愁绝，啼蛩莫近庭。"
        ],
        "notes": "",
        "id": "5ab921eff2c40328f586235924276c4a"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "燕雏",
        "preface": "",
        "paragraphs": [
            "掠水身犹重，偎风力尚微。",
            "瓦苔难定立，簷雨忽喧归。",
            "未识重溟远，先愁一叶飞。",
            "衔泥在他日，两两占春晖。"
        ],
        "notes": "",
        "id": "856f92a5a328f42fa7637ea9246315ad"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "新秋",
        "preface": "",
        "paragraphs": [
            "白发又经秋，端居海上洲。",
            "无机因事发，有涕为时流。",
            "新酒乘凉压，残碁隔夜收。",
            "公车无路入，同拜老闲侯。"
        ],
        "notes": "",
        "id": "f632f8b64297cc849af879e5873acb94"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "题越州法华寺",
        "preface": "",
        "paragraphs": [
            "寺在五峰阴，穿缘一径寻。",
            "云藏古殿暗，石护小房深。",
            "宿鸟连僧定，寒猨应客吟。",
            "上方应见海，月出试登临。"
        ],
        "notes": "",
        "id": "eb340ebd464830c8865a4c9af71adb67"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "寒食洛阳道",
        "preface": "",
        "paragraphs": [
            "路岐无乐处，时节倍思家。",
            "彩索飏轻吹，黄鹂啼落花。",
            "连乹驰宝马，历禄鬬香车。",
            "行客胜回首，看看春日斜。"
        ],
        "notes": "",
        "id": "4b0e4fb475819f22246488c1acd4cd64"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "忆事",
        "preface": "",
        "paragraphs": [
            "去年花下把金巵，曾赋杨花数句诗。",
            "回首朱门闭荒草，如今愁到牡丹时。"
        ],
        "notes": "",
        "id": "8a3f1da5c8c3716ce840d49e04b98c95"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "金陵遇悟空上人",
        "preface": "",
        "paragraphs": [
            "东阁无人事渺茫，老僧持钵过丹阳。",
            "十年栖止如何报，好与南谯剩炷香。"
        ],
        "notes": "",
        "id": "e28db916c7e7f3eff1f4d318f4583519"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "途中",
        "preface": "",
        "paragraphs": [
            "柳弱风长在，云轻雨易休。",
            "不劳芳草色，更惹夕阳愁。",
            "万里独归去，五陵无与游。"
        ],
        "notes": "",
        "id": "910306312a5d4a65be4fb11323251922"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "秋园",
        "preface": "",
        "paragraphs": [
            "始怜春草细霏霏，不觉秋来绿渐稀。",
            "惆怅撷芳人散尽，满园烟露蝶高飞。"
        ],
        "notes": "",
        "id": "dd128d7028bac2f91fe77d0994c60588"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "富春",
        "preface": "",
        "paragraphs": [
            "天下有水亦有山，富春山水非人寰。",
            "长川不是春来绿，千峰倒影落其间。"
        ],
        "notes": "",
        "id": "af00a7d0a030b3ddbe2652f4f45f2528"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "山居即事",
        "preface": "",
        "paragraphs": [
            "小亭前面接青崖，白石交加衬绿苔。",
            "日暮松声满阶砌，不关风雨鹤归来。"
        ],
        "notes": "",
        "id": "7db8643098a3107d55cc50cf97386082"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "寓言",
        "preface": "",
        "paragraphs": [
            "非明非暗朦朦月，不暖不寒慢慢风。",
            "独卧空床好天气，平生闲事到心中。"
        ],
        "notes": "",
        "id": "2e980082e23bd1fd6837cb54fce6b8ef"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "华清宫二首 一",
        "preface": "",
        "paragraphs": [
            "四郊飞雪暗云端，唯此宫中落旋干。",
            "绿树碧簷相掩映，无人知道外边寒。"
        ],
        "notes": "",
        "id": "04af46d728fe3400469029662a14f114"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "华清宫二首 二",
        "preface": "",
        "paragraphs": [
            "长生秘殿倚青苍，拟敌金庭不死乡。",
            "无奈逝川东去急，秦陵松柏满残阳。"
        ],
        "notes": "",
        "id": "009bbb52e58be087b0bda58db7be770c"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "过九成宫",
        "preface": "",
        "paragraphs": [
            "凤辇东归二百年，九成宫殿半荒阡。",
            "魏公碑字封苍藓，文帝泉声落野田。",
            "碧草断沾仙掌露，绿杨犹忆御炉烟。",
            "升平旧事无人说，万叠青山但一川。"
        ],
        "notes": "",
        "id": "000ed8020f9cc8a5236a35f379195ce1"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "出潼关",
        "preface": "",
        "paragraphs": [
            "重门随地险，一径入天开。",
            "华岳眼前尽，黄河脚底来。",
            "飞轩何满路，丹陛正求才。",
            "独我疎慵质，飘然又此回。"
        ],
        "notes": "",
        "id": "370d1d3cc26349412111d1640a807054"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "过丹阳",
        "preface": "",
        "paragraphs": [
            "云阳县郭半郊坰，风雨萧条万古情。",
            "山带梁朝陵路断，水连刘尹宅基平。",
            "桂枝自折思前代，藻鉴难逢耻后生。",
            "遗事满怀兼满目，不堪孤棹舣荒城。"
        ],
        "notes": "",
        "id": "cc2128f766bd963ded4d808ff3397014"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "和人题武城寺",
        "preface": "",
        "paragraphs": [
            "神清已觉三清近，目断仍劳万象牵。",
            "渭水远含秋草渡，汉陵高枕夕阳天。",
            "半岩云粉千竿竹，满寺风雷百尺泉。",
            "别有阑干压行路，看人尘土竟流年。"
        ],
        "notes": "",
        "id": "e06618b6e6f84f7ed821df42bcc1f0bc"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "长安里中闻猨",
        "preface": "",
        "paragraphs": [
            "夹巷重门似海深，楚猨争得此中吟。",
            "一声紫陌才回首，万里青山已到心。",
            "惯倚客船和雨听，可堪侯第见尘侵。",
            "无因永夜闻清啸，禁路人归月自沈。"
        ],
        "notes": "",
        "id": "82be9a304fba9f08cd0495023dbf4641"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "岐下闻子规",
        "preface": "",
        "paragraphs": [
            "劒阁西南远凤台，蜀魂何事此飞来。",
            "偶因陇树相迷至，唯恐边风却送回。",
            "只有花知啼血处，更无猨替断肠哀。",
            "谁怜越客曾闻处，月落江平晓雾开。"
        ],
        "notes": "",
        "id": "0016328be421efb042d70dc36aa702b9"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "敷水有丐者云是马侍中诸孙悯而有赠",
        "preface": "",
        "paragraphs": [
            "天地尘昏九鼎危，大貂曾出武侯师。",
            "一心忠赤山河见，百战功名日月知。",
            "旧宅已闻栽禁树，诸孙仍见丐征岐。",
            "而今不要教人识，正藉将军死鬬时。"
        ],
        "notes": "",
        "id": "91bdbe21ef61da40eefe8c1257184d59"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "还俗尼",
        "preface": "",
        "paragraphs": [
            "柳眉梅额倩妆新，笑脱袈裟得旧身。",
            "三峡却为行雨客，九天曾是散花人。",
            "空门付与悠悠梦，宝帐迎回暗暗春。",
            "寄语江南徐孝克，一生长短托清尘。"
        ],
        "notes": "",
        "id": "821f9e5e5f9a7087386ea63c88957444"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "彭门用兵后经汴路三首 一",
        "preface": "",
        "paragraphs": [
            "长亭一望一徘徊，千里关河百战来。",
            "细柳旧营犹鏁月，[祁]连新冢已封苔。",
            "霜凋绿野愁无际，烧接黄云惨不开。",
            "若比江南更牢落，子山词赋莫兴[哀]。"
        ],
        "notes": "",
        "id": "f77b442527be7237b96ae97af73d8335"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "彭门用兵后经汴路三首 二",
        "preface": "",
        "paragraphs": [
            "隋堤风物已凄凉，堤下仍多旧战塲。",
            "金镞有苔人拾得，芦花无主鸟衔将。",
            "秋声暗促河声急，野色遥连日色黄。",
            "独上寒城正愁绝，戍鼙惊起鴈行行。"
        ],
        "notes": "",
        "id": "98e4d8b0583e0e4d5b50334b43b9c617"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "彭门用兵后经汴路三首 三",
        "preface": "",
        "paragraphs": [
            "铁马云旗梦渺茫，东来无处不堪伤。",
            "风吹白草人行少，月落空城鬼啸长。",
            "一自纷争惊宇宙，可怜萧索绝烟光。",
            "曾为塞北闲游客，辽水天山未断肠。"
        ],
        "notes": "",
        "id": "69c981ad5a96c8acbc1f7f1a3ae8d254"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "寄殿院高侍御",
        "preface": "",
        "paragraphs": [
            "黄梅雨细羃长洲，柳密花疎水慢流。",
            "钓艇正寻逋客去，绣衣方结少年游。",
            "风前不肯看垂手，灯下还应惜裹头。",
            "一夜自怜无羽翼，独当何逊滴阶愁。"
        ],
        "notes": "",
        "id": "53ba5aa1a4322a15bb6dddd01c9fa2b8"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "新安道中玩流水",
        "preface": "",
        "paragraphs": [
            "一渠春碧弄潺潺，密竹繁花掩映间。",
            "看处便须终日住，算来争得此身闲。",
            "萦纡似接迷春洞，清冷应连有雪山。",
            "上却征车再回首，了然尘土不相关。"
        ],
        "notes": "",
        "id": "ca32ff850b7b389053617b320b8105a1"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "忆钓舟",
        "preface": "",
        "paragraphs": [
            "青山小隐枕潺湲，一叶垂纶几溯沿。",
            "后浦春风随兴去，南塘秋雨有时眠。",
            "惯冲晓雾惊群鴈，爱飐残阳入乱烟。",
            "回首无人寄惆怅，九衢尘土困扬鞭。"
        ],
        "notes": "",
        "id": "803b82881b8e30a5b1f75537c1472c18"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "灵宝县西侧津",
        "preface": "",
        "paragraphs": [
            "碧溪潋潋流残阳，晴沙两两眠鸳鸯。",
            "柳花无赖苦多暇，蛱蝶有情长自忙。",
            "千里宦游成底事，每年风景是他乡。",
            "高歌一曲垂鞭去，尽日无人识楚狂。"
        ],
        "notes": "",
        "id": "481d8dda0dd33865df8cab4f1108f812"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "即席",
        "preface": "",
        "paragraphs": [
            "家住丛台旧，名参绛圃新。",
            "醉波疑夺烛，娇态欲沈春。",
            "伴雨聊过楚，归云定占秦。",
            "桃花正浓暖，争不浪迷人。"
        ],
        "notes": "",
        "id": "55f38c04730f4a924fad091f3dc85248"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "出迟",
        "preface": "",
        "paragraphs": [
            "园密花藏易，楼深月到难。",
            "酒虚留客尽，灯暗远更残。",
            "麝想眉间印，鸦知顶上盘。",
            "文王之囿小，莫惜借人看。"
        ],
        "notes": "",
        "id": "431c3823d8fb6efaf875139f38a4c166"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "送僧归日本国",
        "preface": "",
        "paragraphs": [
            "沧溟分故国，渺渺泛杯归。",
            "天尽终期到，人生此别稀。",
            "无风亦骇浪，未午已斜晖。",
            "系帛何须鴈，金乌日日飞。"
        ],
        "notes": "",
        "id": "89838b66c9b3c873c6fe63ad28cc4bca"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "送僧归破山寺",
        "preface": "",
        "paragraphs": [
            "万里指吴山，高秋杖锡还。",
            "别来双阙老，归去片云闲。",
            "师在有无外，我婴尘土间。",
            "居然本相别，不要惨离颜。"
        ],
        "notes": "",
        "id": "f0e6db58c0145412ea3e36e544fa0720"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "夏夜有寄",
        "preface": "",
        "paragraphs": [
            "月上簟如水，轩高帘在钩。",
            "竹声寒不夏，蛩思静先秋。",
            "偶得清宵兴，方知白日愁。",
            "所思何处远，斜汉欲低流。"
        ],
        "notes": "",
        "id": "05fef626beff43b436117bb832391536"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "春词",
        "preface": "",
        "paragraphs": [
            "鸾镜长侵夜，鸳衾不识寒。",
            "羞多转面语，妬极定睛看。",
            "金市旧居近，钿车新造宽。",
            "春期莫相悮，一日百花残。"
        ],
        "notes": "",
        "id": "34fbc8d76226bfcdd5ad5ed052a96873"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "汴上晚泊",
        "preface": "",
        "paragraphs": [
            "亭上风犹急，桥边月已斜。",
            "柳寒难吐絮，浪浊不成花。",
            "岐路春三月，园林海一涯。",
            "萧然正无寐，夜橹莫咿哑。"
        ],
        "notes": "",
        "id": "5069fa59f9b123d72ba7c6beacd39231"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "送僧南游",
        "preface": "",
        "paragraphs": [
            "战鼙鸣未已，瓶屦抵何乡。",
            "偶别尘中易，贪归物外忙。",
            "后蝉抛鄠杜，先鴈下潇湘。",
            "不得从师去，殷勤谢草堂。"
        ],
        "notes": "",
        "id": "dd7fc03a8bbbcd64ad444a728f152b8a"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "戏",
        "preface": "",
        "paragraphs": [
            "恨极同填海，情长抵导江。",
            "丁香从小结，莲子彻枝双。",
            "整髻花当槛，吹灯月在窗。",
            "秦台非久计，早晚降霓幢。"
        ],
        "notes": "",
        "id": "35c1c5bbe5b6c4ab3d9f3249d0f31010"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "雪中寄虑延让秀才",
        "preface": "",
        "paragraphs": [
            "苦贫皆共雪，吾子岂同悲。",
            "永日应无食，经宵必有诗。",
            "渚宫寒过节，华省试临期。",
            "努力图西去，休将冻馁辞。"
        ],
        "notes": "",
        "id": "b9b94fc16b801a4dc73149700b9918b2"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "花村六韵",
        "preface": "",
        "paragraphs": [
            "地胜非离郭，花深故号村。",
            "已怜梁雪重，仍愧楚云繁。",
            "山近当吟冷，泉高入梦喧。",
            "依稀小有洞，邂逅武陵源。",
            "月好频移座，风轻莫闭门。",
            "流莺更多思，百啭待黄昏。"
        ],
        "notes": "",
        "id": "91e4f3121f8f4b9cc0984c8314afd0af"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "赋雪十韵",
        "preface": "",
        "paragraphs": [
            "雨冻轻轻下，风乹淅淅吹。",
            "喜胜花发处，惊似客来时。",
            "河静胶行棹，岩空响折枝。",
            "终无鹧鸪识，先有鹡鸰知。",
            "马势晨争急，雕声晚更饥。",
            "替霜严柏署，藏月上龙墀。",
            "百尺楼堪倚，千钱酒要追。",
            "朝归紫阁早，漏出建章迟。",
            "腊候何曾爽，春工是所资。",
            "遥知故溪柳，排比万条丝。"
        ],
        "notes": "",
        "id": "231e6ef5e3f2e5b611797e19261b018f"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "溪边",
        "preface": "",
        "paragraphs": [
            "溪边花满枝，百鸟带香飞。",
            "下有一白鹭，日斜翘石矶。"
        ],
        "notes": "",
        "id": "21bda16ecbd33d5ef63e69694c58e46e"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "长安逢故人",
        "preface": "",
        "paragraphs": [
            "岁暮长安客，相逢酒一杯。",
            "眼前闲事静，心里故山来。",
            "池影含新草，林芳动早梅。",
            "如何不归去，霜鬓共风埃。"
        ],
        "notes": "",
        "id": "d13c10f17f5028591ae54d6fb9263027"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "雨夜",
        "preface": "",
        "paragraphs": [
            "旅夕那禁雨，梅天已思秋。",
            "未明孤枕倦，相吊一灯愁。",
            "有恋惭沧海，无机奈白头。",
            "何人得浓睡，溪上钓鱼舟。"
        ],
        "notes": "",
        "id": "9339e3429ae3ea5ceb8c447c37f77cc5"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "旅中送迁客",
        "preface": "",
        "paragraphs": [
            "天南不可去，君去吊灵均。",
            "落日青山路，秋风白发人。",
            "言危无继者，道在有明神。"
        ],
        "notes": "",
        "id": "a5cc70575457dc80a7b1954276eeb52b"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "寄尚颜师",
        "preface": "",
        "paragraphs": [
            "僧中难得静，静得是吾师。",
            "到阙不求紫，归山秪爱诗。",
            "临风翘雪足，向日剃霜髭。",
            "自叹眠漳久，双林动所思。"
        ],
        "notes": "",
        "id": "ee8289e90065a5ee1834927f021de7ba"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "微雨",
        "preface": "",
        "paragraphs": [
            "天青织未徧，风急舞难成。",
            "粉重低飞蝶，黄沈不语莺。",
            "自随春霭乱，还放夕阳明。",
            "惆怅池塘上，荷珠点点倾。"
        ],
        "notes": "",
        "id": "b1efc6c93cc777d7a21d642c42e5444d"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "送广利大师东归",
        "preface": "",
        "paragraphs": [
            "紫殿久沾恩，东归过海门。",
            "浮荣知是梦，轻别肯销魂。",
            "明发先晨鸟，寒栖入暝猨。",
            "蕺山如重到，应老旧云根。"
        ],
        "notes": "",
        "id": "f186160dcf8bba33ef03d37f909f2784"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "关东献兵部刘员外",
        "preface": "",
        "paragraphs": [
            "昨夜星辰动，仙郎近汉关。",
            "玳筵吟雪罢，锦帐押春还。",
            "已到青云上，应栖绛圃间。",
            "临卭有词赋，一为奏天颜。"
        ],
        "notes": "",
        "id": "15a7e2ad7b97251d3d848b74d3d30a4f"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "途次淮口",
        "preface": "",
        "paragraphs": [
            "寒流万派碧，南渡见烟光。",
            "人向隋宫近，山盘楚塞长。",
            "有村皆绿暗，无径不红芳。",
            "已带伤春病，如何更异乡。"
        ],
        "notes": "",
        "id": "1fff1ff6497699c8f327925d39cbf4dc"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "咏柳",
        "preface": "",
        "paragraphs": [
            "自与莺为地，不教花作媒。",
            "细应和雨断，轻秪爱风裁。",
            "好拂锦步障，莫遮铜雀台。",
            "灞陵千万树，日暮别离回。"
        ],
        "notes": "",
        "id": "0014b11de98761b0e793289674f3bc9d"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "武牢关遇雨",
        "preface": "",
        "paragraphs": [
            "泽春关路迥，暮雨细霏霏。",
            "带雾昏河浪，和尘重客衣。",
            "望中迷去骑，愁里乱斜晖。",
            "惆怅家山远，溟蒙湿翠微。"
        ],
        "notes": "",
        "id": "a3030e952970b9619ca65cb1445727ae"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "春寒",
        "preface": "",
        "paragraphs": [
            "固教梅忍落，休与杏藏娇。",
            "已过冬疑剩，将来暖未饶。",
            "玉堦残雪在，罗荐暗魂销。",
            "莫问王孙事，烟芜正寂寥。"
        ],
        "notes": "",
        "id": "409982615844fca6fec330717e879d29"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "早发潼关",
        "preface": "",
        "paragraphs": [
            "天边月初落，马上梦犹残。",
            "关树苍苍晓，玉阶澹澹寒。",
            "宦游终自苦，身世静堪观。",
            "争似山中隐，和云枕碧湍。"
        ],
        "notes": "",
        "id": "645ddce49ce5dc81025e1d3a9927ce21"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "送策上人",
        "preface": "",
        "paragraphs": [
            "昨来非有意，今去亦无心。",
            "阙下抛新院，江南指旧林。",
            "瓶添新涧绿，笠卸晚峰阴。",
            "八字如相许，终辞尺组寻。"
        ],
        "notes": "",
        "id": "11555e1e4ccf8746b76171e5dc9e75e1"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "和诸学士秋夕禁直偶雪",
        "preface": "",
        "paragraphs": [
            "大华积秋雪，禁闱生夜寒。",
            "砚冰忧诏急，灯烬惜更残。",
            "正遂攀稽愿，翻追访戴欢。",
            "更为三日约，高兴未将阑。"
        ],
        "notes": "",
        "id": "91ec6c43d1000de401e33d1d4e4a30e9"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "御沟十六韵",
        "preface": "",
        "paragraphs": [
            "一水终南下，何年派作沟。",
            "穿城初北注，过苑却东流。",
            "绕岸清波溢，连宫瑞气浮。",
            "去应涵凤沼，来必渗龙湫。",
            "激石珠争碎，萦堤练不收。",
            "照花长乐曙，泛叶建章秋。",
            "影炫金茎表，光摇绮陌头。",
            "旁沾画眉府，斜入教箫楼。",
            "有雨难澄镜，无萍易掷钩。",
            "鼓宜尧女瑟，荡必蔡姬舟。",
            "臯著通鸣鹤，津应接斗牛。",
            "回风还潋潋，和月更悠悠。",
            "浅忆觞堪泛，深思杖可投。",
            "秪怀泾合虑，不带陇分愁。",
            "自有朝宗乐，曾无溃穴忧。",
            "不劳夸大汉，清渭贯神州。"
        ],
        "notes": "",
        "id": "935b4d6c0e2a0d8af40209cc31c3c49a"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "赴阙次留献荆南成相公三十韵",
        "preface": "",
        "paragraphs": [
            "分阃兼文德，持衡有武功。",
            "荆南知独去，海内更谁同。",
            "拔地孤峰秀，当天一鹗雄。",
            "云生五色笔，月吐六钧弓。",
            "骨格凌秋耸，心源见底空。",
            "神清飡沆瀣，气逸饮洪蒙。",
            "临事成奇策，全身仗至忠。",
            "解鞍欺李广，煮弩笑臧洪。",
            "往昔逢多难，来兹故统戎。",
            "卓旗云梦泽，扑火细腰宫。",
            "铲土楼台搆，连江雉堞笼。",
            "似平铺掌上，疑涌出壶中。",
            "岂是劳人力，宁因役鬼工。",
            "本遗三户在，今匝万家通。",
            "画舸横青雀，危樯列彩虹。",
            "席飞巫峡雨，袖拂宋亭风。",
            "塲广盘毬子，池闲引钓筒。",
            "礼贤金璧贱，煦物雪霜融。",
            "酒满梁尘动，棋残漏滴终。",
            "俭常资澹静，贵绝恃穹崇。",
            "唯要臣诚显，那求帝渥隆。",
            "甘棠名异奭，大树姓非冯。",
            "自念为迁客，方谐谒上公。",
            "痛知遭止棘，频叹委飘蓬。",
            "借宅诛茅绿，分囷指粟红。",
            "只惭燕馆盛，宁觉阮途穷。",
            "涣汗沾明主，沧浪别钓翁。",
            "去曾忧塞马，归欲逐边鸿。",
            "积感深于海，衔恩重极嵩。",
            "行行柳门路，回首下离东。"
        ],
        "notes": "",
        "id": "28437b87a16a74ee23aa6539acf23db3"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "三峰府内矮柏十韵",
        "preface": "",
        "paragraphs": [
            "擢秀依黄阁，移根自碧岑。",
            "周围虽合抱，直上岂盈寻。",
            "远砌行窥顶，当庭坐庇阴。",
            "短堪惊众木，高已让他林。",
            "日转无长影，风回有细音。",
            "不容萝茑附，只耐雪霜侵。",
            "玉帐笼应匝，牙旗倚更禁。",
            "叶低宜拂席，枝褭易抽簪。",
            "绿涧支离久，朱门掩映深。",
            "何须一千丈，方有岁寒心。"
        ],
        "notes": "",
        "id": "71cbe25d4330e8b42622aa1d2d1261eb"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "雪十韵",
        "preface": "",
        "paragraphs": [
            "洒密蔽璇穹，霏霏杳莫穷。",
            "迟于雨到地，疾甚絮随风。",
            "四野苍茫际，千家晃朗中。",
            "夜迷三绕鹊，昼断一行鸿。",
            "结片飞琼树，栽花点蘂宫。",
            "壅应边尽北，填合海无东。",
            "高爱危峰积，低愁暖气融。",
            "月交都浩渺，日射更㻏珑。",
            "送腊辞寒律，迎春入旧丛。",
            "自怜曾末至，聊复赋玄功。"
        ],
        "notes": "",
        "id": "7cd11af56c9418a2f2c193abcd6d2bc4"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "和睦州卢中丞题茅堂十韵",
        "preface": "",
        "paragraphs": [
            "有士当今重，忘情自古稀。",
            "独开青嶂路，闲掩白云扉。",
            "石累千层险，泉分一带微。",
            "栋危猨竞下，簷迥鸟争归。",
            "烟冷茶铛静，波香兰舸飞。",
            "好移钟阜蓼，莫种首阳薇。",
            "树密含轻雾，川空漾薄晖。",
            "芝泥看只捧，蕙带且休围。",
            "东郭邻穿履，西林近衲衣。",
            "琼瑶一百字，千古见清机。"
        ],
        "notes": "",
        "id": "99fc20cd10ba5661b235185045001655"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "奉和御制六韵",
        "preface": "",
        "paragraphs": [
            "天晓密云开，亭亭翠葆来。",
            "芰荷笼水殿，杨柳蔽风台。",
            "恩洽三时雨，欢腾万岁雷。",
            "日华偏照御，星彩迥分台。",
            "苇岸萦仙棹，莲峰倒玉杯。",
            "独惭歌圣德，不是侍臣才。"
        ],
        "notes": "",
        "id": "1f5ddf1ecb423e7aa90c8afc83961a85"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "败帘六韵",
        "preface": "",
        "paragraphs": [
            "有客编来久，弥年断不收。",
            "不堪风作候，岂复燕为讐。",
            "尽见三重阁，难迷百尺楼。",
            "伴灯微揜梦，兼扇劣遮羞。",
            "零落亡珠缀，殷勤谢玉钩。",
            "凉宵何必卷，月自入轩流。"
        ],
        "notes": "",
        "id": "c21dfb8da7f173f46de86b205c31f51b"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "玉堂种竹六韵",
        "preface": "",
        "paragraphs": [
            "当砌植檀栾，浓阴五月寒。",
            "引风穿玉牖，摇露滴金盘。",
            "有韵和宫漏，无香杂畹兰。",
            "地疑云鏁易，日近雪封难。",
            "静称围棋会，闲宜阁笔看。",
            "他年终结实，不羡树栖鸾。"
        ],
        "notes": "",
        "id": "77182d6577f3a0e883312b0f8e35fe14"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "和韩致光侍郎无题三首十四韵 一",
        "preface": "",
        "paragraphs": [
            "珠佩元消暑，犀簪自辟尘。",
            "揜灯容燕宿，开镜待鸡晨。",
            "去嬾都忘旧，来多未厌新。",
            "每逢忧是梦，长忆故延真。",
            "杏小双圆压，山浓两点嚬。",
            "瘦难胜宝带，轻欲驭飙轮。",
            "箆凤金雕翼，钗鱼玉镂鳞。",
            "月明无睡夜，花落断肠春。",
            "解舞何须楚，能筝可在秦。",
            "怯探同海底，稀遇极天津。",
            "绿柰攀宫艳，青梅弄岭珍。",
            "管纤银字咽，梭密锦书匀。",
            "厌胜还随俗，无疑不避人。",
            "可怜三五夕，娬媚善为邻。"
        ],
        "notes": "",
        "id": "e88d36ba9ea09424deed3dc1f306e677"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "和韩致光侍郎无题三首十四韵 二",
        "preface": "",
        "paragraphs": [
            "舞转轻轻雪，歌霏漠漠尘。",
            "漫游多卜夜，慵起不知晨。",
            "玉箸和妆裛，金莲逐步新。",
            "凤笙追北里，鹤驭访南真。",
            "有恨都无语，非愁亦有嚬。",
            "戏应过蚌浦，飞合入蟾轮。",
            "杯样成言鸟，梳文解卧鳞。",
            "逢迎大堤晚，离别洞庭春。",
            "似玉曾夸赵，如云不让秦。",
            "锦收花上露，珠引月中津。",
            "木为连枝贵，禽因比翼珍。",
            "万峰酥点薄，五色绣妆匀。",
            "獭髓求鱼客，鲛绡托海人。",
            "寸肠谁与达，洞府四无邻。"
        ],
        "notes": "",
        "id": "278c8c8be1451b6924d220057e581808"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "和韩致光侍郎无题三首十四韵 三",
        "preface": "",
        "paragraphs": [
            "绮阁临初日，铜台拂暗尘。",
            "鷾鸸偏报晓，乌鶂惯惊晨。",
            "鱼网裁书数，鹍弦上曲新。",
            "病多疑厄重，语切见心真。",
            "子母钱征笑，西南月借嚬。",
            "捣衣嫌独杵，分袂怨双轮。",
            "贝叶教丹觜，金刀寄赤鳞。",
            "卷帘吟塞雪，飞楫渡江春。",
            "解织宜名蕙，能歌合姓秦。",
            "眼穿回鴈岭，魂断饮牛津。",
            "药自偷来绝，香从窃去珍。",
            "茗煎云沫聚，药种玉苗匀。",
            "草密应迷客，花繁好避人。",
            "长干足风雨，遥夜与谁邻。"
        ],
        "notes": "",
        "id": "e073a53cfa55d9732f63634c49437ca5"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "倒次元韵",
        "preface": "",
        "paragraphs": [
            "南陌来寻伴，东城去卜邻。",
            "生憎无赖客，死忆有情人。",
            "似束腰支细，如描发彩匀。",
            "黄鹂裁帽贵，紫燕刻钗珍。",
            "身近从淄右，家元接观津。",
            "雨台谁属楚，花洞不知秦。",
            "泪滴空床冷，妆浓满镜春。",
            "枕凉欹琥珀，簟洁展麒麟。",
            "茂苑廊千步，昭阳扇九轮。",
            "阳城迷处笑，京兆画时嚬。",
            "鱼子封牋短，蝇头学字真。",
            "易判期已远，难讳事还新。",
            "艇子愁冲夜，骊驹怕拂晨。",
            "如何断岐路，免得见行尘。"
        ],
        "notes": "",
        "id": "56a04860574c2860b511ccb9a79b8af4"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "个人三十韵",
        "preface": "",
        "paragraphs": [
            "袅袅复盈盈，何年坠玉京。",
            "见人还道姓，羞客不称名。",
            "故事谙金谷，新居近石城。",
            "脸横秋水溢，眉拂远山晴。",
            "粉薄涂云母，簪寒𥮾水晶。",
            "催来两桨送，怕起五丝萦。",
            "髻学盘桓绾，床依宛转成。",
            "博山凝雾重，油壁隐车轻。",
            "额点梅花样，心通棘刺情。",
            "搔头邀顾遇，约指到平生。",
            "鱼网徐徐襞，螺巵浅浅倾。",
            "芙蓉褥已展，荳蔻水休更。",
            "赵女怜胶腻，丁娘爱烛明。",
            "炷香龙荐脑，辟魇虎输精。",
            "管咽参差韵，弦嘈倰僜声。",
            "花残春寂寂，月落漏丁丁。",
            "柳絮联章敏，椒花属思清。",
            "剪罗成彩字，销蜡脱珠缨。",
            "邂逅当投珮，难难莫拊楹。",
            "熨来身热定，舐得面痕平。",
            "匣镜金螭怒，帘旌绣兽狞。",
            "颈长堪鹤并，腰细任蜂争。",
            "滴泪泉饶竭，论心石未贞。",
            "必双成凤去，岂独化蝉鸣。",
            "书远肠空断，楼高胆易惊。",
            "数钱红带结，鬬草蒨裙盛。",
            "䘧柳阑干小，侵波略彴横。",
            "夜愁遥寄鴈，晓梦半和莺。",
            "翼秪思鹣比，根长羡藕幷。",
            "可怜衣带缓，休赋重行行。"
        ],
        "notes": "",
        "id": "a0b4920b16e5ac26bb29c5da6e317fc6"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "即席十韵",
        "preface": "",
        "paragraphs": [
            "住处方窥宋，平生未嫁卢。",
            "暖金轻铸骨，寒玉细凝肤。",
            "妬蜨长成伴，伤鸾耐得孤。",
            "城堪迷下蔡，台合上姑苏。",
            "弄眼难降柳，含茸欲鬬蒲。",
            "生凉云母扇，直夜博山炉。",
            "翡翠交妆镜，鸳鸯入画图。",
            "无心同石转，有泪约泉枯。",
            "猨渴应须见，鹰饥秪待呼。",
            "银河正清浅，霓节过来无。"
        ],
        "notes": "",
        "id": "dae9011c6ac127afe7af2ee3331011e9"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "追咏棠梨花十韵",
        "preface": "",
        "paragraphs": [
            "蜀地从来胜，棠梨第一花。",
            "更应无软弱，别自有妍华。",
            "不贵绡为雾，难降绮作霞。",
            "移须归紫府，驻合饵丹砂。",
            "密映弹琴宅，深藏卖酒家。",
            "夜宜红蜡照，春称锦筵遮。",
            "连庙魂栖望，飘江字绕巴。",
            "未饶酥点薄，兼妬雪飞斜。",
            "旧赏三年断，新期万里赊。",
            "长安如种得，谁定牡丹夸。"
        ],
        "notes": "",
        "id": "82a470a210b80688753c06a8ca9b8726"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "緜竹山四十韵",
        "preface": "",
        "paragraphs": [
            "緜竹东西隅，千峰势相属。",
            "崚嶒压东巴，连延罗古蜀。",
            "方者露圭角，尖者钻箭簇。",
            "引者蛾眉弯，敛者鸢肩缩。",
            "尾蟉青蛇盘，颈低玄兔伏。",
            "横来突若奔，直上森如束。",
            "岁在作噩年，铜梁摇虿毒。",
            "相国京兆公，九命来作牧。",
            "戎提虎仆毛，专奉狼头纛。",
            "行府寄精庐，开窗对林麓。",
            "是时重阳后，天气旷清肃。",
            "兹山昏晓开，一一在人目。",
            "霜空正泬寥，浓翠霏扑扑。",
            "披海出珊瑚，贴天堆碧玉。",
            "俄然阴霾作，城郭才霡霂。",
            "绝顶已凝雪，晃朗开红旭。",
            "初疑昆仑下，夭矫龙衔烛。",
            "亦似蓬莱巅，金银台叠蹙。",
            "紫霞或旁映，绮段铺繁褥。",
            "晚照忽斜笼，赤城差断续。",
            "又如煮吴盐，万万盆初熟。",
            "又如濯楚练，千千匹未轴。",
            "又如水晶宫，蛟螭结川渎。",
            "又如钟乳洞，电雷开岩谷。",
            "丹青画不成，造化供难足。",
            "合有羽衣人，飘飖曳烟躅。",
            "合有五色禽，叫啸含仙曲。",
            "根虽限劒门，穴必通林屋。",
            "方诸沧海隔，欲去忧沦覆。",
            "群玉缥缈间，未可量往复。",
            "何如当此境，终朝旷遐瞩。",
            "往往草檄余，吟哦思幽独。",
            "早晚埽欃枪，笳鼓迎畅毂。",
            "休飞霹雳车，罢系虾蟆木。",
            "勒铭燕然山，万代垂芬郁。",
            "然后恣逍遥，独往群麋鹿。",
            "不管安与危，不问荣与辱。",
            "但乐濠梁鱼，岂怨钟山鹄。",
            "纫兰以围腰，采芝将实腹。",
            "石床须卧平，一任闲云触。"
        ],
        "notes": "",
        "id": "b3945a0161242489c6731d62e3dd0b65"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "祝风三十二韵",
        "preface": "",
        "paragraphs": [
            "我有二顷田，长洲东百里。",
            "环涂为之区，积葑相连𫄥。",
            "松江流其旁，春夏多苦水。",
            "隄防苟不时，泛滥即无已。",
            "粤余病眠久，而复家无峙。",
            "田峻不胜荒，农功皆废弛。",
            "他稼已如云，我田方欲莳。",
            "四际上通波，兼之葭与苇。",
            "是时立秋后，烟露浩凄矣。",
            "虽然遣毕功，萎约都无几。",
            "如何海上风，连日从空起。",
            "似欲驱沧溟，来沃具区里。",
            "噫嘻尔风师，吴中多豪士。",
            "囷仓过九年，一粒惜如死。",
            "籴贱兼粜贵，凶年翻大喜。",
            "只是疲羸苦，才饥须易子。",
            "余仍𫐘轲者，进趋年二纪。",
            "秋不安一食，春不闲一晷。",
            "肠回为多别，骨瘦因积毁。",
            "咳唾莫逢人，揶揄空覩鬼。",
            "中又值干戈，遑遑常转徙。",
            "故隐茅山西，今来笠泽涘。",
            "荒者不复寻，葺者还有以。",
            "将正陶令巾，又盖姜肱被。",
            "不敢务有余，有余必骄鄙。",
            "所期免假匄，假匄多惭耻。",
            "骄鄙既不生，惭耻更能弭。",
            "自可致逍遥，无妨阅经史。",
            "吁余将四十，满望秪如此。",
            "干泽尚多难，学稼兹复尔。",
            "穷达虽系命，祸福生所履。",
            "天不饥死余，飘风当自止。"
        ],
        "notes": "",
        "id": "a929e0d93dbb7a40dfb5b27257c9a734"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "金陵怀古",
        "preface": "",
        "paragraphs": [
            "玉树声沉战舰收，万家冠盖入中州。",
            "秪应江令偏惆怅，头白归来是客游。"
        ],
        "notes": "",
        "id": "31effcf0ebb82093be05367926d251a4"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "凉思",
        "preface": "",
        "paragraphs": [
            "松间小槛接波平，月澹烟沉暑气清。",
            "半夜水禽栖不定，绿荷风动露珠倾。"
        ],
        "notes": "",
        "id": "bbad4c0fa880f97284e056f35578eb90"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "鲛绡",
        "preface": "",
        "paragraphs": [
            "云供片段月供光，贫女寒机枉自忙。",
            "莫道不蚕能致此，海边何事有扶桑。"
        ],
        "notes": "",
        "id": "248605957ae1962c6444d51aebb76afb"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "潮",
        "preface": "",
        "paragraphs": [
            "暮去朝来无定期，桑田长被此声移。",
            "蓬莱若探人间事，一日还应两度知。"
        ],
        "notes": "",
        "id": "144b15f76f5507554481d09a6df8199b"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "忘忧花",
        "preface": "",
        "paragraphs": [
            "繁红落尽始凄凉，直道忘忧也未忘。",
            "数朵殷红似春在，春愁特此系人肠。"
        ],
        "notes": "",
        "id": "80a1b53657396a07cd365eb6434875ca"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "忆街西所居",
        "preface": "",
        "paragraphs": [
            "衡门一别梦难稀，人欲归时不得归。",
            "长忆去年寒食夜，杏花零落雨霏霏。"
        ],
        "notes": "",
        "id": "26ec0ec1f1fa10aea3d034e60ed46da9"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "云",
        "preface": "",
        "paragraphs": [
            "南北东西似客身，远峰高鸟自为邻。",
            "清歌一曲犹能住，莫道无心胜得人。"
        ],
        "notes": "",
        "id": "8a04d1aab74a92477000cf585b76a1a1"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "华清宫四首 一",
        "preface": "",
        "paragraphs": [
            "中原无鹿海无波，凤辇鸾旗出幸多。",
            "今日故宫归寂寞，太平功业在山河。"
        ],
        "notes": "",
        "id": "8f4a295264467c0e565be1a445e925f3"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "华清宫四首 二",
        "preface": "",
        "paragraphs": [
            "渔阳烽火照函关，玉辇怱怱下此山。",
            "一曲羽衣听不尽，至今遗恨水潺潺。"
        ],
        "notes": "",
        "id": "f34bb869c3e8aebaf5b2944bee66358a"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "华清宫四首 三",
        "preface": "",
        "paragraphs": [
            "上皇銮辂重巡游，雨泪无言独倚楼。",
            "惆怅眼前多少事，落花明月满宫秋。"
        ],
        "notes": "",
        "id": "ec98655fcc80403f2012969e48812f91"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "华清宫四首 四",
        "preface": "",
        "paragraphs": [
            "别殿和云鏁翠微，太真遗像梦依依。",
            "玉皇揜泪频惆怅，应叹僧繇彩笔飞。"
        ],
        "notes": "",
        "id": "abd5baa88bb5536f8cb75a80b900dcac"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "陈琳墓",
        "preface": "",
        "paragraphs": [
            "冀州飞檄傲英雄，却把文辞事邺宫。",
            "纵道笔端由我得，九泉何面见袁公。"
        ],
        "notes": "",
        "id": "81894a3f15846295c1f8d8844c9b42ef"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "湖州朝阳楼",
        "preface": "",
        "paragraphs": [
            "十二亭亭占晓光，隋家浪说有迷藏。",
            "仲宣题尽平生恨，别处应难看屋梁。"
        ],
        "notes": "",
        "id": "755c0e47268a406bdc71ec18f493dcdb"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "卖花翁",
        "preface": "",
        "paragraphs": [
            "和烟和露一丛花，担入宫城许史家。",
            "惆怅东风无处说，不教闲地著春华。"
        ],
        "notes": "",
        "id": "96ca49fb16ace664fca353c8fd1522c1"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "自讽",
        "preface": "",
        "paragraphs": [
            "世路升沉合自安，故人何必苦相干。",
            "涂穷始解东归去，莫过严光七里滩。"
        ],
        "notes": "",
        "id": "01d96a9aef802b56a0ef7e7f214a33c2"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "送杜鹃花",
        "preface": "",
        "paragraphs": [
            "春红始谢又秋红，息国亡来入楚宫。",
            "应是蜀冤啼不尽，更凭颜色诉西风。"
        ],
        "notes": "",
        "id": "fa9d5313060571c5ef27c01d267996e6"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "西京道中闻蛙",
        "preface": "",
        "paragraphs": [
            "雨余林外夕烟沉，忽有蛙声伴客吟。",
            "莫怪闻时倍惆怅，稚圭蓬荜在山阴。"
        ],
        "notes": "",
        "id": "67a216c6e7a943854349175ea54f5f56"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "情",
        "preface": "",
        "paragraphs": [
            "依依脉脉两如何，细以轻丝渺似波。",
            "月不长圆花易落，一生惆怅为伊多。"
        ],
        "notes": "",
        "id": "d995d2ee973ce87ad4ba53432e4c8156"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "送荆南从事之岳州",
        "preface": "",
        "paragraphs": [
            "秋拂湖光一镜开，庾郎兰棹好徘徊。",
            "遥知月落酒醒处，五十弦从波上来。"
        ],
        "notes": "",
        "id": "bde141314a735c1aad70e77221a4e784"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "渡淮作",
        "preface": "",
        "paragraphs": [
            "红杏花时辞汉苑，黄梅雨里上淮船。",
            "雨迎花送长如此，辜负东风十四年。"
        ],
        "notes": "",
        "id": "6be3134a074f96984756cf7514067d28"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "薛舍人见征恩赐香幷二十八字同寄",
        "preface": "",
        "paragraphs": [
            "往岁知君侍武皇，今来何用紫罗囊。",
            "都缘有意重熏裛，更洒江毫上玉堂。"
        ],
        "notes": "",
        "id": "e802fdddbcea64ecf1a2b3e9ab1849eb"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "王母庙",
        "preface": "",
        "paragraphs": [
            "鸾龙一夜降昆丘，遗庙千年枕碧流。",
            "赚得武皇心力尽，忍看烟草茂陵秋。"
        ],
        "notes": "",
        "id": "035019d3341ca709e4591015b2ccd161"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "涂中阻风",
        "preface": "",
        "paragraphs": [
            "洛阳寒食苦多风，扫荡春华一半空。",
            "莫道芳蹊尽成实，野花犹有未开丛。"
        ],
        "notes": "",
        "id": "f0a724241eb7cf5dfb6cf266fe814a01"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "楚事",
        "preface": "",
        "paragraphs": [
            "悲秋应亦抵伤春，屈宋当年并楚臣。",
            "何事从来好时节，只将惆怅付词人。"
        ],
        "notes": "",
        "id": "734f0fe3c1cfe2f55e885292b9209851"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "和僧咏牡丹",
        "preface": "",
        "paragraphs": [
            "万缘销尽本无心，何事看花恨却深。",
            "都是支郎足情调，坠香残蘂亦成吟。"
        ],
        "notes": "",
        "id": "bfb6ba7723304a320bf9cf285a51d071"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "豫让",
        "preface": "",
        "paragraphs": [
            "韩魏同谋反复深，晋阳三板免成沉。",
            "赵衰当面何须恨，不把干将访负心。"
        ],
        "notes": "",
        "id": "ec0443dbbd238265d95002f8c75053bc"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "和寄座主尚书",
        "preface": "",
        "paragraphs": [
            "偶逢戎旅战争日，岂是明时放逐臣。",
            "不用裁诗苦惆怅，风雷看起卧龙身。"
        ],
        "notes": "",
        "id": "ef31cc0911914d0bebc8cc1645694b0c"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "江行",
        "preface": "",
        "paragraphs": [
            "霞低水远碧翻红，一棹无边落照中。",
            "说示北人应不爱，锦遮泥健马追风。"
        ],
        "notes": "",
        "id": "091814109e1dde1382edde964447af51"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "旅馆梅花",
        "preface": "",
        "paragraphs": [
            "清香无以敌寒梅，可爱他乡独看来。",
            "为忆故溪千万树，几年辜负雪中开。"
        ],
        "notes": "",
        "id": "d98db7ad46c4f063f414fe404c1bc489"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "水鸟",
        "preface": "",
        "paragraphs": [
            "烟为行止水为家，两两三三睡暖沙。",
            "为谢离鸾兼别鹄，如何禁得向天涯。"
        ],
        "notes": "",
        "id": "7474a81786b3e046c9d00637b211b41f"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "杨花",
        "preface": "",
        "paragraphs": [
            "不鬬秾华不占红，自飞晴野雪蒙蒙。",
            "百花长恨风吹落，唯有杨花独爱风。"
        ],
        "notes": "",
        "id": "efa08c43f85a7371dc32188b63f67ec9"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "水调",
        "preface": "",
        "paragraphs": [
            "凿河千里走黄沙，沙殿西来动日华。",
            "可道新声是亡国，且贪惆怅后庭花。"
        ],
        "notes": "",
        "id": "0dc71a2fe37eaf69e810cbeb7ea58975"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "秋夕楼居",
        "preface": "",
        "paragraphs": [
            "月里青山淡如画，露中黄叶飒然秋。",
            "危栏倚徧都无寐，秪恐星河堕入楼。"
        ],
        "notes": "",
        "id": "9b10b4ade3e7c4d06b5d4335ef26c282"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "经苻坚墓",
        "preface": "",
        "paragraphs": [
            "百里烟尘散杳冥，新平一隰草青青。",
            "八公山石君知否，休更中原作彗星。"
        ],
        "notes": "",
        "id": "17b72e245fcd5ab0fb616cc7fd7f58eb"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "松江晚泊",
        "preface": "",
        "paragraphs": [
            "吴台越峤两分津，万万樯乌簇夜云。",
            "吟尽长江一江月，更无人似谢将军。"
        ],
        "notes": "",
        "id": "924d4f9926be2002636fee3854b10c48"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "送薛学士赴任峡州二首 一",
        "preface": "",
        "paragraphs": [
            "负谴虽安不敢安，叠猨声里独之官。",
            "莫将彩笔闲抛掷，更待淮王诏草看。"
        ],
        "notes": "",
        "id": "c6abebce8a0fb0187befaada393f1fdd"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "送薛学士赴任峡州二首 二",
        "preface": "",
        "paragraphs": [
            "片帆飞入峡云深，带雨兼风动楚吟。",
            "何似玉堂裁诏罢，月斜𫛛鹊漏沈沈。"
        ],
        "notes": "",
        "id": "9eb4a90e81b0242c6e55c04bc40732e1"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "送许校书",
        "preface": "",
        "paragraphs": [
            "故人言别倍依依，病里班荆苦忆违。",
            "明日柳亭门外路，不知谁赋送将归。"
        ],
        "notes": "",
        "id": "718b9ef308a33b6307f60d6849906e84"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "蛱蝶",
        "preface": "",
        "paragraphs": [
            "两两自依依，南园烟露微。",
            "住时须并住，飞处要交飞。",
            "草浅忧惊吹，花残惜晚晖。",
            "长交撷芳女，夜梦远人归。"
        ],
        "notes": "",
        "id": "490ed04a70e070818a4e4f2389ff98fb"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "阌乡寓居十首 阿对泉",
        "preface": "",
        "paragraphs": [
            "六载抽毫侍禁闱，可堪多病决然归。",
            "五陵年少如相问，阿对泉头一布衣。"
        ],
        "notes": "",
        "id": "c803f571bd535e7958a21e46bbf8ba89"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "阌乡寓居十首 蛙声",
        "preface": "",
        "paragraphs": [
            "穉珪伦鉴未精通，只把蛙声鼓吹同。",
            "君听月明人静夜，肯饶天籁与松风。"
        ],
        "notes": "",
        "id": "97be0b126c78488927d0066d2deab577"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "阌乡寓居十首 茆堂",
        "preface": "",
        "paragraphs": [
            "结得茆簷瞰碧溪，闲云之外不同栖。",
            "犹嫌未远函关道，正睡刚闻报晓鸡。"
        ],
        "notes": "",
        "id": "e06307b9c297dd5e24a843316adc9e19"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "阌乡寓居十首 清溪",
        "preface": "",
        "paragraphs": [
            "清溪见底露苍苔，密竹垂藤鏁不开。",
            "应是仙家在深处，爱流花片引人来。"
        ],
        "notes": "",
        "id": "a4edebb27a2b46e6eb36cc585da41503"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "阌乡寓居十首 钓竿",
        "preface": "",
        "paragraphs": [
            "曾抛钓渚入秦关，今却持竿傍碧滩。",
            "认得旧溪兼旧意，恰如羊祜识金环。"
        ],
        "notes": "",
        "id": "7034a72c392f28ee71b13882f539b972"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "阌乡寓居十首 山僧",
        "preface": "",
        "paragraphs": [
            "石臼山头有一僧，朝无香积夜无灯。",
            "近嫌俗客知踪迹，拟向中方断石层。"
        ],
        "notes": "",
        "id": "148f4d553ead45a32afc055d4fbd9afb"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "阌乡寓居十首 小径",
        "preface": "",
        "paragraphs": [
            "碍竹妨花一径幽，攀援可到玉峰头。",
            "若教须作康庄好，更有高车驷马忧。"
        ],
        "notes": "",
        "id": "ddbbfbcacc9aa709de11bea626446b83"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "阌乡寓居十首 闻提壶鸟",
        "preface": "",
        "paragraphs": [
            "早于批𫛥巧于莺，故国春林足此声。",
            "今在天涯别馆里，为君沽酒复何情。"
        ],
        "notes": "",
        "id": "604200cd6300430c3c72bc8ef7fbc283"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "阌乡寓居十首 木塔偶题",
        "preface": "",
        "paragraphs": [
            "西南古刹近芳林，偶得高秋试一吟。",
            "无限黄花衬黄叶，可须春月始伤心。"
        ],
        "notes": "",
        "id": "43a37f5242f38fb69764e21795ea38bd"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "阌乡寓居十首 山禽",
        "preface": "",
        "paragraphs": [
            "碧嶂为家烟外栖，衔红啄翠入芳蹊。",
            "可能知我心无定，频褭花枝拂面啼。"
        ],
        "notes": "",
        "id": "041ba6d458850917f8e8616b5a6dd56f"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "闻歌",
        "preface": "",
        "paragraphs": [
            "贯珠一夜奏累累，尽是荀家旧教词。",
            "落尽梁尘肠不断，九原谁报小怜知。"
        ],
        "notes": "",
        "id": "9482576ea6177a796d3f1507b7688cea"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "即席",
        "preface": "",
        "paragraphs": [
            "竹引丝随褭翠楼，满筵惊动玉关秋。",
            "何人借与丹青笔，画取当时八字愁。"
        ],
        "notes": "",
        "id": "e4f3b6aa8cddef7359d1914e7edfc93e"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "便殿候对",
        "preface": "",
        "paragraphs": [
            "宣呼昼入蘂珠宫，玉女窗扉薄雾笼。",
            "待得华胥春梦觉，半竿斜日下厢风。"
        ],
        "notes": "",
        "id": "5a22701b3a21094ff06bbb21b38ce52f"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "南迁途中作七首 登七盘岭二首 一",
        "preface": "",
        "paragraphs": [
            "才非贾傅亦迁官，五月驱羸上七盘。",
            "从此自知身计定，不能回首望长安。"
        ],
        "notes": "",
        "id": "000b840bfecc2838a20d229a97f432fe"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "南迁途中作七首 登七盘岭二首 二",
        "preface": "",
        "paragraphs": [
            "七盘岭上一长号，将谓青天鉴郁陶。",
            "近日青天都不鉴，七盘应是未高高。"
        ],
        "notes": "",
        "id": "90d54f55794f93e62b3860d9ced7d49d"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "南迁途中作七首 渡汉江初尝鳊鱼有作",
        "preface": "",
        "paragraphs": [
            "啸父知机先忆鱼，季[鹰]无事已思鲈。",
            "自慙初识查头味，正是栖栖哭阮涂。"
        ],
        "notes": "",
        "id": "f7afddca9a5e56fd4932ffe7996d7e7b"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "南迁途中作七首 溪翁",
        "preface": "",
        "paragraphs": [
            "饭稻羹菰晓复昏，碧滩声里长诸孙。",
            "应嗟独上涔阳客，排比椒浆奠楚魂。"
        ],
        "notes": "",
        "id": "aadc1550858aff8c32b35898af516b85"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "南迁途中作七首 寄友人",
        "preface": "",
        "paragraphs": [
            "惊魂往往坐疑飘，便好为文慰寂寥。",
            "若待清湘葬鱼了，纵然招得不堪招。"
        ],
        "notes": "",
        "id": "482e230ed84cca9ec05d91eb45493d90"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "南迁途中作七首 涂中偶怀",
        "preface": "",
        "paragraphs": [
            "无路能酬国士恩，短亭寂寂到黄昏。",
            "回肠一寸危如线，赖得商山未有猨。"
        ],
        "notes": "",
        "id": "c852c13e8c903f715d762e0473aee690"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "南迁途中作七首 访贯休上人",
        "preface": "",
        "paragraphs": [
            "休公为我设兰汤，方便教人学洗肠。",
            "自觉尘缨顿潇洒，南行不复问沧浪。"
        ],
        "notes": "",
        "id": "2459c0a5a8a4d35cc51817deeabe8646"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "鸳鸯",
        "preface": "",
        "paragraphs": [
            "翠翘红颈覆金衣，滩上双双去又归。",
            "长短死生无两处，可怜黄鹄爱分飞。"
        ],
        "notes": "",
        "id": "2765a4d47bec8486627a9c7f03b4f526"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "野步",
        "preface": "",
        "paragraphs": [
            "一曲两曲涧边草，千枝万枝村落花。",
            "携筇深去不知处，几叹山阿隔酒家。"
        ],
        "notes": "",
        "id": "921ff902d47ade4132bc78537bd3973f"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "詶僧",
        "preface": "",
        "paragraphs": [
            "玉堂全不限常朝，卧待重城宿雾销。",
            "翻忆故山深雪里，满炉枯柏带烟烧。"
        ],
        "notes": "",
        "id": "624c7d2236601e1010cc2266d32ce800"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "买带花樱桃",
        "preface": "",
        "paragraphs": [
            "粉红轻浅靓妆新，和露和烟别近隣。",
            "万一有情应有恨，一年荣落两家春。"
        ],
        "notes": "",
        "id": "1ff7da7ef64efcc2fce256c49b581ab0"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "海棠二首 一",
        "preface": "",
        "paragraphs": [
            "太尉园林两树春，年年奔走探花人。",
            "今来独倚荆山看，回首长安落战尘。"
        ],
        "notes": "",
        "id": "446a79597a5f297d455b6e6513f066be"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "海棠二首 二",
        "preface": "",
        "paragraphs": [
            "云绽霞铺锦水头，占春颜色最风流。",
            "若教更近天街种，马上多逢醉五侯。"
        ],
        "notes": "",
        "id": "fb653137de0430855af0f6f200ad89f2"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "送僧上峡归东蜀",
        "preface": "",
        "paragraphs": [
            "巴字江流一棹回，紫袈裟是禁中裁。",
            "如从十二峰前过，莫赋佳人殊未来。"
        ],
        "notes": "",
        "id": "da87081bc1ad36a61bc83d38c487aef8"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "杏花",
        "preface": "",
        "paragraphs": [
            "春物竞相妬，杏花应最娇。",
            "红轻欲愁杀，粉薄似啼销。",
            "愿作南华蝶，翩翩绕此条。"
        ],
        "notes": "",
        "id": "c1a5a4747a86d2909c65b24bb670fbaf"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "草",
        "preface": "",
        "paragraphs": [
            "染亦不可成，画亦不可得。",
            "苌弘未死时，应无此颜色。"
        ],
        "notes": "",
        "id": "d3b92f59de159dc595b4cb29a84b6bf4"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "和杨侍郎",
        "preface": "",
        "paragraphs": [
            "目极家山远，身拘禁苑深。",
            "烟霄慙暮齿，麋鹿媿初心。"
        ],
        "notes": "",
        "id": "71564a2560df9a354578ca4d347dddd5"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "山居喜友人相访",
        "preface": "",
        "paragraphs": [
            "秋雨空山夜，非君不此来。",
            "高于剡溪雪，一棹到门回。"
        ],
        "notes": "",
        "id": "f5b18eeaea3a104f640a2ab176ffbd18"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "远山",
        "preface": "",
        "paragraphs": [
            "隐隐隔千里，巍巍知几重。",
            "平时未能去，梦断一声钟。"
        ],
        "notes": "",
        "id": "15dd1afdfd4eecccf3faf56d85cdb605"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "江树",
        "preface": "",
        "paragraphs": [
            "终日冲奔浪，何年坠乱风。",
            "谢公堪入咏，目极在云中。"
        ],
        "notes": "",
        "id": "86cb3dc7f561c1e31acf975d18e2a9d6"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "蔷薇",
        "preface": "",
        "paragraphs": [
            "万卉春风度，繁花夏景长。",
            "馆娃人尽醉，西子始新妆。"
        ],
        "notes": "",
        "id": "dfef008f29a8a1cc0c3a0b891e68f1cd"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "梅雨",
        "preface": "",
        "paragraphs": [
            "浑开又密望中迷，乳燕归迟粉竹低。",
            "扑地暗来飞野马，舞风斜去散醯鸡。",
            "初从滴沥妨琴榭，渐到潺湲绕药畦。",
            "少傍海边飘泊处，中庭自有两犁泥。"
        ],
        "notes": "",
        "id": "d5f81d3c47f1668b467737fcb160b9eb"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "登途怀友人",
        "preface": "",
        "paragraphs": [
            "日落野原秀，雨余云物闲。",
            "清时正愁绝，高处正跻攀。",
            "京洛遥天外，江河战鼓间。",
            "孤怀欲谁寄，应望塞鸿还。"
        ],
        "notes": "",
        "id": "d6a31f10787c6075b843c401d818334c"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "闻蝉",
        "preface": "",
        "paragraphs": [
            "夏在先催过，秋赊已被迎。",
            "自应人不会，莫道物无情。",
            "木叶纵未落，鬓丝还易生。",
            "西风正相乱，休上夕阳城。"
        ],
        "notes": "",
        "id": "3ebea4f1681c3bc7732efffb5b472539"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "秋色",
        "preface": "",
        "paragraphs": [
            "染不成干画未销，霏霏拂拂又迢迢。",
            "曾从建业城边路，蔓草寒烟鏁六朝。"
        ],
        "notes": "",
        "id": "cde82328132d8cc30ec0883c100a9230"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "自讽",
        "preface": "",
        "paragraphs": [
            "本是沧洲把钓人，无端三署接清尘。",
            "从来不解长流涕，也渡湘漓作逐臣。"
        ],
        "notes": "",
        "id": "e32d57bbde8f7f679f5bb945925461d9"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "宿青云驿",
        "preface": "",
        "paragraphs": [
            "苍黄负谴走商颜，保得微躬出武关。",
            "今夜青云驿前月，伴吟应到落西山。"
        ],
        "notes": "",
        "id": "67fa3d55c01015a326d42b2a8410fafb"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "秋闻子规",
        "preface": "",
        "paragraphs": [
            "年年春恨化冤魂，血染枝红压叠繁。",
            "正是西风花落尽，不知何处认啼痕。"
        ],
        "notes": "",
        "id": "7fb446ed6c34c5d79c64a41eba479a29"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "荆南席上闻歌",
        "preface": "",
        "paragraphs": [
            "迎愁歛黛一声分，吊屈江边日暮闻。",
            "何事遏云翻不定，自缘踪迹爱行云。"
        ],
        "notes": "",
        "id": "b67a2929cb27ef4808a33d6e0e4fac5f"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "武关",
        "preface": "",
        "paragraphs": [
            "时来时去若循环，双阖平云谩鏁山。",
            "祗道地教秦设险，不知天与汉为关。",
            "贪生莫作千年计，到了都成一梦闲。",
            "争得便如岩下水，从他兴废自潺潺。"
        ],
        "notes": "",
        "id": "246ecfd8233673205532527b606ea677"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "月夕追事",
        "preface": "",
        "paragraphs": [
            "曾听豪家碧玉歌，云床冰簟落秋河。",
            "月临高阁帘无影，风过回廊幕有波。",
            "屈指尽随云雨散，满头赢得雪霜多。",
            "此时空见清凉影，来伴蛩声咽砌莎。"
        ],
        "notes": "",
        "id": "270f78fa4fd771939a219d00643cffaf"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "上阳宫辞",
        "preface": "",
        "paragraphs": [
            "苑路青青半是苔，翠华西去未知回。",
            "景阳春漏无人报，太液秋波有雁来。",
            "单影可堪明月照，红颜无奈落花催。",
            "谁能赋得长门事，不惜千金奉酒桮。"
        ],
        "notes": "",
        "id": "befdc2c941b0893bad4fc3e63dac1de1"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "送于员外归隐蓝田",
        "preface": "",
        "paragraphs": [
            "曾吟工部两峰寒，今日星郎得挂冠。",
            "吾道不行归始是，世情如此住应难。",
            "围棋已访生云石，把钓先寻急雨滩。",
            "若遇秦时雪髯客，紫芝兼可备朝餐。"
        ],
        "notes": "",
        "id": "9e54946336b9f08cb922a661b144bf99"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "废宅",
        "preface": "",
        "paragraphs": [
            "风飘碧瓦雨摧垣，却有隣人与鏁门。",
            "几树好花闲白昼，满庭荒草易黄昏。",
            "放鱼池涸蛙争聚，栖燕梁空雀自喧。",
            "不独凄凉眼前事，咸阳一火便成原。"
        ],
        "notes": "",
        "id": "c68c4565f81fd4341aa5f8e89895721e"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "湖州晚望",
        "preface": "",
        "paragraphs": [
            "鼓角迎秋晚韵长，断虹疎雨间微阳。",
            "两条溪水分头碧，四面人家入骨凉。",
            "独鸟归时云鬬迥，残蝉急处日争忙。",
            "他年若得壶中术，一簇汀洲尽贮将。"
        ],
        "notes": "",
        "id": "ac34332a1e655b5a461c4a489442d144"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "宋玉宅",
        "preface": "",
        "paragraphs": [
            "草白烟寒半野陂，临江旧宅指遗基。",
            "已怀湘浦招魂事，更忆高唐说梦时。",
            "穿径早曾闻客住，登墙岂复见人窥。",
            "今朝送别还经此，吟断当年几许悲。"
        ],
        "notes": "",
        "id": "2f58f60470f2e2e181fcd2589c1b6f74"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "春晚书怀",
        "preface": "",
        "paragraphs": [
            "落尽红芳春意阑，绿芜空鏁辟疆园。",
            "嫦娥断影霜轮冷，帝子无踪泪竹繁。",
            "未达东邻还绝想，不劳南浦更销魂。",
            "晚来虽共残莺约，争奈风凄又雨昏。"
        ],
        "notes": "",
        "id": "26ac169631e1c02a36e2037417e793ee"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "寄杨侍郎",
        "preface": "",
        "paragraphs": [
            "云情鹤态莫夸慵，正上仙楼十二重。",
            "吟逸易沈𫛛鹊月，梦长先断景阳钟。",
            "奇文已刻金书券，秘语看镌玉检封。",
            "何事春来待归隐，探知溪畔有风松。"
        ],
        "notes": "",
        "id": "dd33d69887d436be3e2f9f259482d289"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "杏花",
        "preface": "",
        "paragraphs": [
            "粉薄红轻揜歛羞，花中占断得风流。",
            "软非因醉都无力，凝不成歌亦自愁。",
            "独照影时临水畔，最含情处出墙头。",
            "裴回尽日难成别，更待黄昏对酒楼。"
        ],
        "notes": "",
        "id": "eaf381ac3fe936c9be2ddd2105d469e0"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "宪丞裴公上洛退居有寄二首 一",
        "preface": "",
        "paragraphs": [
            "鸿在冥冥已自由，紫芝峰下更高秋。",
            "抛来簪绂都如梦，泥著杯香不为愁。",
            "晚树拂簷风脱翠，夜滩当户月和流。",
            "自嗟不得从公去，共上仙家十二楼。"
        ],
        "notes": "",
        "id": "cb228719f9e0ff240d01cd9d2d17895d"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "宪丞裴公上洛退居有寄二首 二",
        "preface": "",
        "paragraphs": [
            "瘦如仙鹤爽风篁，外却尘嚣兴绪长。",
            "偶坐几回沈皓月，闲吟是处到残阳。",
            "门前立使修书嬾，花下留宾压酒忙。",
            "目断琼林攀不得，一重丹水抵三湘。"
        ],
        "notes": "",
        "id": "1fb46a9ae8fb52036718ba0615110b0d"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "丛祠",
        "preface": "",
        "paragraphs": [
            "丛祠一炬照秦川，雨散云飞二十年。",
            "长路未归萍逐水，旧居难问草平烟。",
            "金鞍正伴桐乡客，粉壁犹怀桂苑仙。",
            "何必向来曾识面，拂尘看字也凄然。"
        ],
        "notes": "",
        "id": "3d1180ad5b9c8db7dc990513f073047f"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "分水岭",
        "preface": "",
        "paragraphs": [
            "两派潺湲不暂停，岭头长泻别离情。",
            "南随去马通巴栈，北逐归人达渭城。",
            "澄处好窥双黛影，咽时堪寄断肠声。",
            "紫溪旧隐还如此，清夜梁山月更明。"
        ],
        "notes": "",
        "id": "99b235b4e3ae30a78b8cfb272614e12f"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "赴职西川过便桥书怀寄同年",
        "preface": "",
        "paragraphs": [
            "平门桥下水东驰，万里从军一望时。",
            "乡思旋生芳草见，客愁何限夕阳知。",
            "秦陵无树烟犹鏁，汉苑空墙浪欲吹。",
            "不是伤春爱回首，杏坛恩重马迟迟。"
        ],
        "notes": "",
        "id": "e5daa39ab4a91b861217ce02428f04da"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "太保中书令军前新楼",
        "preface": "",
        "paragraphs": [
            "十二阑干压锦城，半空人语落滩声。",
            "风流近接平津阁，气色高含细柳营。",
            "尽日卷帘江草绿，有时欹枕雪峰晴。",
            "不知捧诏朝天后，谁此登临看月明。"
        ],
        "notes": "",
        "id": "21f040d3f97f6996c4ef10545dd2e512"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "玉女庙",
        "preface": "",
        "paragraphs": [
            "九清何日降仙霓，掩暎荒祠路欲迷。",
            "愁黛不开山浅浅，离心长在草萋萋。",
            "簷横渌派王余掷，窗褭红枝杜宇啼。",
            "若得洗头盆置此，靓妆无复碧莲西。"
        ],
        "notes": "",
        "id": "882fa2d10726a0042c84970ab0b7f703"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "坤维军前寄江南弟兄",
        "preface": "",
        "paragraphs": [
            "二年征战劒山秋，家在松江白浪头。",
            "关月几时干客泪，戍烟终日起乡愁。",
            "未知辽堞何当下，转觉燕台不易酬。",
            "独羡一声南去雁，满天风雨到汀洲。"
        ],
        "notes": "",
        "id": "a4107b99783c6d65943c1ae0cc530cd0"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "浐水席上献座主侍郎",
        "preface": "",
        "paragraphs": [
            "暖泉宫里告虔回，略避红尘小宴开。",
            "落絮已随流水去，啼莺还傍夕阳来。",
            "草能缘岸侵罗荐，花不容枝蘸玉杯。",
            "莫讶诸生中独醉，感恩伤别正难裁。"
        ],
        "notes": "",
        "id": "401a33b53b1d1d0d297aaf5b28774b06"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "送知古上人",
        "preface": "",
        "paragraphs": [
            "昔年离别浙河东，多难相逢旧楚宫。",
            "振锡才寻三径草，登船忽挂一帆风。",
            "几程村饭添盂白，何处山花照衲红？",
            "不似投荒憔悴客，沧浪无际问渔翁。"
        ],
        "notes": "",
        "id": "6fb753f06e3b6b45e2c584d6c6040b91"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "和座主尚书登布善寺楼",
        "preface": "",
        "paragraphs": [
            "往事何时不系肠，更堪凝睇白云乡。",
            "楚王城垒空秋色，羊祜江山祗暝光。",
            "林下远分南去马，渡头偏认北归航。",
            "谁知此日凭轩处，一笔工夫胜七襄。"
        ],
        "notes": "",
        "id": "db3010e06945b9edf61638e935c4e985"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "金桥感事",
        "preface": "",
        "paragraphs": [
            "太行和雪叠晴空，二月春郊尚朔风。",
            "饮马早闻临渭北，射雕今欲过山东。",
            "百年徒有伊川叹，五利宁无魏绛功。",
            "日暮长亭正愁绝，哀笳一曲戍烟中。"
        ],
        "notes": "",
        "id": "95c714f155552f577bed1d26a004fd2c"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "萧县道中",
        "preface": "",
        "paragraphs": [
            "戍火三笼滞晚程，枯桑系马上寒城。",
            "满川落照无人过，卷地飞蓬有烧明。",
            "楚客早闻歌凤德，刘琨休更舞鸡声。",
            "草堂旧隐终归去，寄语岩猨莫晓惊。"
        ],
        "notes": "",
        "id": "d4edb7264de026cb1e64cbd59383c59f"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "题兖州泗河中石床",
        "preface": "",
        "paragraphs": [
            "一片苔床水漱痕，何人清赏动乾坤。",
            "谪仙醉后云为态，野客吟时月作魂。",
            "光景不回波自远，风流难问石无[言]。",
            "迩来多少登临客，千载谁将胜事论。"
        ],
        "notes": "",
        "id": "d836319e466cd78d42466de46462e8a3"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "禁直偶书",
        "preface": "",
        "paragraphs": [
            "玉皇新复五城居，仙馆词臣在碧虚。",
            "锦砌渐看翻芍药，鏁窗还咏隔蟾蜍。",
            "敢期林上灵乌语，贪草云间彩凤书。",
            "争奈沧洲频入梦，白波无际落红蕖。"
        ],
        "notes": "",
        "id": "91226842f40a69c9654616ae18fd4e4b"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "送弟东归",
        "preface": "",
        "paragraphs": [
            "偶持麟笔侍金闺，梦想三年在故溪。",
            "祖竹定欺簷雪折，穉杉应拂栋云齐。",
            "谩劳筋力趋丹凤，可有文词咏碧鸡。",
            "此别更无闲事嘱，北山高处谢猨啼。"
        ],
        "notes": "",
        "id": "ad9f552c5ac69dad9d83926641207c39"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "和座主尚书春日郊居",
        "preface": "",
        "paragraphs": [
            "海燕初归朔雁回，静眠深揜百花台。",
            "春蔬已为高僧掇，腊酝还因熟客开。",
            "簷外暖丝兼絮堕，槛前轻浪带鸥来。",
            "谢公难避苍生意，自古风流必上台。"
        ],
        "notes": "",
        "id": "7ef97988304dd89c6a782e0537e1c72a"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "僧舍白牡丹二首 一",
        "preface": "",
        "paragraphs": [
            "腻若裁云薄缀霜，春残独自殿群芳。",
            "梅妆向日霏霏暖，纨扇摇风闪闪光。",
            "月魄照来空见影，露华凝后更多香。",
            "天生洁白宜清净，何必殷红暎洞房。"
        ],
        "notes": "",
        "id": "d519dea7bc713e0d72667857cf14b181"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "僧舍白牡丹二首 二",
        "preface": "",
        "paragraphs": [
            "侯家万朵簇霞丹，若并霜林素艳难。",
            "合影只应天际月，分香多是畹中兰。",
            "虽饶百卉争先发，还在三春向后残。",
            "想得惠林凭此槛，肯将荣落意来看。"
        ],
        "notes": "",
        "id": "4e1a79e06c46ce09abf78bfe0615bfcb"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "八月十五夜禁直寄同僚",
        "preface": "",
        "paragraphs": [
            "中秋月满尽相寻，独入非烟宿禁林。",
            "曾恨人间千里隔，更堪天上九门深。",
            "明涵太液鱼龙定，静鏁圆灵象纬沈。",
            "目断枚臯何处在，阑干十二忆登临。"
        ],
        "notes": "",
        "id": "7015c5b9f955f017f00f060d3801bc03"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "上巳日花下闲看",
        "preface": "",
        "paragraphs": [
            "十里香尘扑马飞，碧莲峰下踏青时。",
            "云鬟照水和花重，罗袖擡风惹絮迟。",
            "可便无心邀娬媚，还应有泪忆袁熙。",
            "如烟如梦争寻得，溪柳回头万万丝。"
        ],
        "notes": "",
        "id": "5bae35fe073abd04be1188bba291d1c9"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "禅院弈棋偶题",
        "preface": "",
        "paragraphs": [
            "裛尘丝雨送微凉，偶出樊笼入道场。",
            "半偈已能消万事，一枰兼得了残阳。",
            "寻知世界都如梦，自喜身心甚不忙。",
            "更约西风摇落后，醉来终日卧禅房。"
        ],
        "notes": "",
        "id": "bc677890e9f9e410c782c6394f8c9c56"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "和张舍人",
        "preface": "",
        "paragraphs": [
            "玉女盆边雪未销，正多春事莫无憀。",
            "杏花向日红匀脸，云带环山白系腰。",
            "莺啭树头欹枕听，冻开泉眼杖藜挑。",
            "陵迁谷变如须问，控鹤山人字子乔。"
        ],
        "notes": "",
        "id": "a9ff7090dfedc4b30818a8b6b0902f4a"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "送友赴阙",
        "preface": "",
        "paragraphs": [
            "故人归去指翔鸾，乐带离声可有欢。",
            "驿路两行秋吹急，渭波千叠夕阳寒。",
            "空郊已叹周禾熟，旧苑应寻汉火残。",
            "遥羡从公无一事，探花先醉曲江干。"
        ],
        "notes": "",
        "id": "9b476f881ebc72bb87ea2572037684d2"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "过邓城县作",
        "preface": "",
        "paragraphs": [
            "不用登临足感伤，古来今往尽茫茫。",
            "未知尧桀谁臧否，可便彭殇有短长。",
            "楚垒万重多故事，汉波千叠更残阳。",
            "到头一切皆身外，只觉关身是醉乡。"
        ],
        "notes": "",
        "id": "a1025db032f55f35c6781c6f9145ff74"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "文德初闻车驾东游",
        "preface": "",
        "paragraphs": [
            "龙斾丛丛下劒门，还将瑞气入中原。",
            "鳌头一荡山虽没，乌足重安日不昏。",
            "晋客已知周礼在，秦人仍喜汉官存。",
            "自怜闲坐渔矶石，万级云台落梦魂。"
        ],
        "notes": "",
        "id": "6954c03a9bdb8b014203ae383a61c548"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "子规",
        "preface": "",
        "paragraphs": [
            "举国繁华委逝川，羽毛飘荡一年年。",
            "他山叫处花成血，旧苑春来草似烟。",
            "雨暗不离浓绿树，月斜长吊欲明天。",
            "湘江日暮声凄切，愁杀行人归去船。"
        ],
        "notes": "",
        "id": "5b84c2952f734b671252d36fa8cf5044"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "简州归降贺京兆公",
        "preface": "",
        "paragraphs": [
            "分栋山前曙色开，三千铁骑简州回。",
            "云间堕箭飞书去，风里擎竿露布来。",
            "古谓伐谋为上策，今看静胜自中台。",
            "功名一似淮西事，只是元臣不姓裴。"
        ],
        "notes": "",
        "id": "db3dd3b16a0cc4104d3ff93cc9e992cc"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "登汉州城楼",
        "preface": "",
        "paragraphs": [
            "雨余秋色拂孤城，远目凝时万象清。",
            "叠翠北来千嶂尽，漫流东去一江平。",
            "从军固有荆州乐，怀古能无岘首情。",
            "欲下阑干一回首，乌归帆没戍烟明。"
        ],
        "notes": "",
        "id": "73db3724733aeb03f2af4d83c365214d"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "岐下寓居见槐花落因寄从事",
        "preface": "",
        "paragraphs": [
            "才开便落不胜黄，覆著庭莎衬夕阳。",
            "只共蝉催双鬓老，可知人已十年忙。",
            "晓窗须为吟秋兴，夜枕应教梦帝乡。",
            "蜀国马卿看从猎，肯将闲事入凄凉。"
        ],
        "notes": "",
        "id": "7ef266c1ed5b130eb5567c6caebb50d7"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "和人有感",
        "preface": "",
        "paragraphs": [
            "莫愁家住石城西，月坠星沈客到迷。",
            "一院无人春寂寂，九原何处草萋萋。",
            "香魂未散烟笼水，舞袖休翻柳拂堤。",
            "兰棹一移风雨急，流莺千万莫长啼。"
        ],
        "notes": "",
        "id": "9d89fca18073cd795144f63b3c87393a"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "春归次金陵",
        "preface": "",
        "paragraphs": [
            "春阴漠漠覆江城，南国归桡趂晚程。",
            "水上驿流初过雨，树笼堤处不离莺。",
            "迹疎冠盖兼无梦，地近乡园自有情。",
            "便被东风动离思，杨花千里雪中行。"
        ],
        "notes": "",
        "id": "b7653ae89e5a83b2c9135938dba2b64f"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "途中见杏花",
        "preface": "",
        "paragraphs": [
            "一枝红艳出墙头，墙外行人正独愁。",
            "长得看来犹有恨，可堪逢处更难留。",
            "林空色暝莺先到，春浅香寒蝶未游。",
            "更忆帝乡千万树，澹烟笼日暗神州。"
        ],
        "notes": "",
        "id": "d6cbfcefea3017933944f0dacf8e5220"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "秋日经别墅",
        "preface": "",
        "paragraphs": [
            "别墅萧条海上村，偶期兰菊与琴尊。",
            "簷横碧嶂秋光近，树带闲潮晚色昏。",
            "幸有白云眠楚客，不劳芳草思王孙。",
            "北山移去前文在，无复教人叹晓猨。"
        ],
        "notes": "",
        "id": "621acb00df846013e32942ea845e1058"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "红叶",
        "preface": "",
        "paragraphs": [
            "露染霜干片片轻，斜阳照处转烘明。",
            "和烟飘落九秋色，随浪泛将千里情。",
            "几夜月中藏鸟影，谁家庭际伴蛩声。",
            "一时衰飒无多恨，看着清风彩剪成。"
        ],
        "notes": "",
        "id": "d0d61546f55d9097ec7ca852a2bf82e9"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "离霅溪感事献郑员外",
        "preface": "",
        "paragraphs": [
            "足恨饶悲不自由，萍无根蒂水长流。",
            "庾公明月吟连曙，谢守青山看入秋。",
            "一饭意专堪便死，千金诺在转难酬。",
            "云沈鸟去回头否，平子才多好赋愁。"
        ],
        "notes": "",
        "id": "9f57cf8aa8928da42ca23b1df83b0b26"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "岐州安西门",
        "preface": "",
        "paragraphs": [
            "安西门外彻安西，一百年前断鼓鼙。",
            "犬解人歌曾入唱，马称龙子几来嘶。",
            "自从辽水烟尘起，更到涂山道路迷。",
            "今日登临须下泪，行人无个草萋萋。"
        ],
        "notes": "",
        "id": "0a662dbac403e99ae84d453e1ba0b51e"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "关西驿亭即事",
        "preface": "",
        "paragraphs": [
            "晚霞零落雨初收，关上危阑独怅留。",
            "千里好春聊极目，五陵无事莫回头。",
            "山犹带雪霏霏恨，柳未禁寒冉冉愁。",
            "直是无情也肠断，鸟归帆没水空流。"
        ],
        "notes": "",
        "id": "2e8f5788025174de2c560cc136d47077"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "望嵩山",
        "preface": "",
        "paragraphs": [
            "三十六峰危似冠，晴楼百尺独登看。",
            "高凌鸟外青冥窄，翠落人间白昼寒。",
            "不觉衡阳遮雁过，如何钟阜鬬龙盘。",
            "始知万岁声长在，只待东巡动玉鸾。"
        ],
        "notes": "",
        "id": "2ceda4c7eb94aad8510bfa619ad959e5"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "题湖城县西道中槐树",
        "preface": "",
        "paragraphs": [
            "零落攲斜此路中，盛时曾识太平风。",
            "晓迷天仗归春苑，暮送鸾旗指洛宫。",
            "一自烟尘生蓟北，更无消息幸关东。",
            "而今只有孤根在，鸟啄虫穿没乱蓬。"
        ],
        "notes": "",
        "id": "ec4c657e32a82a0de2565f7ceeb14320"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "东归次瀛上",
        "preface": "",
        "paragraphs": [
            "煖烟轻淡草霏霏，一片晴山衬夕晖。",
            "水露浅沙无客泛，树连疎苑有莺飞。",
            "自从身与沧浪别，长被春教寂寞归。",
            "回首青门不知处，向人杨柳莫依依。"
        ],
        "notes": "",
        "id": "16d39b70558e4dfa7d3bc09d25cd0436"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "偶书",
        "preface": "",
        "paragraphs": [
            "青牛关畔寄孤村，山当屏风石当门。",
            "芳树绿阴连蔽芾，长河飞浪接昆仑。",
            "苔田绿后蛙争聚，麦垅黄时雀更喧。",
            "只此无心便无事，避人何必武陵源。"
        ],
        "notes": "",
        "id": "debe4ccf2cb965f22f42af8611ade9f2"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "得京中亲友书讶久无音耗以诗代谢",
        "preface": "",
        "paragraphs": [
            "退闲何事不忘机，况限溪云静掩扉。",
            "马颊浪高鱼去少，鸡鸣关险雁来稀。",
            "无才敢更期连茹，有意兼思学采薇。",
            "珍重故人知我者，九霄休复寄音徽。"
        ],
        "notes": "",
        "id": "259696fa5218de4c7269d866ea1d3dea"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "抵鹊山前云掩扉，更甘终老脱朝衣。",
            "晓窥青镜千峰入，暮倚长松独鹤归。",
            "云里引来泉脉细，雨中移得药苗肥。",
            "何须一筯鲈鱼脍，始挂孤帆问钓矶。"
        ],
        "notes": "",
        "id": "d626ca5d05592a175514ada5d7674a97"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "病中宜茯苓寄李谏议",
        "preface": "",
        "paragraphs": [
            "千年茯菟带龙鳞，太华峰头得最珍。",
            "金鼎晓煎云漾粉，玉瓯寒贮露含津。",
            "南宫已借征诗客，内署今还托谏臣。",
            "飞檄愈风知妙手，也须分药救漳滨。"
        ],
        "notes": "",
        "id": "d8c549de0af09d5d6a57d1777549b781"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "槎",
        "preface": "",
        "paragraphs": [
            "浪痕龙迹老敧危，流落何时别故枝。",
            "岁月空教苔藓积，芳菲长倩薜萝知。",
            "有文在朽人难识，无蠹藏心鸟莫窥。",
            "家近沧浪从泛去，碧天消息不参差。"
        ],
        "notes": "",
        "id": "bb0a9e83cfdfbb2f9e725c741d1ccbbf"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "汴上观",
        "preface": "",
        "paragraphs": [
            "九曲河冰半段来，严霜结出劲风裁。",
            "非时已认蝉飘翼，到海须忧蚌失胎。",
            "千里风清闻戛玉，几人东下忆奔雷。",
            "殷勤莫碍星槎路，从看天津弄杼回。"
        ],
        "notes": "",
        "id": "5e9a7477c0dd8ea576e3d4d9bbfdbbfe"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "闲居有作",
        "preface": "",
        "paragraphs": [
            "依依芳树拂簷平，绕竹清流浸骨清。",
            "爱弄绿苔鱼自跃，惯偷红果鸟无声。",
            "踏青堤上烟多绿，拾翠江边月更明。",
            "只此超然长往是，几人能遂铸金成。"
        ],
        "notes": "",
        "id": "938cb49532f2ed9bb636ba117d29e2c7"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "离岐下题西湖",
        "preface": "",
        "paragraphs": [
            "送夏迎秋几醉来，不堪行色被蝉催。",
            "身随渭水看归远，梦挂秦云约自回。",
            "雨细若为抛钓艇，月明谁复上歌台。",
            "千波万浪西风急，更为红蕖把一桮。"
        ],
        "notes": "",
        "id": "dc86c5673f840e4eceaa832b33a0a8fe"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "岐阳蒙相国对宅因抒怀投献",
        "preface": "",
        "paragraphs": [
            "风有危亭月有台，平津阁畔好裴回。",
            "虽非宋玉诛茅至，且学王家种竹来。",
            "已得静居从马歇，不堪行色被蝉催。",
            "故园兰菊三千里，旅梦方应校嬾回。"
        ],
        "notes": "",
        "id": "266793640b5d608f6818aef99cfc6a29"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "晚泊松江",
        "preface": "",
        "paragraphs": [
            "落日停桡古渡边，古今踪迹一苍然。",
            "平沙尽处云藏树，远吹收来水定天。",
            "正困东西千里路，可怜潇洒五湖船。",
            "如何不及前贤事，却谢鲈鱼在洛川。"
        ],
        "notes": "",
        "id": "b387cfe1084ed5ea692cfb8dc7e108f3"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "过渑池书事",
        "preface": "",
        "paragraphs": [
            "渑池城郭半遗基，无限春愁挂落晖。",
            "柳渡风轻花浪绿，麦田烟暖锦鸡飞。",
            "相如忠烈千秋断，二主英雄一梦归。",
            "莫道新亭人对泣，异乡殊代也沾衣。"
        ],
        "notes": "",
        "id": "60fa1bb3bb09d544d9703d6343853b57"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "富春",
        "preface": "",
        "paragraphs": [
            "水送山迎入富春，一川如画晚晴新。",
            "云低远渡帆来重，潮落寒沙鸟下频。",
            "未必柳间无谢客，也应花里有秦人。",
            "严光万古清风在，不敢停桡更问津。"
        ],
        "notes": "",
        "id": "3819382f7fad23475f7c3df065ce3d5c"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "高侍御话及皮博士池中白莲因成一章寄博士兼奉呈",
        "preface": "",
        "paragraphs": [
            "白玉花开绿锦池，风流御史报人知。",
            "看来应是云中堕，偷去须从月下移。",
            "已被乱蝉催晼晚，更禁凉雨动䙰褷。",
            "习家秋色堪图画，只欠山公倒接䍠。"
        ],
        "notes": "",
        "id": "387de28c213edcf8fdb1545f46d132a2"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "忆猿",
        "preface": "",
        "paragraphs": [
            "翠微云歛日沈空，叫彻青冥怨不穷。",
            "连臂影垂溪色里，断肠声尽月明中。",
            "静含烟峡凄凄雨，高弄霜天袅袅风。",
            "犹有北山归意在，少惊佳树近房栊。"
        ],
        "notes": "",
        "id": "5668b154bc22d209bee28ce80ccd5f59"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "红树",
        "preface": "",
        "paragraphs": [
            "一声南雁已先红，神女霜飞叶叶同。",
            "自是孤根非暖地，莫惊他木耐秋风。",
            "暖烟散去阴全薄，明月临来影半空。",
            "长忆洞庭千万树，照山横浦夕阳中。"
        ],
        "notes": "",
        "id": "f9fe82da4073c5d3a0a5aaf4afd1aafa"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "新雁",
        "preface": "",
        "paragraphs": [
            "湘浦波春始北归，玉关摇落又南飞。",
            "数声飘去和秋色，一字横来背晚晖。",
            "紫阁高翻云羃羃，灞川低渡雨微微。",
            "莫从思妇台边过，未得征人万里衣。"
        ],
        "notes": "",
        "id": "70a3db088014039d6edc32fbd54fc265"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "海上秋怀",
        "preface": "",
        "paragraphs": [
            "辞无珪组隐无才，门向潮头过处开。",
            "几度黄昏逢罔象，有时红旭见蓬莱。",
            "碛连荒戍频频火，天绝纤云往往雷。",
            "昨夜秋风已摇落，那堪更上望乡台。"
        ],
        "notes": "",
        "id": "178aa8baa2ac5ee9d88410d2ad7913bb"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "忆山泉",
        "preface": "",
        "paragraphs": [
            "穿云落石细湔湔，尽日疑闻弄管弦。",
            "千仞洒来寒碎玉，一泓深去碧涵天。",
            "烟迷叶乱寻难见，月好风清听不眠。",
            "春雨正多归未得，只应流恨更潺湲。"
        ],
        "notes": "",
        "id": "551eb8db94cfcf02e74e608db5e912fb"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "东归望华山",
        "preface": "",
        "paragraphs": [
            "碧莲重叠在青冥，落日垂鞭缓客程。",
            "不奈春烟笼暗澹，可堪秋雨洗分明。",
            "南边已放三千马，北面犹标百二城。",
            "只怕仙人抚高掌，年年相见是空行。"
        ],
        "notes": "",
        "id": "ccf9efcfeae7fdfe7e9d78c4bab90471"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "游华州飞泉亭",
        "preface": "",
        "paragraphs": [
            "走马街南百亩池，碧莲花影倒参差。",
            "偶同人去红尘外，正值僧归落照时。",
            "万事已为春弃置，百忧须赖酒医治。",
            "殷勤待取前峰月，更倚阑干弄钓丝。"
        ],
        "notes": "",
        "id": "627f4cc13cac739f964baaefcb8a7cdf"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "池上双凫二首 一",
        "preface": "",
        "paragraphs": [
            "碧池悠漾小凫雏，两两依依秪自娱。",
            "钓艇忽移还散去，寒鸱有意即相呼。",
            "可怜翡翠归云髻，莫羡鸳鸯入画图。",
            "幸是羽毛无取处，一生安稳老菰蒲。"
        ],
        "notes": "",
        "id": "65ecc021b794820e331d57a1b473417a"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "池上双凫二首 二",
        "preface": "",
        "paragraphs": [
            "双凫狎得傍池台，戏藻衔蒲远又回。",
            "敢为稻粱凌险去，幸无鹰隼触波来。",
            "万丝春雨眠时乱，一片浓萍浴处开。",
            "不在笼栏夜仍好，月汀星沼剩裴回。"
        ],
        "notes": "",
        "id": "6f5a38390c3840c17ee4aca0533c15ae"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "叶落",
        "preface": "",
        "paragraphs": [
            "红影飘来翠影微，一辞林表不知归。",
            "伴愁无色烟犹在，替恨成啼露未晞。",
            "若逐水流应万里，莫因风起便孤飞。",
            "楚郊千树秋声急，日暮纷纷惹客衣。"
        ],
        "notes": "",
        "id": "c703724b5684fb2be3e3d02ac494d57e"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "和皮博士赴上京观中修灵斋赠威仪尊师兼见寄",
        "preface": "",
        "paragraphs": [
            "霓结双旌羽缀裙，七星坛上拜元君。",
            "精诚有为天应感，章奏无私鬼怕闻。",
            "鹤驭已从烟际下，凤膏还向月中焚。",
            "白云乡路看看到，好驻流年翊圣文。"
        ],
        "notes": "",
        "id": "923a09fb52d4accfc550b8f30b0c2d8b"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "春雨",
        "preface": "",
        "paragraphs": [
            "霏霏漠漠暗和春，羃翠凝红色更新。",
            "寒入腻裘浓晓睡，细随油壁静香尘。",
            "连云似织休迷雁，带柳如啼好赠人。",
            "别有空堦寂寥事，绿苔狼籍落花频。"
        ],
        "notes": "",
        "id": "d43a678867cba82e0af0ef44e53d9081"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "秋池",
        "preface": "",
        "paragraphs": [
            "冷涵秋水碧溶溶，一片澄明见底空。",
            "有日晴来云衬白，几时吹落叶浮红。",
            "香啼蓼穗娟娟露，干动莲茎淅淅风。",
            "凌晓无端照衰发，便悲霜雪镜光中。"
        ],
        "notes": "",
        "id": "3bc10f853b16f2b5fbaefd97f8ddf89d"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "首阳山",
        "preface": "",
        "paragraphs": [
            "首阳山枕黄河水，上有两人曾饿死。",
            "不同天下人为非，兄弟相看自为是。",
            "遂令万古识君心，为臣贵义不贵身。",
            "精灵长在白云里，应笑随时饱死人。"
        ],
        "notes": "",
        "id": "b3b749d779c4863b74905a6dca60fcc0"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "太湖石歌",
        "preface": "",
        "paragraphs": [
            "洞庭山下湖波碧，波中万古生幽石。",
            "铁索千寻取得来，奇形怪状谁能识。",
            "初疑朝家正人立，又如战士方狙击。",
            "又如防风死后骨，又如於菟活时额。",
            "又如成人枫，又如害瘿柏。",
            "雨过上停泓，风来中有隙。",
            "想得沈潜水府时，兴云出雨蟠蛟螭。",
            "今来硉矹林庭上，长恐忽然生白浪。",
            "用时应不称娲皇，将去也堪随博望。",
            "噫嘻尔石好凭依，幸有方池幷钓矶。",
            "小山丛桂且为伴，钟阜白云长自归。",
            "何必豪家甲第里，玉阑干畔争光辉。",
            "一朝荆棘忽流落，何异绮罗云雨飞。"
        ],
        "notes": "",
        "id": "5d3300ef962428271d0a5b648226596c"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "赠方干处士歌",
        "preface": "",
        "paragraphs": [
            "把笔尽为诗，何人敌夫子。",
            "句满天下口，名聒天下耳。",
            "不识朝，不识市。",
            "旷逍遥，闲徙倚。",
            "一桮酒，无万事。",
            "一叶舟，无千里。",
            "衣裳白云，坐卧流水。",
            "霜落风高忽相忆，惠然见过留一夕。",
            "一夕听吟十数篇，水榭林萝为岑寂。",
            "拂旦舍我亦不辞，携筇径去随所适。",
            "随所适，无处觅。",
            "云半片，鹤一只。"
        ],
        "notes": "",
        "id": "75918e312e2ec2c3a78c7645cdbfe892"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "李周弹筝歌",
        "preface": "",
        "paragraphs": [
            "古人云：丝不如竹，竹不如肉。",
            "乃知此语未必然，李周弹筝听不足。",
            "闻君七岁八岁时，五音六律皆生知。",
            "就中十三弦最妙，应宫出入年方少。",
            "青騘惯走长楸日，几度承恩蒙急召。",
            "一字雁行斜御筵，锵金戛羽凌非烟。",
            "始似五更残月里，凄凄切切清露蝉。",
            "又如石罅堆叶下，泠泠沥沥苍崖泉。",
            "鸿门玉斗初向地，织女金梭飞上天。",
            "有时上苑繁花发，有时太液秋波阔。",
            "当头独坐𪭢一声，满座好风生拂拂。",
            "天颜开，圣心悦。",
            "紫金白珠沾赐物，出来无暇更还家。",
            "且上青楼醉明月，年将六十艺转精。",
            "自写梨园新曲声，近来一事还惆怅。",
            "故里春荒烟草平，供奉供奉且听语。",
            "自昔兴衰看乐府，秪如伊州与梁州。",
            "尽是太平时歌舞，旦夕君王继此声，不要停弦泪如雨。"
        ],
        "notes": "",
        "id": "62061d267bdcdf7f04c8d5411aa891bf"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "赠{巩/言}光上人草书歌",
        "preface": "",
        "paragraphs": [
            "篆书朴，隶书俗，草圣贵在无羁束。",
            "江南有僧名{巩/言}光，紫毫一管能顚狂。",
            "人家好壁试挥拂，瞬目已流三五行。",
            "摘如钩，挑如拨。",
            "斜如掌，回如斡。",
            "又如夏禹鏁淮神，波底出来手正拔。",
            "又如朱亥锤晋鄙，袖中擡起腕欲脱。",
            "有时软萦盈，一穗秋云曳空阔。",
            "有时瘦巉岩，百尺枯松露槎枿。",
            "忽然飞动更惊人，一声霹雳龙虵活。",
            "稽山贺老昔所传，又闻能者惟张顚。",
            "上人致功应不下，其奈飘飘沧海边。",
            "可中一入天子国，络素裁缣洒毫墨。",
            "不系知之与不知，须言一字千金值。"
        ],
        "notes": "",
        "id": "0efebe8192aeac04c1360149f5fcab89"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "赠李长史歌",
        "preface": "",
        "paragraphs": [
            "危栏压溪溪澹碧，翠褭红飘莺寂寂。",
            "此日长亭怆别离，座中忽遇吹芦客。",
            "双攘轻袖当高轩，含商吐羽凌非烟。",
            "初疑一百尺瀑布，八九月落香炉巅。",
            "又似鲛人为客罢，迸泪成珠玉盘泻。",
            "碧珊瑚碎震泽中，金锒铛撼龟山下。",
            "铿訇揭调初惊人，幽咽细声还感神。",
            "紫凤将雏叫山月，玄兔丧子啼江春。",
            "咨嗟长史出人艺，如何值此艰难际。",
            "可中长似承平基，肯将此为闲人吹。",
            "不是东城射雉处，即应南苑鬬鸡时。",
            "白樱桃熟每先赏，红芍药开长有诗。",
            "卖珠曾被武皇问，薰香不怕贾公知。",
            "今来流落一何苦，江南江北九寒暑。",
            "翠华犹在橐泉中，一曲梁州泪如雨。",
            "长史长史听我语，从来艺绝多失所。",
            "罗君赠君两首诗，半是悲君半自悲。"
        ],
        "notes": "",
        "id": "7c9bf7620e56ddf72a10262b3121bc8a"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "赠广利大师歌",
        "preface": "",
        "paragraphs": [
            "化人之心固甚难，自化之心更不易。",
            "化人可以程限之，自化元须有其志。",
            "在心为志者何人，今日得之于广利。",
            "三十年前识师初，正见把笔学草书。",
            "崩云落日千万状，随手变化生空虚。",
            "海北天南几回别，每见书踪转奇绝。",
            "近来兼解作歌诗，言语明快有气骨。",
            "坚如百炼钢，挺特不可屈。",
            "又如千里马，脱缰飞灭没。",
            "好是不雕刻，纵横冲口发。",
            "昨来示我十余篇，咏杀江南风与月。",
            "乃知性是天，习是人。",
            "莫轻河边羖𦍠，飞作天上麒麟。",
            "但日新，又日新。",
            "李太白，非通神。"
        ],
        "notes": "",
        "id": "31515343aa862fd2a68064f78cb8986c"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "古离别",
        "preface": "",
        "paragraphs": [
            "紫鸾黄鹄虽别离，一举千里何难追。",
            "犹闻啼风与叫月，流连断续令人悲。",
            "赋情更有深缱绻，碧甃千寻尚为浅。",
            "蟾蜍正向清夜流，蛱蝶须教堕丝罥。",
            "莫道断丝不可续，丹穴凤凰胶不远。",
            "莫道流水不回波，海上两潮长自返。"
        ],
        "notes": "",
        "id": "4e363b1c5a3b5396a20fa1e281ec0f90"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "风雨吟",
        "preface": "",
        "paragraphs": [
            "风骚骚，雨涔涔，长洲苑外荒居深。",
            "门外流水流澶漫，河边古木鸣萧森。",
            "敻无禽影，寂无人音。",
            "端然拖愁坐，万感丛于心。",
            "姑苏碧瓦十万户，中有楼台与歌舞。",
            "寻常倚月复眠花，莫说斜风兼细雨。",
            "应不知天地造化是何物，亦不知荣辱是何主。",
            "吾囷长满是太平，吾乐不极是天生。",
            "岂忧天下有大憝，四郊刁斗常铮铮。",
            "官军扰人甚于贼，将臣怕死唯守城。",
            "又岂复忧朝廷苦弛慢，中官转纵横。",
            "李膺勾党即罹患，窦武忠谋又未行。",
            "又岂忧文臣尽遭束高阁，文教从今日萧索。",
            "若更无人稍近前，把笔到头同一恶。",
            "可叹吴城城中人，无人与我交一言。",
            "蓬蒿满径尘一榻，独此闵闵何其烦。",
            "虽然小或可谋大，[嫠]妇之忧史尚存。",
            "况我长怀丈夫志，今来流落沧溟涘。",
            "有时惊事再咨嗟，因风因雨更憔悴。",
            "只有闲横膝上琴，怨伤怨恨聊相寄。",
            "伯牙海上感沧溟，何似今朝风雨思。"
        ],
        "notes": "",
        "id": "d3bf056a9724c5d966f4d4d2f0096632"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "江行",
        "preface": "",
        "paragraphs": [
            "来时风，去时雨，萧萧飒飒春江浦。",
            "欹欹侧侧海门帆，轧轧哑哑洞庭橹。"
        ],
        "notes": "",
        "id": "b2d607f5ce487d08b9ac4a48cb0e85af"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "壁画折竹杂言",
        "preface": "",
        "paragraphs": [
            "枯缠藤，重欹雪，渭曲逢，湘江别。",
            "不是从来无本根，画工取势教摧折。"
        ],
        "notes": "",
        "id": "fac00196cb723fd4d0495c1558b3daf5"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "古锦裾六韵",
        "preface": "",
        "paragraphs": [
            "濯水经何日，随风故有人。",
            "绿衣犹偪画，丹顶尚迷真。",
            "暗澹云沈古，青苍藓剥新。",
            "暎襟知惹泪，侵鞯想萦尘。",
            "掣曳无由睹，流传久自珍。",
            "武威应认得，牵挽几当春。"
        ],
        "notes": "",
        "id": "17dac074eca631d47a739f2206892a12"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "赋得欲晓看妆面",
        "preface": "",
        "paragraphs": [
            "胧胧欲曙色，隐隐辨残妆。",
            "月始云中出，花犹雾里藏。",
            "眉边全失翠，额畔半留黄。",
            "转入金屏影，隈侵角枕光。",
            "有蝉隳鬓样，无燕著𨥁行。",
            "十二峰前梦，如何不断肠。"
        ],
        "notes": "",
        "id": "33fa50b7d1e370b107649b29121f213d"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "府试雨夜帝里闻猿声",
        "preface": "",
        "paragraphs": [
            "雨滴秦中夜，猿闻峡外声。",
            "已吟何逊恨，还赋屈平情。",
            "暗逐哀鸿泪，遥含禁漏清。",
            "直疑游万里，不觉在重城。",
            "霎霎侵灯乱，啾啾入梦惊。",
            "明朝临晓镜，别有鬓丝生。"
        ],
        "notes": "",
        "id": "d233b18f458e92e9b8cb44115c691f8b"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "题画柏",
        "preface": "",
        "paragraphs": [
            "不得月中桂，转思陵上柏。",
            "闲取画图看，烦纡果冰释。",
            "桂生在青冥，万古烟雾隔。",
            "下荫玄兔窟，上暎嫦娥魄。",
            "圆缺且不常，高低图难测。",
            "若非假羽翰，折攀何由得。",
            "天远眼虚穿，夜阑头自白。",
            "未知陵上柏，一定不移易。",
            "有意兼松茂，无情从麝食。",
            "不在是非间，与人为愤激。",
            "他年上缣素，今日悬屋壁。",
            "灵怪不可知，风雨疑来逼。",
            "明朝归故园，唯此同所适。",
            "回首寄团枝，无劳惠消息。"
        ],
        "notes": "",
        "id": "74f535a5ad0e48a168b58a0cafaca324"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "平望蚊子二十六韵",
        "preface": "",
        "paragraphs": [
            "天下有蚊子，候夜噆人肤。",
            "平望有蚊子，白昼来相屠。",
            "不避风与雨，群飞出菰蒲。",
            "扰扰蔽天黑，雷然随舳舻。",
            "利嘴入人肉，微形红且濡。",
            "振蓬亦不惧，至死贪膏腴。",
            "舟人敢停棹，陆者亦疾趋。",
            "南北百余里，畏之如虎䝙。",
            "噫嘻天地间，万物各有殊。",
            "阳者阳为伍，阴者阴为徒。",
            "蚊蚋是阴物，夜从喧墙隅。",
            "如何正曦赫，吞噬当通衢。",
            "人筋为尔断，人力为尔枯。",
            "衣巾秽且甚，盘馔腥有余。",
            "岂是阳德衰，不能使消除。",
            "岂是有主者，此乡宜毒荼。",
            "吾闻蛇能螫，避之则无虞。",
            "吾闻虿有毒，见之可疾驱。",
            "唯是此蚊子，逢人皆病诸。",
            "江南夏景好，水木多萧疎。",
            "此中震泽路，风月弥清虚。",
            "前后几来往，襟怀曾未舒。",
            "朝既蒙襞积，夜仍跧蘧蒢。",
            "虽然好吟啸，其奈难踟蹰。",
            "人生有不便，天意当何如。",
            "谁能假羽翼，直上言红𬬻。"
        ],
        "notes": "",
        "id": "e941abfb475c979dcf582eb2d97fe95f"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "桃花",
        "preface": "",
        "paragraphs": [
            "满树和娇烂漫红，万枝丹彩灼春融。",
            "何当结作千年实，将示人间造化工。"
        ],
        "notes": "",
        "id": "571b9fd85e44ee8a2480a70154ab2cda"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "木笔花",
        "preface": "",
        "paragraphs": [
            "嫩如新竹管初齐，粉腻红轻样可携。",
            "谁与诗人偎槛看，好于牋墨并分题。"
        ],
        "notes": "",
        "id": "e24cb4eaf724d7740ee56e95a294016d"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "淛东筵上有寄",
        "preface": "",
        "paragraphs": [
            "襄王席上一神仙，眼色相当语不传。",
            "见了又休真似梦，坐来虽近远于天。",
            "陇禽有意犹能说，江月无心也解圆。",
            "更被东风劝惆怅，落花时节定翩翩。"
        ],
        "notes": "",
        "id": "d544d25fbb5f91e17dae15e54a9ca2d7"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "富水驿东楹有人题诗",
        "preface": "",
        "paragraphs": [
            "绣缨霞翼两鸳鸯，金岛银川是故乡。",
            "只合双飞便双死，岂悲相失与相忘。",
            "烟花夜泊红蕖腻，兰渚春游碧草芳。",
            "何事遽惊云雨别，秦山楚水两乖张。"
        ],
        "notes": "",
        "id": "a2a64aa9cf270fe05b919ace594bfd29"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "上巳日",
        "preface": "",
        "paragraphs": [
            "本学多情刘武威，寻花傍水看春晖。",
            "无端遇著伤心事，赢得凄凉索漠归。"
        ],
        "notes": "",
        "id": "406bc3811f6eb9e7c77f4f1465acf802"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "隋堤",
        "preface": "",
        "paragraphs": [
            "搔首隋堤落日斜，已无余柳可藏鸦。",
            "岸傍昔道牵龙舰，河底今来走犊车。",
            "曾笑陈家歌玉树，却随后主看琼花。",
            "四方正是无虞日，谁信黎阳有古家。"
        ],
        "notes": "",
        "id": "d8dd996bc16237efe7c0dfcc3b16d4d2"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "西昌新亭（句）",
        "preface": "",
        "paragraphs": [
            "暖漾鱼遗子，晴游鹿引麛。",
            "（《唐诗纪事》五八《李洞》（出《唐摭言》卷十《海敍不遇》。",
            "）。"
        ],
        "notes": "",
        "id": "3097e3f3052f8d9b3da4833d3f5d7aa2"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "富春二首（之二）",
        "preface": "",
        "paragraphs": [
            "两岸山花中有溪，山花红白偏高低。",
            "灵源忽若乘槎到，仙洞还同采药迷。",
            "二月辛夷犹未落，五更鸦舅最先啼。",
            "茶烟渔火遥看处，一片人家在水西。",
            "（见《唐音戊签》八十一〖《统签》卷七三四〗）。"
        ],
        "notes": "",
        "id": "3a49ceb9f1b461c4c5dbe3c7dea6fddc"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "自遣",
        "preface": "",
        "paragraphs": [
            "几年曾见旧江村，树有交柯犊有孙。",
            "深感下峰颜色好，晚云才散又当门。",
            "（见《竹庄诗话》卷十五引郭思《瑶谿集》、《能改斋漫录》卷八录后二句）。"
        ],
        "notes": "",
        "id": "016d436e61b10dd936846fa01e12fd48"
    },
    {
        "author": "吴融",
        "dynasty": "唐",
        "type": "诗",
        "rhythmic": "",
        "title": "杏花",
        "preface": "",
        "paragraphs": [
            "春意竟相妬，杏花应最娇。",
            "红轻欲愁杀，粉薄似啼消。",
            "愿作年华梦，翩翩遶此条。",
            "（《全芳备祖前集》卷十《杏花》）。"
        ],
        "notes": "",
        "id": "e53d2f1c1607642a7fa98c1be76e13c3"
    }
]