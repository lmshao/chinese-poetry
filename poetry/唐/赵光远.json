[
    {
        "author": "赵光远",
        "dynasty": "唐",
        "type": "诗",
        "rhythmic": "",
        "title": "咏手二首 一",
        "preface": "",
        "paragraphs": [
            "妆成皓腕洗凝脂，背接红巾掬水时。",
            "薄雾袖中拈玉斝，斜阳屏上撚青丝。",
            "唤人急拍临前槛，摘杏高揎近曲池。",
            "好是琵琶弦畔见，细圆无节玉参差。"
        ],
        "notes": "",
        "id": "f2a31cbfa17c85bcce8e77be28a2bf06"
    },
    {
        "author": "赵光远",
        "dynasty": "唐",
        "type": "诗",
        "rhythmic": "",
        "title": "咏手二首 二",
        "preface": "",
        "paragraphs": [
            "撚玉搓琼软复圆，绿窗谁见上琴弦。",
            "慢笼彩笔闲书字，斜指瑶阶笑打钱。",
            "炉面试香添麝炷，舌头轻点贴金钿。",
            "象床珍簟宫棋处，拈定文楸占角边。"
        ],
        "notes": "",
        "id": "a7231431c0eba88d705e2019cdec5827"
    },
    {
        "author": "赵光远",
        "dynasty": "唐",
        "type": "诗",
        "rhythmic": "",
        "title": "题妓莱儿壁",
        "preface": "",
        "paragraphs": [
            "鱼钥兽环斜掩门，萋萋芳草忆王孙。",
            "醉凭青琐窥韩寿，闲掷金梭恼谢鲲。",
            "不夜珠光连玉匣，辟寒钗影落瑶尊。",
            "欲知肠断相思处，役尽江淹别后魂。"
        ],
        "notes": "",
        "id": "0e0a2b5eced7681d7300925b3f6b6ba1"
    }
]