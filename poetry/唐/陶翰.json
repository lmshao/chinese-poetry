[
    {
        "author": "陶翰",
        "dynasty": "唐",
        "type": "诗",
        "rhythmic": "",
        "title": "相和歌辞 燕歌行",
        "preface": "",
        "paragraphs": [
            "请君留楚调，听我吟燕歌。",
            "家在辽水头，边风意气多。",
            "出身为汉将，正值戎未和。",
            "雪中凌天山，冰上渡交河。",
            "大小百余战，封侯竟蹉跎。",
            "归来霸陵下，故旧无相过。",
            "雄劒委尘匣，空门唯雀罗。",
            "玉𥮾还赵女，宝瑟付齐娥。"
        ],
        "notes": "",
        "id": "e09a5516e08478a9df7156fa404aa6e5"
    },
    {
        "author": "陶翰",
        "dynasty": "唐",
        "type": "诗",
        "rhythmic": "",
        "title": "古塞下曲",
        "preface": "",
        "paragraphs": [
            "进军飞狐北，穷寇势将变。",
            "日落沙尘昏，背河更一战。",
            "骍马黄金勒，雕弓白羽箭。",
            "射杀左贤王，归奏未央殿。",
            "欲言塞下事，天子不召见。",
            "东出咸阳门，哀哀泪如霰。"
        ],
        "notes": "",
        "id": "dd72eb8d163f744814a9e8b9ba1810ee"
    },
    {
        "author": "陶翰",
        "dynasty": "唐",
        "type": "诗",
        "rhythmic": "",
        "title": "燕歌行",
        "preface": "",
        "paragraphs": [
            "请君留楚调，听我吟燕歌。",
            "家在辽水头，边风意气多。",
            "出身为汉将，正值戎未和。",
            "雪中凌天山，冰上渡交河。",
            "大小百余战，封侯竟蹉跎。",
            "归来灞陵下，故旧无相过。",
            "雄劒委尘匣，空门垂雀罗。",
            "玉簪还赵女，宝瑟付齐娥。",
            "昔日不为乐，时哉今奈何。"
        ],
        "notes": "",
        "id": "e09a5516e08478a9df7156fa404aa6e5"
    },
    {
        "author": "陶翰",
        "dynasty": "唐",
        "type": "诗",
        "rhythmic": "",
        "title": "望太华赠卢司仓",
        "preface": "",
        "paragraphs": [
            "行吏到西华，乃观三峰壮。",
            "削成元气中，杰出天河上。",
            "如有飞动色，不知青冥状。",
            "巨灵安在哉，厥迹犹可望。",
            "方此顾行旅，末由饬仙装。",
            "葱茏记星坛，明灭数云嶂。",
            "良友垂真契，宿心所微尚。",
            "敢投归山吟，霞径一相访。"
        ],
        "notes": "",
        "id": "36066a534c67b957fdcb0bfa3273c530"
    },
    {
        "author": "陶翰",
        "dynasty": "唐",
        "type": "诗",
        "rhythmic": "",
        "title": "赠郑员外",
        "preface": "",
        "paragraphs": [
            "骢马拂绣裳，按兵辽水阳。",
            "西分鴈门骑，北逐楼烦王。",
            "闻道五军集，相邀百战场。",
            "风沙暗天起，虏骑森已行。",
            "儒服揖诸将，雄谋吞大荒。",
            "金门来见谒，朱绂生辉光。",
            "数年侍御史，稍迁尚书郎。",
            "人生志气立，所贵功业昌。",
            "何必守章句，终年事铅黄。",
            "同时献赋客，尚在东陵傍。"
        ],
        "notes": "",
        "id": "086cdfc02d10b6681d278bb288ff58a5"
    },
    {
        "author": "陶翰",
        "dynasty": "唐",
        "type": "诗",
        "rhythmic": "",
        "title": "赠房侍御",
        "preface": "",
        "paragraphs": [
            "志士固不羁，与道常周旋。",
            "进则天下仰，已之能晏然。",
            "褐衣东府召，执简南台先。",
            "雄义每特立，犯颜岂图全。",
            "谪居东南远，逸气吟芳荃。",
            "适会寥廓趣，清波更夤缘。",
            "扁舟入五湖，发缆洞庭前。",
            "浩荡临海曲，迢遥济江壖。",
            "征奇忽忘返，遇兴将弥年。",
            "乃悟范生智，足明渔父贤。",
            "郡临新安渚，佳赏此城偏。",
            "日夕对层岫，云霞映晴川。",
            "闲居恋秋色，偃卧含贞坚。",
            "倚伏聊自化，行藏互推迁。",
            "君其振羽翮，岁晏将冲天。"
        ],
        "notes": "",
        "id": "ac389386b8380573975ed9e8afabc482"
    },
    {
        "author": "陶翰",
        "dynasty": "唐",
        "type": "诗",
        "rhythmic": "",
        "title": "晚出伊阙寄河南裴中丞",
        "preface": "",
        "paragraphs": [
            "退无偃息资，进无当代策。",
            "冉冉时将暮，坐为周南客。",
            "前登阙塞门，永眺伊城陌。",
            "长川黯已空，千里寒气白。",
            "家本渭水西，异日同所适。",
            "秉志师禽尚，微言祖庄易。",
            "一辞林壑间，共系风尘役。",
            "交朋忽先进，天道何纷剧。",
            "岂念嘉遯时，依依偶沮溺。"
        ],
        "notes": "",
        "id": "f913910dec8099f9d531c5259133d11b"
    },
    {
        "author": "陶翰",
        "dynasty": "唐",
        "type": "诗",
        "rhythmic": "",
        "title": "送朱大出关",
        "preface": "",
        "paragraphs": [
            "楚客西上书，十年不得意。",
            "平生相知者，晚节心各异。",
            "长揖五侯门，拂衣谢中贵。",
            "丈夫多别离，各有四方事。",
            "拔劒因高歌，萧萧北风至。",
            "故人有斗酒，是夜共君醉。",
            "努立强加餐，当年莫相弃。"
        ],
        "notes": "",
        "id": "e02494f0c0e335af9cd5d9ab7ee0791e"
    },
    {
        "author": "陶翰",
        "dynasty": "唐",
        "type": "诗",
        "rhythmic": "",
        "title": "宿天竺寺",
        "preface": "",
        "paragraphs": [
            "松柏乱岩口，山西微径通。",
            "天开一峰见，宫阙生虚空。",
            "正殿倚霞壁，千楼标石丛。",
            "夜来猨鸟静，钟梵响云中。",
            "岑翠映湖月，泉声乱溪风。",
            "心超诸境外，了与悬解同。",
            "明发唯改视，朝日长崖东。",
            "湖色浓荡漾，海光渐曈朦。",
            "葛仙迹尚在，许氏道犹崇。",
            "独往古来事，幽怀期二公。"
        ],
        "notes": "",
        "id": "2a3695cefe22f15977bbcef1c9e89a85"
    },
    {
        "author": "陶翰",
        "dynasty": "唐",
        "type": "诗",
        "rhythmic": "",
        "title": "出萧关怀古",
        "preface": "",
        "paragraphs": [
            "驱马击长劒，行役至萧关。",
            "悠悠五原上，永眺关河前。",
            "北虏三十万，此中常控弦。",
            "秦城亘宇宙，汉帝理旌旃。",
            "刁斗鸣不息，羽书日夜传。",
            "五军计莫就，三策议空全。",
            "大漠横万里，萧条绝人烟。",
            "孤城当瀚海，落日照[祁]连。",
            "怆矣苦寒奏，怀哉式微篇。",
            "更悲秦楼月，夜夜出胡天。"
        ],
        "notes": "",
        "id": "aaf9feea1773f45f8af86ee454c0dea9"
    },
    {
        "author": "陶翰",
        "dynasty": "唐",
        "type": "诗",
        "rhythmic": "",
        "title": "南楚怀古",
        "preface": "",
        "paragraphs": [
            "南国久芜漫，我来空郁陶。",
            "君看章华宫，处处生黄蒿。",
            "但见陵与谷，岂知贤与豪。",
            "精魂托古木，宝玉捐江臯。",
            "倚棹下晴景，回舟随晚涛。",
            "碧云暮寥落，湖上秋天高。",
            "往事那堪问，此心徒自劳。",
            "独余湘水上，千载闻离骚。"
        ],
        "notes": "",
        "id": "995ca8f29ba790eac77b9d34b32a62dd"
    },
    {
        "author": "陶翰",
        "dynasty": "唐",
        "type": "诗",
        "rhythmic": "",
        "title": "经杀子谷",
        "preface": "",
        "paragraphs": [
            "扶苏秦帝子，举代称其贤。",
            "百万犹在握，可争天下权。",
            "束身就一劒，壮志皆弃捐。",
            "塞下有遗迹，千龄人共传。",
            "疎芜尽荒草，寂历空寒烟。",
            "到此尽垂泪，非我独潸然。"
        ],
        "notes": "",
        "id": "f417cbfb2682879a91f7ac48a49f9ce3"
    },
    {
        "author": "陶翰",
        "dynasty": "唐",
        "type": "诗",
        "rhythmic": "",
        "title": "早过临淮",
        "preface": "",
        "paragraphs": [
            "夜来三渚风，晨过临淮岛。",
            "湖中海气白，城上楚云早。",
            "鳞鳞鱼浦帆，漭漭芦洲草。",
            "川路日浩荡，惄焉心如捣。",
            "且言任倚伏，何暇念枯槁。",
            "范子名屡移，蘧公志常保。",
            "古人去已久，此理今难道。"
        ],
        "notes": "",
        "id": "2500bc36c2b66dd3db20ecb0648e81b6"
    },
    {
        "author": "陶翰",
        "dynasty": "唐",
        "type": "诗",
        "rhythmic": "",
        "title": "乘潮至渔浦作",
        "preface": "",
        "paragraphs": [
            "舣棹乘早潮，潮来如风雨。",
            "樟台忽已隐，界峰莫及覩。",
            "崩腾心为失，浩荡目无主。",
            "豗𢟸浪始闻，漾漾入鱼浦。",
            "云景共澄霁，江山相吞吐。",
            "伟哉造化工，此事从终古。",
            "流沫诚足诫，商歌调易苦。",
            "颇因忠信全，客心犹栩栩。"
        ],
        "notes": "",
        "id": "9e81358fe336f0d1b92d517ec7207f25"
    },
    {
        "author": "陶翰",
        "dynasty": "唐",
        "type": "诗",
        "rhythmic": "",
        "title": "秋山夕兴",
        "preface": "",
        "paragraphs": [
            "山月松筿下，月明山景鲜。",
            "聊为高秋酌，复此清夜弦。",
            "晤语方获志，栖心亦弥年。",
            "尚言兴未逸，更理逍遥篇。"
        ],
        "notes": "",
        "id": "53e009a6854d7e96b4773f13097ff2d5"
    },
    {
        "author": "陶翰",
        "dynasty": "唐",
        "type": "诗",
        "rhythmic": "",
        "title": "送集贤学士伊阙史少府敕放归江东觐省",
        "preface": "",
        "paragraphs": [
            "墨客钟张侣，材高吴越珍。",
            "千门来谒帝，驷马去荣亲。",
            "吏邑沿清洛，乡山指白苹。",
            "归期应不远，当及未央春。"
        ],
        "notes": "",
        "id": "61b80279db1d2d54781b471020591f30"
    },
    {
        "author": "陶翰",
        "dynasty": "唐",
        "type": "诗",
        "rhythmic": "",
        "title": "送金卿归新罗",
        "preface": "",
        "paragraphs": [
            "奉义朝中国，殊恩及远臣。",
            "乡心遥渡海，客路再经春。",
            "落日谁同望，孤舟独可亲。",
            "拂波衔木鸟，偶宿泣珠人。",
            "礼乐夷风变，衣冠汉制新。",
            "青云已干吕，知汝重来宾。"
        ],
        "notes": "",
        "id": "5e3c137d41550ced6cd9b65c36d34dc5"
    },
    {
        "author": "陶翰",
        "dynasty": "唐",
        "type": "诗",
        "rhythmic": "",
        "title": "柳陌听早莺",
        "preface": "",
        "paragraphs": [
            "忽来枝上啭，还似谷中声。",
            "乍使香闺静，偏伤远客情。",
            "间关难辨处，断续若频惊。",
            "玉勒留将久，青楼梦不成。",
            "千门候晓发，万井报春生。",
            "徒有知音赏，慙非臯鹤鸣。"
        ],
        "notes": "",
        "id": "36e2cbcc264a008fbe2ab716347054ed"
    },
    {
        "author": "陶翰",
        "dynasty": "唐",
        "type": "诗",
        "rhythmic": "",
        "title": "吊王将军（伯二五六七[一]）",
        "preface": "",
        "paragraphs": [
            "漂姚[二]北伐时，深入强千里。",
            "战酣落日黄，军败鼓声死。",
            "尝闻汉飞将，可夺单于垒，今与山鬼隣，残兵哭辽水。",
            "（殷璠天宝末编《河岳英灵集》，收此诗于常建名下，幷在评语中引及。",
            "原卷于陶韩名下存诗九首，其一为《古意》。",
            "《全唐诗》已收归陶韩，其二即本诗，后七首均李白诗。",
            "据此推测，此诗似非陶韩作。",
            "）（[一]《中华文史论丛》编辑室云：「《吊王将军》一诗《全唐诗》已收入《常建集》中。",
            "」刘说同。",
            "[二]漂姚指霍去病，《汉书》作「票」，或「骠」。",
            "）。"
        ],
        "notes": "",
        "id": "95b78b247d6568ad5d6c5559c9f15e80"
    },
    {
        "author": "陶翰",
        "dynasty": "唐",
        "type": "诗",
        "rhythmic": "",
        "title": "新安江林（存目）（按：见《才调集》卷七。《全唐诗》卷二八一收作章八元诗。）",
        "preface": "",
        "paragraphs": [
            "空。"
        ],
        "notes": "",
        "id": "b7612b71c08547dbd9309a2ec66b0785"
    }
]