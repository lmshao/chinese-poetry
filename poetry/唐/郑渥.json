[
    {
        "author": "郑渥",
        "dynasty": "唐",
        "type": "诗",
        "rhythmic": "",
        "title": "塞上",
        "preface": "",
        "paragraphs": [
            "出门何处问西东，指画翻为语论同。",
            "到此客头潜觉白，未秋山叶已飘红。",
            "帐前影落传书鴈，日下声交失马翁。",
            "早晚回鞭复南去，大衣高盖汉乡风。"
        ],
        "notes": "",
        "id": "b68a35024457af3a9bb78b0e1fbaf4d2"
    },
    {
        "author": "郑渥",
        "dynasty": "唐",
        "type": "诗",
        "rhythmic": "",
        "title": "洛阳道",
        "preface": "",
        "paragraphs": [
            "客亭门外路东西，多少喧腾事不齐。",
            "杨柳惹鞭公子醉，苎麻掩泪鲁人迷。",
            "通宵尘土飞山月，是处经营夹御堤。",
            "顷刻知音几存殁，半回依约认轮蹄。"
        ],
        "notes": "",
        "id": "ac16d8a00c895d4a61766d8685d1ac5b"
    }
]