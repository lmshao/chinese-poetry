[
    {
        "author": "张鼎",
        "dynasty": "唐",
        "type": "诗",
        "rhythmic": "",
        "title": "江南遇雨",
        "preface": "",
        "paragraphs": [
            "江天寒意少，冬月雨仍飞。",
            "出户愁为听，从风洒客衣。",
            "旅魂惊处断，乡信意中微。",
            "几日应晴去，孤舟且欲归。"
        ],
        "notes": "",
        "id": "323839c6cad4a43caa104a075185e8df"
    },
    {
        "author": "张鼎",
        "dynasty": "唐",
        "type": "诗",
        "rhythmic": "",
        "title": "邺城引",
        "preface": "",
        "paragraphs": [
            "君不见汉家失统三灵变，魏武争雄六龙战。",
            "荡海吞江制中国，回天运斗应南面。",
            "隐隐都城紫阳开，迢迢分野黄星见。",
            "流年不驻漳河水，明月俄终邺国宴。",
            "文章犹入管弦新，帷座空销狐兔尘。",
            "可惜望陵歌舞处，松风四面暮愁人。"
        ],
        "notes": "",
        "id": "ac4cc802368362a708ffaae980db30f2"
    },
    {
        "author": "张鼎",
        "dynasty": "唐",
        "type": "诗",
        "rhythmic": "",
        "title": "僧舍小池",
        "preface": "",
        "paragraphs": [
            "引出白云根，潺潺涨藓痕。",
            "冷光摇砌锡，疎影露枝猿。",
            "净带凋霜叶，香通洗药源。",
            "贝多文字古，宜向此中翻。"
        ],
        "notes": "",
        "id": "49b1411752b1cbc8a1a6031cf107f809"
    },
    {
        "author": "张鼎",
        "dynasty": "唐",
        "type": "诗",
        "rhythmic": "",
        "title": "山中松",
        "preface": "",
        "paragraphs": [
            "枝耸碧云端，根侵藓壁盘。",
            "几经良匠顾，犹作散材看。",
            "雪积花开少，风多子落干。",
            "空存后凋色，岁晚出林峦。"
        ],
        "notes": "",
        "id": "a8237b421a6a31b4d98bd387cae03d23"
    },
    {
        "author": "张鼎",
        "dynasty": "唐",
        "type": "诗",
        "rhythmic": "",
        "title": "古铜雀台歌（题拟）",
        "preface": "",
        "paragraphs": [
            "铜雀苍苍对古馗，清风切切有余悲。",
            "试忆望陵三五夜，便是西园明月时。",
            "（见《文苑英华》卷五二《古铜雀台赋》附）。"
        ],
        "notes": "",
        "id": "6e5d3692f844a0743dee23eba9638279"
    }
]