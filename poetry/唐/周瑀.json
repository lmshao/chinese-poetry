[
    {
        "author": "周瑀",
        "dynasty": "唐",
        "type": "诗",
        "rhythmic": "",
        "title": "潘司马别业",
        "preface": "",
        "paragraphs": [
            "门对青山近，汀牵绿草长。",
            "寒深包晚橘，风紧落垂杨。",
            "湖畔闻渔唱，天边数鴈行。",
            "萧然有高士，清思满书堂。"
        ],
        "notes": "",
        "id": "29e9c9d9ec73cd00973046c7185c94aa"
    },
    {
        "author": "周瑀",
        "dynasty": "唐",
        "type": "诗",
        "rhythmic": "",
        "title": "送潘三入京",
        "preface": "",
        "paragraphs": [
            "故人嗟此别，相送出烟坰。",
            "柳色分官路，荷香入水亭。",
            "离歌未尽曲，酌酒共忘形。",
            "把手河桥上，孤山日暮青。"
        ],
        "notes": "",
        "id": "f195cc3a8f578e92e2be18b2ec001cfc"
    },
    {
        "author": "周瑀",
        "dynasty": "唐",
        "type": "诗",
        "rhythmic": "",
        "title": "临川山行",
        "preface": "",
        "paragraphs": [
            "朝见青山雪，暮见青山云。",
            "云山无断绝，秋思日纷纷。"
        ],
        "notes": "",
        "id": "8d1a7e817b8cf161f9ed65c9e6e80ade"
    }
]