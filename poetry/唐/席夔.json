[
    {
        "author": "席夔",
        "dynasty": "唐",
        "type": "诗",
        "rhythmic": "",
        "title": "霜菊",
        "preface": "",
        "paragraphs": [
            "时令忽已变，行看被霜菊。",
            "可怜后时秀，当此凛风肃。",
            "淅沥翠枝翻，凄清金蘂馥。",
            "凝姿节堪重，澄艳景非淑。",
            "宁祛青女威，愿盈君子掬。",
            "持来泛罇酒，永以照幽独。"
        ],
        "notes": "",
        "id": "d509707ac9d8aac7e6fcfdc499736dc0"
    },
    {
        "author": "席夔",
        "dynasty": "唐",
        "type": "诗",
        "rhythmic": "",
        "title": "赋得竹箭有筠",
        "preface": "",
        "paragraphs": [
            "共爱东南美，青青叹有筠。",
            "贞姿众木异，秀色四时均。",
            "枝叶当无改，风霜岂惮频。",
            "虚心如待物，劲节自留春。",
            "鲜润期栖凤，婵娟可并人。",
            "可怜初箨卷，粉泽更宜新。"
        ],
        "notes": "",
        "id": "565175a32591b773cbac6b8f677e9136"
    },
    {
        "author": "席夔",
        "dynasty": "唐",
        "type": "诗",
        "rhythmic": "",
        "title": "运斤赋附歌",
        "preface": "",
        "paragraphs": [
            "彼二子兮以艺相崇，得一理兮其心则同。",
            "运斤在手诚可惧，坚立不动神之雄。",
            "（见《文苑英华》卷一○一）。"
        ],
        "notes": "",
        "id": "aa2df84160309c518c6b7e3493e3c522"
    }
]