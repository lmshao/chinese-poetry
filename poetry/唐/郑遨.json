[
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "与罗隐之联句",
        "preface": "",
        "paragraphs": [
            "一壶天上有名物，两个世间无事人。",
            "醉却隐之云叟外，不知何处是天真。"
        ],
        "notes": "",
        "id": "4ef1e8ac348ffa875fb2190a6dde1e27"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "山居 一",
        "preface": "",
        "paragraphs": [
            "闷见有人寻，移庵更入深。",
            "落花流涧水，明月照松林。",
            "醉劝头陀酒，闲教孺子吟。",
            "身同云外鹤，断得世尘侵。"
        ],
        "notes": "",
        "id": "15e11455f6d21c9536e5aa696e4ebdc0"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "山居 二",
        "preface": "",
        "paragraphs": [
            "冥心栖太室，散发浸流泉。",
            "采柏时逢麝，看云忽见山。",
            "夏狂冲雨戏，春醉戴花眠。",
            "绝顶登云望，东都一点烟。"
        ],
        "notes": "",
        "id": "cd25aa1c7689645a99ba26fd048508eb"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "山居 三",
        "preface": "",
        "paragraphs": [
            "不求朝野知，卧见岁华移。",
            "采药归侵夜，听松饭过时。",
            "荷竿寻水钓，背局上岩碁。",
            "祭庙人来说，中原正乱离。"
        ],
        "notes": "",
        "id": "0b1836670e34d8dc4c94218369eaec34"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "茶诗",
        "preface": "",
        "paragraphs": [
            "嫩芽香且灵，吾谓草中英。",
            "夜臼和烟捣，寒𬬻对雪烹。",
            "惟忧碧粉散，常见绿花生。",
            "最是堪珍重，能令睡思清。"
        ],
        "notes": "",
        "id": "7583b2a0b70a1be5654289b1f42b0117"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "哭张道古",
        "preface": "",
        "paragraphs": [
            "曾陈章疏忤昭皇，扑落西南事可伤。",
            "岂使谏臣终屈辱，直疑天道恶忠良。",
            "生前卖卜居三蜀，死后驰名遍大唐。",
            "谁是后来修史者，言君力死正颓纲。"
        ],
        "notes": "",
        "id": "7986542fa3b22b68db8b0b4525c35555"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "富贵曲",
        "preface": "",
        "paragraphs": [
            "美人梳洗时，满头间珠翠。",
            "岂知两片云，戴却数乡税。"
        ],
        "notes": "",
        "id": "4afef35990e5e857ffa88098bef0d39c"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "伤农",
        "preface": "",
        "paragraphs": [
            "一粒红稻饭，几滴牛颔血。",
            "珊瑚枝下人，衔杯吐不歇。"
        ],
        "notes": "",
        "id": "b442e8f9e48c551b53d9200854273030"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "咏西施",
        "preface": "",
        "paragraphs": [
            "素面已云妖，更著花钿餙。",
            "脸横一寸波，浸破吴王国。"
        ],
        "notes": "",
        "id": "ebff477f66c1510af080d206cf3ce885"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "思山咏",
        "preface": "",
        "paragraphs": [
            "因卖丹砂下白云，鹿裘惟惹九衢尘。",
            "不如将耳入山去，万是千非愁杀人。"
        ],
        "notes": "",
        "id": "e66ab3fb26ff2dba7385a63165a3968a"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "招友人游春",
        "preface": "",
        "paragraphs": [
            "难把长绳系日乌，芳时偷取醉工夫。",
            "任堆金璧磨星斗，买得花枝不老无。"
        ],
        "notes": "",
        "id": "2edc490d29c71cb6e3d35467e6ec4509"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "宿洞庭",
        "preface": "",
        "paragraphs": [
            "月到君山酒半醒，朗吟疑有水仙听。",
            "无人识我真闲事，赢得高秋看洞庭。"
        ],
        "notes": "",
        "id": "87893f18580f670d5c74c8226301bb10"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "题病僧寮",
        "preface": "",
        "paragraphs": [
            "佛前香印废晨烧，金锡当门照寂寥。",
            "童子不知师病困，报风吹折好芭蕉。"
        ],
        "notes": "",
        "id": "6f1337f314a988eb6b0beb76ef098790"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "题霍山秦尊师",
        "preface": "",
        "paragraphs": [
            "老鹤玄猨伴采芝，有时长叹独移时。",
            "翠娥红粉浑如劒，杀尽世人人不知。"
        ],
        "notes": "",
        "id": "ac6e5904dafba2cdca0ddc21ab936828"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "偶题 一",
        "preface": "",
        "paragraphs": [
            "似鹤如云一个身，不忧家国不忧贫。",
            "拟将枕上日高睡，卖与世间荣贵人。"
        ],
        "notes": "",
        "id": "307f58ab4e01b9b329b581bdd654e48d"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "偶题 二",
        "preface": "",
        "paragraphs": [
            "帆力劈开沧海浪，马蹄踏破乱山青。",
            "浮名浮利浓于酒，醉得人心死不醒。"
        ],
        "notes": "",
        "id": "8c7262e4a23ff45f5a2bebc558fe155c"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "景福中作",
        "preface": "",
        "paragraphs": [
            "闷见戈鋋匝四溟，恨无奇策救生灵。",
            "如何饮酒得长醉，直到太平时节醒。"
        ],
        "notes": "",
        "id": "945fc44285a4dc80f0b1339b751aba1f"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "题中条静观",
        "preface": "",
        "paragraphs": [
            "松顶留衣上玉霄，永传异迹在中条。",
            "不知揖徧诸仙否，欲请还丹问昨宵。"
        ],
        "notes": "",
        "id": "6336c6fc5921eb2ca65227cdc41f632f"
    }
]