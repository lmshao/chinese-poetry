[
    {
        "author": "杜仁杰",
        "dynasty": "唐",
        "type": "诗",
        "rhythmic": "",
        "title": "至真观（三言诗）（仁杰善导气烹炼之术。孟知祥镇西川时。来蜀留诗至真观壁间。）",
        "preface": "",
        "paragraphs": [
            "坤所载，干所帱，象与形，孰朕兆？",
            "纬五行，环二曜，流百川，何浩浩。",
            "四海晏，九河导，峙而山，亦多号。",
            "神有岳，山有峤，粤庙（一作「天」）坛，稽（一作「极」）道妙。",
            "巉孤峥（一作「撑」），未易到，日出没，见遗照。",
            "偃东西，绝海徼，倐光怪，来熠耀。",
            "大龙烛，细萤爝，不恒出，赴感召。",
            "笙嘹喨，鹤窈窕，羽人路，屯其要。",
            "青螺堆，玉簪峭。",
            "左参井，右丹灶，揭清虚，不二窍。",
            "昔王人，往昭告，始轩辕，末徽庙。",
            "接柴望，咸亲燎，莽刼灰，起天烧。",
            "摧栋宇，失朱缥。",
            "群鹿逐（一作「豕」），杂蓬藋。",
            "予何为，一来吊，必胜废，乃大造。",
            "圣之作，贤者绍，矧玄元，语秘奥。",
            "探愈远，理益耀，征是理，万有耗。",
            "文虽径（一作「怪」），实非剽，庶今来，永为诏。",
            "（《全蜀艺文志》二三、《十国春秋》五七）（〖1〗《正统道藏》本杜光庭《天坛王屋山圣迹记》末附录此诗，署「齐人杜仁杰撰」，末署「至元二十六年五月□日」。",
            "至元为元代年号。",
            "台湾学者编《元人传记资料索引》有杜仁杰小传云：「杜仁杰，字仲梁，号止轩，原名之元，字善夫，济南长清人。",
            "金末隐内乡山中。",
            "至元中屡征不起。",
            "」为综合多种资料编成。",
            "姓名、籍贯、时代皆相符，是诗应即此人所作。",
            "《十国春秋》卷五七云其为孟知祥时人，佚名所据。",
            "宋前典籍中无此记载。",
            "作五代人恐误。",
            "诗姑仍存，俟续考定。",
            "）。"
        ],
        "notes": "",
        "id": "08f02ebdffd60352c13a1c931dd1808e"
    }
]