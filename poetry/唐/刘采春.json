[
    {
        "author": "刘采春",
        "dynasty": "唐",
        "type": "诗",
        "rhythmic": "",
        "title": "啰唝曲六首 一",
        "preface": "",
        "paragraphs": [
            "不喜秦淮水，生憎江上船。",
            "载儿夫壻去，经岁又经年。"
        ],
        "notes": "",
        "id": "236d587be2228642e5bff588bfb0d47e"
    },
    {
        "author": "刘采春",
        "dynasty": "唐",
        "type": "诗",
        "rhythmic": "",
        "title": "啰唝曲六首 二",
        "preface": "",
        "paragraphs": [
            "借问东园柳，枯来得几年。",
            "自无枝叶分，莫怨太阳偏。"
        ],
        "notes": "",
        "id": "387ddea7a85955c350afefe897eac1e5"
    },
    {
        "author": "刘采春",
        "dynasty": "唐",
        "type": "诗",
        "rhythmic": "",
        "title": "啰唝曲六首 三",
        "preface": "",
        "paragraphs": [
            "莫作商人妇，金钗当卜钱。",
            "朝朝江口望，错认几人船。"
        ],
        "notes": "",
        "id": "3b37ac20ee7934f3c427c2db6794cfcc"
    },
    {
        "author": "刘采春",
        "dynasty": "唐",
        "type": "诗",
        "rhythmic": "",
        "title": "啰唝曲六首 四",
        "preface": "",
        "paragraphs": [
            "那年离别日，只道住桐庐。",
            "桐庐人不见，今得广州书。"
        ],
        "notes": "",
        "id": "2bb798635376dfccf1eded7c3c6110ea"
    },
    {
        "author": "刘采春",
        "dynasty": "唐",
        "type": "诗",
        "rhythmic": "",
        "title": "啰唝曲六首 五",
        "preface": "",
        "paragraphs": [
            "昨日胜今日，今年老去年。",
            "黄河清有日，白发黑无缘。"
        ],
        "notes": "",
        "id": "cd79f469865218bc57edd70d40bc9aed"
    },
    {
        "author": "刘采春",
        "dynasty": "唐",
        "type": "诗",
        "rhythmic": "",
        "title": "啰唝曲六首 六",
        "preface": "",
        "paragraphs": [
            "昨日北风寒，牵船浦里安。",
            "潮来打缆断，摇橹始知难。"
        ],
        "notes": "",
        "id": "32198a3801944276037271f8e5206bec"
    }
]