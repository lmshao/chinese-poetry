[
    {
        "author": "赵微明",
        "dynasty": "唐",
        "type": "诗",
        "rhythmic": "",
        "title": "相和歌辞 挽歌",
        "preface": "",
        "paragraphs": [
            "寒日蒿上明，凄凄郭东路。",
            "素车谁家子，丹旐引将去。",
            "原下荆棘丛，丛边有新墓。",
            "人间痛伤别，此是长别处。",
            "旷野何萧条，青松白杨树。"
        ],
        "notes": "",
        "id": "2ac132869805debee6f3d630eed97b9a"
    },
    {
        "author": "赵微明",
        "dynasty": "唐",
        "type": "诗",
        "rhythmic": "",
        "title": "杂曲歌辞 古离别",
        "preface": "",
        "paragraphs": [
            "违别未几日，一日如三秋。",
            "犹疑望可见，日日上高楼。",
            "惟见分手处，白苹满芳洲。",
            "寸心宁死别，不忍生离愁。"
        ],
        "notes": "",
        "id": "90ad0b83c0c45761d08f4b59cc184876"
    }
]