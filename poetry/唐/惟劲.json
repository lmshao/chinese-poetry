[
    {
        "author": "惟劲",
        "dynasty": "唐",
        "type": "诗",
        "rhythmic": "",
        "title": "赞镜灯颂",
        "preface": "",
        "paragraphs": [
            "伟哉真智士，能开方便津。",
            "一灯明一体，十镜现十身。",
            "身身相暵涉，灯灯作{牙丿=丶}因。",
            "层层身土广，重重理事渕。",
            "俨覩微尘佛，等逢毗目仙。",
            "海印从兹显，帝纲义由诠。",
            "一尘说法界，一切尘亦然。",
            "五蕴十八界，寂用体俱全。",
            "圆光含镜像，一异不可宣。",
            "达斯无㝵境，无那法报圆。"
        ],
        "notes": "",
        "id": "7fc0b0b97cf61186f4c9e4397f174b71"
    },
    {
        "author": "惟劲",
        "dynasty": "唐",
        "type": "诗",
        "rhythmic": "",
        "title": "述象骨偈",
        "preface": "",
        "paragraphs": [
            "象骨雄雄举世尊，统尽乾坤是一门。",
            "词锋未接承当好，莫待言教句里传。",
            "拟议终成山海隔，擗面浑机直下全。",
            "更欲会他泥牛吼，审细须听木马嘶（末字疑误）。"
        ],
        "notes": "",
        "id": "11f1e536c0ab178b4137fe5cf855463d"
    },
    {
        "author": "惟劲",
        "dynasty": "唐",
        "type": "诗",
        "rhythmic": "",
        "title": "学道颂",
        "preface": "",
        "paragraphs": [
            "学道如攒火，逢烟且莫休。",
            "直得金星现，归家始到头。",
            "（以上三首均见《祖堂集》卷十一）。"
        ],
        "notes": "",
        "id": "bfcd4c227b581307a4d4c21df9390995"
    },
    {
        "author": "惟劲",
        "dynasty": "唐",
        "type": "诗",
        "rhythmic": "",
        "title": "觉地颂",
        "preface": "",
        "paragraphs": [
            "略明觉地名同异，起复初终互换生。",
            "性海首建增名号，妙觉还依性觉明。",
            "体觉俱含于明妙，明觉妙觉并双行。",
            "妙觉觉妙元明体，全成无漏一真精。",
            "明觉觉明明所了，或因了相失元明。",
            "明妙二觉宗体决，体觉性觉二同明。",
            "湛觉圆圆无增减，此中无佛与众生。",
            "不觉始终非了了，不闻迷悟岂惺惺。",
            "是称心地如来藏，亦无觉照及无生。",
            "非生非灭真如海，湛然常住名无名。",
            "太虚未觉生霞点，岂闻微尘有漏声。",
            "空沤匪离于觉海，动寂元是一真明。",
            "觉明体尔含灵燄，觉明逐燄致亏盈。",
            "差之不返名无觉，会之复本始觉生。",
            "本觉由因始觉生，正觉还依合觉明。",
            "由地二种成差互，遂令浑作赖邪名。",
            "具含染净双歧路，觉明含处异途萌。",
            "性起无生不动智，不离觉体本圆成。",
            "性起转觉翻生所，遂令有漏堕迷盲。",
            "无明因爱相滋润，名色根本相次生。",
            "七识转处蒙圆镜，五六生时蔽觉明。",
            "触受有取相依起，生老病死继续行。",
            "业识茫茫没苦海，徇流浩浩逐飘零。",
            "大圣慈悲兴救济，一声用处出三声。",
            "智身由从法身起，行身还约智身生。",
            "智行二身融无二，还归一体本来平。",
            "万有齐含真海印，一心普现总圆明。",
            "湛光燄燄何依止，空性荡荡无所停。",
            "处处示生无生相，处处示灭无灭形。",
            "珠镜顿印无来往，浮云聚散勿常程。",
            "出没任真同水月，应缘如响化群情。",
            "众生性地元无染，只缘浮妄翳真精。",
            "不了五阴如空聚，岂知四大若干城。",
            "我慢痴山高屹屹，无明欲海杳溟溟。",
            "每逐旃陁憍诳友，常随猛兽作悲鸣。",
            "自性转识翻为幻，自心幻境自心惊。",
            "了此幻性同阳燄，空花识浪复圆成。",
            "太虚忽觉浮云散，始觉虚空本自清，今古湛然常皎莹，不得古今凡圣名。",
            "（见《景德传灯录》卷二十九）。"
        ],
        "notes": "",
        "id": "827fa12676cef689e03a2cc05c9b8d18"
    }
]