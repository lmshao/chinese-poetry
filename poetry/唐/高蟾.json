[
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "相和歌辞 长门怨 一",
        "preface": "",
        "paragraphs": [
            "天上何劳万古春，君前谁是百年人。",
            "魂销尚媿金炉烬，思起犹慙玉辇尘。",
            "烟翠薄情攀不得，星芒浮艳采无因。",
            "可怜明镜来相向，何似恩光朝夕新。"
        ],
        "notes": "",
        "id": "cc7c7f13d03f1c21e92f807abee5630f"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "相和歌辞 长门怨 二",
        "preface": "",
        "paragraphs": [
            "天上凤皇休寄梦，人间鹦鹉旧堪悲。",
            "平生心绪无人识，一只金梭万丈丝。"
        ],
        "notes": "",
        "id": "200e028bb5072cc8b05640ffdff3cbee"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "途中除夜",
        "preface": "",
        "paragraphs": [
            "南北浮萍迹，年华又暗催。",
            "残灯和腊尽，晓角带春来。",
            "鬓欲渐侵雪，心仍未肯灰。",
            "金门旧知己，谁为脱尘埃。"
        ],
        "notes": "",
        "id": "cb0b97629e58d33fcf467ea52fd9bcb1"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "长门怨",
        "preface": "",
        "paragraphs": [
            "天上何劳万古春，君前谁是百年人。",
            "魂销尚媿金炉烬，思起犹惭玉辇尘。",
            "烟翠薄情攀不得，星茫浮艳采无因。",
            "可怜明镜来相向，何似恩光朝夕新。"
        ],
        "notes": "",
        "id": "cc7c7f13d03f1c21e92f807abee5630f"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "秋日寄华阳山人",
        "preface": "",
        "paragraphs": [
            "云木送秋何草草，风波凝冷太星星。",
            "银鞍公子魂俱断，玉弩将军涕自零。",
            "茅洞白龙和雨看，荆溪黄鹄带霜听。",
            "人间不见清凉事，犹向溪翁乞画屏。"
        ],
        "notes": "",
        "id": "3e1ba35dce9e9c734800298109ff0f9f"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "感事",
        "preface": "",
        "paragraphs": [
            "浊河从北下，清洛向东流。",
            "清浊皆如此，何人不白头。"
        ],
        "notes": "",
        "id": "01e7d2a554d7f6461eec5d7793a31085"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "楚思",
        "preface": "",
        "paragraphs": [
            "叠浪与云急，翠兰和意香。",
            "风流化为雨，日暮下巫阳。"
        ],
        "notes": "",
        "id": "bec9a85cb2bf4c4dfd0ec634d6bb948d"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "雪中",
        "preface": "",
        "paragraphs": [
            "金阁倚云开，朱轩犯雪来。",
            "三冬辛苦样，天意似难栽。"
        ],
        "notes": "",
        "id": "f245bb23d8c7b7d7bbbf209ff621409c"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "道中有感",
        "preface": "",
        "paragraphs": [
            "一醉六十日，一裘三十年。",
            "年华经几日，日日掉征鞭。"
        ],
        "notes": "",
        "id": "cb61f32bfdae5c31500d5c13db12d04c"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "宋汴道中",
        "preface": "",
        "paragraphs": [
            "平野有千里，居人无一家。",
            "甲兵年正少，日久戍天涯。"
        ],
        "notes": "",
        "id": "37063a38c3989b0f18b535b954ffdbc3"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "秋思",
        "preface": "",
        "paragraphs": [
            "天地太萧索，山川何渺茫。",
            "不堪星斗柄，犹把岁寒量。"
        ],
        "notes": "",
        "id": "6975bfd231c3ff95d6f9ea48ee76543f"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "三年离水石，一旦隐樵渔。",
            "为问青云上，何人识卷舒。"
        ],
        "notes": "",
        "id": "220def4c7bae9b7b8311fa7e6b8fe181"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "渔家",
        "preface": "",
        "paragraphs": [
            "野水千年在，闲花一夕空。",
            "近来浮世狭，何似钓船中。"
        ],
        "notes": "",
        "id": "0627b8d26632331bba5ccf2b4769eb31"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "关中",
        "preface": "",
        "paragraphs": [
            "风雨去愁晚，关河归思凉。",
            "西游无紫气，一夕九回肠。"
        ],
        "notes": "",
        "id": "a7a3d0afa977920b6188b66ac1278259"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "归思",
        "preface": "",
        "paragraphs": [
            "紫府归期断，芳洲别思迢。",
            "黄金作人世，只被岁寒消。"
        ],
        "notes": "",
        "id": "66b679972cdde56501f3335b08a8c5bc"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "下第出春明门",
        "preface": "",
        "paragraphs": [
            "曾和秋雨驱愁入，却向春风领恨回。",
            "深谢灞陵隄畔柳，与人头上拂尘埃。"
        ],
        "notes": "",
        "id": "efc2b519b516d8dc431d7f19b7df9d90"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "华清宫",
        "preface": "",
        "paragraphs": [
            "何事金舆不再游，翠鬟丹脸岂胜愁。",
            "重门深锁禁钟后，月满骊山宫树秋。"
        ],
        "notes": "",
        "id": "f1ae36560cde5cbc433e45d7197f563a"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "秋日北固晚望二首 一",
        "preface": "",
        "paragraphs": [
            "风含远思翛翛晚，日照高情的的秋。",
            "何事满江惆怅水，年年无语向东流。"
        ],
        "notes": "",
        "id": "ec37c5dbc134e1fbf9ac4ac0df9ea869"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "秋日北固晚望二首 二",
        "preface": "",
        "paragraphs": [
            "泽国路岐当面苦，江城砧杵入心寒。",
            "不知白发谁医得，为问无情岁月看。"
        ],
        "notes": "",
        "id": "98759af2bcc7018aa951b5a0c60f9a86"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "送张道士",
        "preface": "",
        "paragraphs": [
            "因将岁月离三岛，闲贮风烟在一壶。",
            "为问金乌头白后，人间流水却回无。"
        ],
        "notes": "",
        "id": "1ae54f5a53379f4a006948052625c010"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "吴门春雨",
        "preface": "",
        "paragraphs": [
            "吴甸落花春漫漫，吴宫芳树晚沈沈。",
            "王孙不耐如丝雨，罥断春风一寸心。"
        ],
        "notes": "",
        "id": "1c60c953f35c7531bbc067bcf92c72b3"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "旅夕",
        "preface": "",
        "paragraphs": [
            "风散古陂惊宿鴈，月临荒戍起啼鸦。",
            "不堪吟断无人见，时复寒灯落一花。"
        ],
        "notes": "",
        "id": "be97b8ac4f9006c1156f79289a1264a5"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "瓜洲夜泊",
        "preface": "",
        "paragraphs": [
            "偶为芳草无情客，况是青山有事身。",
            "一夕瓜洲渡头宿，天风吹尽广陵尘。"
        ],
        "notes": "",
        "id": "3f33d45f593aafe58e641fc19792050a"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "金陵晚望",
        "preface": "",
        "paragraphs": [
            "曾伴浮云归晚翠，犹陪落日泛秋声。",
            "世间无限丹青手，一片伤心画不成。"
        ],
        "notes": "",
        "id": "47ecfa41b74a5f20464449faa0b199d1"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "晚思",
        "preface": "",
        "paragraphs": [
            "虞泉冬恨由来短，杨叶春期分外长。",
            "惆怅浮生不知处，明朝依旧出沧浪。"
        ],
        "notes": "",
        "id": "eaf31bace79e3f4d960de591263c3b76"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "长信宫二首 一",
        "preface": "",
        "paragraphs": [
            "天上梦魂何杳杳，日宫消息太沈沈。",
            "君恩不似黄金井，一处团圆万丈深。"
        ],
        "notes": "",
        "id": "5c0dcfbf29fbcea481b42b7f41325135"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "长信宫二首 二",
        "preface": "",
        "paragraphs": [
            "天上凤皇休寄梦，人间鹦鹉旧堪悲。",
            "平生心绪无人识，一只金梭万丈丝。"
        ],
        "notes": "",
        "id": "200e028bb5072cc8b05640ffdff3cbee"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "长安旅怀",
        "preface": "",
        "paragraphs": [
            "马嘶九陌年年苦，人语千门日日新。",
            "唯有终南寂无事，寒光不入帝乡尘。"
        ],
        "notes": "",
        "id": "8e74a1def69c29f69dad75398b2ebf1c"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "春 一",
        "preface": "",
        "paragraphs": [
            "天柱几条搘白日，天门几扇锁明时。",
            "阳春发处无根蔕，凭仗东风分外吹。"
        ],
        "notes": "",
        "id": "505f364602a5ff3be9fcee71eccf6a99"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "春 二",
        "preface": "",
        "paragraphs": [
            "明月断魂清霭霭，平芜归思绿迢迢。",
            "人生莫遣头如雪，纵得春风亦不消。"
        ],
        "notes": "",
        "id": "ad16df9fab2af90e42a6f33e9181aa80"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "秋",
        "preface": "",
        "paragraphs": [
            "阳羡溪声冷骇人，洞庭山翠晚凝神。",
            "天将金玉为风露，曾为高秋几度贫。"
        ],
        "notes": "",
        "id": "dc0c9ec18838b8c9d0e3ab647aef9009"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "灞陵亭",
        "preface": "",
        "paragraphs": [
            "一条归梦朱弦直，一片离心白羽轻。",
            "明日灞陵新霁后，马头烟树绿相迎。"
        ],
        "notes": "",
        "id": "2546077b1fd1ac7795a8da3e109b673b"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "偶作二首 一",
        "preface": "",
        "paragraphs": [
            "丁当玉佩三更雨，平帖金闺一觉云。",
            "明日薄情何处去，风流春水不知君。"
        ],
        "notes": "",
        "id": "716fca8eee476e96ff4ee525f3b4161f"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "偶作二首 二",
        "preface": "",
        "paragraphs": [
            "霞衣重叠红蝉暖，云髻葱笼紫凤寒。",
            "天上少年分散后，一条烟水若为看。"
        ],
        "notes": "",
        "id": "06e8f25d54b925b0ee2b9cf4fd82826c"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "永夕",
        "preface": "",
        "paragraphs": [
            "云鸿宿处江村冷，独狖啼时海国阴。",
            "不会残灯无一事，觉来犹有向隅心。"
        ],
        "notes": "",
        "id": "3769e89add6e82b4cda8ad7d5bee4e4d"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "落花",
        "preface": "",
        "paragraphs": [
            "一叶落时空下泪，三春归尽复何情。",
            "无人共得东风语，半日尊前计不成。"
        ],
        "notes": "",
        "id": "77ec976784c0e9af47d6b6cc42b9da5c"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "下第后上永崇高侍郎",
        "preface": "",
        "paragraphs": [
            "天上碧桃和露种，日边红杏倚云栽。",
            "芙蓉生在秋江上，不向东风怨未开。"
        ],
        "notes": "",
        "id": "569485deb4b588f3d5752b282527df7e"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "君恩秋后叶，日日向人疎。"
        ],
        "notes": "",
        "id": "8cd11f6a33a7786ce06483e57c821d69"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "秋晚云溪隐者居",
        "preface": "",
        "paragraphs": [
            "野寺秋声苦，灵溪晚翠荒。",
            "人家红树老，天气白云深。",
            "泽国尘埃少，山川岁月长。",
            "明时一樽酒，谁作钓沧浪？",
            "（影印本《诗渊》第五册第三一六二页）。"
        ],
        "notes": "",
        "id": "8b23731257f67e96d9204c7d9c3d52c5"
    },
    {
        "author": "高蟾",
        "dynasty": "唐",
        "type": "诗",
        "rhythmic": "",
        "title": "寄题海陵离亭",
        "preface": "",
        "paragraphs": [
            "银根菡萏连天落，玉穗蒹葭动地飞。",
            "荡桨先生曾寄梦，凭轩公司合忘机。",
            "江村白鸟和云没，泽国寒蝉带雨微。",
            "何似高秋钓台上，一声清啸送僧归。",
            "（同前第三四八六页）（按：《诗渊》第三册第二一六八页收《若耶溪》、第五册第三一七七收《越州新楼》、第三四○五页收《忆题惠山寺书堂》，皆署高蟾名，经查均应为李绅诗。",
            "前录二诗，颇疑亦李绅所作。",
            "今仍收高蟾名下，俟考详。",
            "）。"
        ],
        "notes": "",
        "id": "973a653be51f1703a118ba5254787719"
    }
]