[
    {
        "author": "温宪",
        "dynasty": "唐",
        "type": "诗",
        "rhythmic": "",
        "title": "郊居",
        "preface": "",
        "paragraphs": [
            "村前村后树，寓赏有余情。",
            "青麦路初断，紫花田未耕。",
            "雉声闻不到，山势望犹横。",
            "寂寞春风里，吟酣信马行。"
        ],
        "notes": "",
        "id": "3c84b3faffab07ed685d519c99c59511"
    },
    {
        "author": "温宪",
        "dynasty": "唐",
        "type": "诗",
        "rhythmic": "",
        "title": "杏花",
        "preface": "",
        "paragraphs": [
            "团雪上晴梢，红明映碧寥。",
            "店香风起夜，村白雨休朝。",
            "静落犹和蒂，繁开正蔽条。",
            "澹然闲赏久，无以破妖娆。"
        ],
        "notes": "",
        "id": "9660423428e30bbd1f5fd717ae3410ec"
    },
    {
        "author": "温宪",
        "dynasty": "唐",
        "type": "诗",
        "rhythmic": "",
        "title": "春鸠",
        "preface": "",
        "paragraphs": [
            "村南微雨新，平绿净无尘。",
            "散睡桑条暖，闲鸣屋脊春。",
            "远闻和晓梦，相应在诸邻。",
            "行乐花时节，追飞见亦频。"
        ],
        "notes": "",
        "id": "ae51730dc85d8ad656acce0e4fcea217"
    },
    {
        "author": "温宪",
        "dynasty": "唐",
        "type": "诗",
        "rhythmic": "",
        "title": "题崇[庆]寺壁",
        "preface": "",
        "paragraphs": [
            "十口沟隍待一身，半年千里绝音尘。",
            "鬓毛如雪心如死，犹作长安下第人。"
        ],
        "notes": "",
        "id": "0415f01ea03086ac074cb35279a926d7"
    },
    {
        "author": "温宪",
        "dynasty": "唐",
        "type": "诗",
        "rhythmic": "",
        "title": "梨花",
        "preface": "",
        "paragraphs": [
            "绿阴寒食晚，犹自满空园。",
            "两歇芳菲白，蜂稀寂寞繁。",
            "一枝横野路，数树出江村。",
            "怅望频回首，何人共酒尊。",
            "（《古今图书集成·草木典·梨部》（见宋陈景沂《全芳备祖前集》卷九《梨花》。",
            "「蜂稀」，《全芳备祖》作「蜂声」。",
            "）。"
        ],
        "notes": "",
        "id": "65c7d908b03e7f1c502056b2b739b7e0"
    }
]