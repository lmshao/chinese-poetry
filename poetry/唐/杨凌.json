[
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "琴曲歌辞 明妃怨",
        "preface": "",
        "paragraphs": [
            "汉国明妃去不还，马𫘞弦管向阴山。",
            "匣中纵有菱花镜，羞对单于照旧颜。"
        ],
        "notes": "",
        "id": "c9b6dac864d6c941252bff1e2d1edd16"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "奉酬韦滁州寄示",
        "preface": "",
        "paragraphs": [
            "淮扬为郡暇，坐惜流芳歇。",
            "散怀累榭风，清暑澄潭月。",
            "陪燕辞三楚，戒途绵百越。",
            "非当远别离，雅奏何由发。"
        ],
        "notes": "",
        "id": "75f24e2420a5eb0da55478b53c6b09e3"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "梅里旅夕",
        "preface": "",
        "paragraphs": [
            "沧洲东望路，旅櫂怆羁游。",
            "枫浦蝉随岸，沙汀鸥转流。",
            "露天星上月，水国夜生秋。",
            "谁忍持相忆，南归一叶舟。"
        ],
        "notes": "",
        "id": "628664c0cb3b42ea0c441e781731818f"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "钟陵雪夜詶友人",
        "preface": "",
        "paragraphs": [
            "穷腊催年急，阳春怯和歌。",
            "残灯闪壁尽，夜雪透窗多。",
            "归路山川险，游人梦寐过。",
            "龙洲不可泊，岁晚足惊波。"
        ],
        "notes": "",
        "id": "d0f716775cac8e3bf1cecba701c1d1c9"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "润州水楼",
        "preface": "",
        "paragraphs": [
            "归心不可留，雪桂一丛秋。",
            "叶雨空江月，萤飞白露洲。",
            "野蝉依独树，水郭带孤楼。",
            "遥望山川路，相思万里游。"
        ],
        "notes": "",
        "id": "46eff11dfb30e4abda89ef5448a21421"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "江上秋月",
        "preface": "",
        "paragraphs": [
            "陇雁送乡心，羁情属岁阴。",
            "惊秋黄叶遍，愁暮碧云深。",
            "月色吴江上，风声楚木林。",
            "交亲几重别，归梦并愁侵。"
        ],
        "notes": "",
        "id": "bc4c3a761a212c8d4f0486b9c98a0625"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "阁前双槿",
        "preface": "",
        "paragraphs": [
            "群玉开双槿，丹荣对绛纱。",
            "含烟疑出火，隔雨怪舒霞。",
            "向晚争辞蘂，迎朝鬬发花。",
            "非关后桃李，为欲继年华。"
        ],
        "notes": "",
        "id": "7bd1a8e4c5d379695e838baa4b1a8f22"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "小苑春望宫池柳色",
        "preface": "",
        "paragraphs": [
            "上苑闲游早，东风柳色轻。",
            "储胥遥掩映，池水隔微明。",
            "春至条偏弱，寒余叶未成。",
            "和烟变浓淡，转日异阴晴。",
            "不独芳菲好，还因雨露荣。",
            "行人望攀折，远翠暮愁生。"
        ],
        "notes": "",
        "id": "7eed1c8da6e2f619b6438e8153586bd0"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "送客往睦州",
        "preface": "",
        "paragraphs": [
            "水阔尽南天，孤舟去渺然。",
            "惊秋路傍客，日暮数声蝉。"
        ],
        "notes": "",
        "id": "7cc2766d8ed3ba4bf4c9d690699617ff"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "送客之蜀",
        "preface": "",
        "paragraphs": [
            "西蜀三千里，巴南水一方。",
            "晓云天际断，夜月峡中长。"
        ],
        "notes": "",
        "id": "eba238905f959111229e6d02ca3e3b61"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "剡溪看花",
        "preface": "",
        "paragraphs": [
            "花落千廻舞，莺声百啭歌。",
            "还同异方乐，不奈客愁多。"
        ],
        "notes": "",
        "id": "2f4991a94422bb0ddfb236d6b18f9162"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "江中风",
        "preface": "",
        "paragraphs": [
            "白浪暗江中，南泠路不通。",
            "高樯帆自满，出浦莫呼风。"
        ],
        "notes": "",
        "id": "638e48e6585a24fe02c5e1654865aca4"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "咏破扇",
        "preface": "",
        "paragraphs": [
            "粉落空床弃，尘生故箧留。",
            "先来无一半，情断不胜愁。"
        ],
        "notes": "",
        "id": "b76161a4bd162c98339c534a50b2f548"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "贾客愁",
        "preface": "",
        "paragraphs": [
            "山水路悠悠，逢滩即𣨼留。",
            "西江风未便，何日到荆州。"
        ],
        "notes": "",
        "id": "a25dab0cc0d01281eb578b1f4fc5a356"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "即事寄人",
        "preface": "",
        "paragraphs": [
            "中禁鸣钟日欲高，北窗欹枕望频搔。",
            "相思寂寞青苔合，唯有春风啼伯劳。"
        ],
        "notes": "",
        "id": "d57b05a2fa078601bf62b33a373789a1"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "早春雪中",
        "preface": "",
        "paragraphs": [
            "新年雨雪少晴时，屡失寻梅看柳期。",
            "乡信忆随回鴈早，江春寒带故阴迟。"
        ],
        "notes": "",
        "id": "a47ba18913f0b7f1294660006de0780e"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "北行留别",
        "preface": "",
        "paragraphs": [
            "日日山川烽火频，山河重起旧烟尘。",
            "一生孤负龙泉劒，羞把诗书问故人。"
        ],
        "notes": "",
        "id": "c81c38a16cff706ce1227383a1fdbaa0"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "秋原野望",
        "preface": "",
        "paragraphs": [
            "客鴈秋来次第逢，家书频寄两三封。",
            "夕阳天外云归尽，乱见青山无数峰。"
        ],
        "notes": "",
        "id": "b9baa3e25599d30ce0b686661f7257b2"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "春霁花萼楼南闻宫莺",
        "preface": "",
        "paragraphs": [
            "祥烟瑞气晓来轻，柳变花开共作晴。",
            "黄鸟远啼𫛛鹊观，春风流出凤皇城。"
        ],
        "notes": "",
        "id": "7437c85b2676220f785aabab7a2366ad"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "明妃怨",
        "preface": "",
        "paragraphs": [
            "汉国明妃去不还，马驮弦管向阴山。",
            "匣中纵有菱花镜，羞对单于照旧颜。"
        ],
        "notes": "",
        "id": "c9b6dac864d6c941252bff1e2d1edd16"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "南园桃李花落尽，春风寂寞摇空枝。"
        ],
        "notes": "",
        "id": "5e8a7c1783d80c8e18a6e687c2a0733a"
    }
]