[
    {
        "author": "崔元翰",
        "dynasty": "唐",
        "type": "诗",
        "rhythmic": "",
        "title": "奉和圣制三日书怀因以示百寮",
        "preface": "",
        "paragraphs": [
            "佳节上元巳，芳时属暮春。",
            "流觞想兰亭，捧劒传金人。",
            "风轻水初绿，日迟花更新。",
            "天文信昭回，皇道颇敷陈。",
            "恭己每从俭，清心常保真。",
            "戒兹游衍乐，书以示群臣。"
        ],
        "notes": "",
        "id": "1982b4ea5bcbb34484b80e05a2120d22"
    },
    {
        "author": "崔元翰",
        "dynasty": "唐",
        "type": "诗",
        "rhythmic": "",
        "title": "奉和圣制重阳旦日百寮曲江宴示怀",
        "preface": "",
        "paragraphs": [
            "偶圣覩昌期，受恩慙弱质。",
            "幸逢良宴会，况是清秋日。",
            "远岫对壶觞，澄澜映簪绂。",
            "炮羔备丰膳，集凤调鸣律。",
            "薄劣厕英豪，欢娱忘衰疾。",
            "平臯行雁下，曲渚双凫出。",
            "沙岸菊开花，霜枝果垂实。",
            "天文见成象，帝念资勤恤。",
            "探道得玄珠，斋心居特室。",
            "岂如横汾唱，其事徒骄逸。"
        ],
        "notes": "",
        "id": "b8f99e005a8e6917119732db8b45fcb4"
    },
    {
        "author": "崔元翰",
        "dynasty": "唐",
        "type": "诗",
        "rhythmic": "",
        "title": "奉和圣制中元日题奉敬寺",
        "preface": "",
        "paragraphs": [
            "妙道非本说，殊途成异名。",
            "圣人得其要，俱以化群生。",
            "凤吹从上苑，龙宫连外城。",
            "花鬘列后殿，云车驻前庭。",
            "松竹含新秋，轩窗有余清。",
            "缅怀崆峒事，须继箫管声。",
            "离相境都寂，忘言理更精。",
            "域中信称大，天下乃为轻。",
            "屈己由济物，尧心岂所荣。"
        ],
        "notes": "",
        "id": "4f96117d3e0fac20475d0006c45bc065"
    },
    {
        "author": "崔元翰",
        "dynasty": "唐",
        "type": "诗",
        "rhythmic": "",
        "title": "奉和登玄武楼观射即事书怀赐孟涉应制",
        "preface": "",
        "paragraphs": [
            "宁岁常有备，殊方靡不宾。",
            "禁营列武卫，帝座彰威神。",
            "讲事一临幸，加恩徧抚巡。",
            "城高凤楼耸，塲逈兽侯新。",
            "饮羽连百中，控弦逾六钧。",
            "拣材尽爪士，受任皆信臣。",
            "光赏文藻丽，便繁心膂亲。",
            "复如观太清，昭烂垂芳辰。"
        ],
        "notes": "",
        "id": "c2be7dc9c27138761e6ff467383544a6"
    },
    {
        "author": "崔元翰",
        "dynasty": "唐",
        "type": "诗",
        "rhythmic": "",
        "title": "清明节郭侍御偶与李侍御孔校书王秀才游开化寺卧病不得同游赋得十韵兼呈马十八郎丞公",
        "preface": "",
        "paragraphs": [
            "山色入层城，钟声临复岫。",
            "乘闲息边事，探异怜春候。",
            "曲阁下重阶，回廊遥对霤。",
            "石间花徧落，草上云时覆。",
            "钻火见樵人，饮泉逢野兽。",
            "道情亲法侣，时望登朝右。",
            "执宪𫄙奸邪，刊书正讹谬。",
            "茂才当时选，公子生人秀。",
            "赠荅继篇章，欢娱重朋旧。",
            "垂帘独衰疾，击缶酬金奏。"
        ],
        "notes": "",
        "id": "aea5f6dd64b85e60d7a22975b37f3dc8"
    },
    {
        "author": "崔元翰",
        "dynasty": "唐",
        "type": "诗",
        "rhythmic": "",
        "title": "杂言奉和圣制至承光院见自生藤感其得地因以成咏应制",
        "preface": "",
        "paragraphs": [
            "新藤正可玩，得地又逢时。",
            "罗生密叶交绿蔓，欲布清阴垂紫蕤。",
            "已带朝光暖，犹含轻露滋。",
            "遥依千华殿，稍上万年枝。",
            "余芳连桂树，积润傍莲池。",
            "岂如幽谷无人见，空覆荒榛杂兔丝。",
            "圣心对此应有感，隐迹如斯谁复知。",
            "怀贤劳永叹，比物赋新诗。",
            "聘丘园，访茅茨。",
            "为谢中林士，王道本无私。"
        ],
        "notes": "",
        "id": "a491d7455873bea31f5e1af8c730ec8b"
    },
    {
        "author": "崔元翰",
        "dynasty": "唐",
        "type": "诗",
        "rhythmic": "",
        "title": "雨中对后簷丛竹",
        "preface": "",
        "paragraphs": [
            "含风摇砚水，带雨拂墙衣。",
            "乍似秋江上，渔家半掩扉。"
        ],
        "notes": "",
        "id": "c86b77a4e6fd90c7b5a5a1c1f22c9da5"
    }
]