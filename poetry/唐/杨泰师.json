[
    {
        "author": "杨泰师",
        "dynasty": "唐",
        "type": "诗",
        "rhythmic": "",
        "title": "夜听捣衣诗",
        "preface": "",
        "paragraphs": [
            "霜天月照夜河明，客子思归别有情。",
            "厌坐长宵愁欲死，忽闻邻女捣衣声。",
            "声来继续因风至，夜久星低无暂止。",
            "自从别国不相闻，今在他乡听相似。",
            "不知彩杵重将轻，不悉青砧（一作「碪」）平不平。",
            "遥怜体弱多香汗，预识更深劳玉腕。",
            "为当欲救客衣单，为复先愁闺阁寒。",
            "虽忘容仪难可问，不知遥意怨无端。",
            "寄异土兮无新识，想同心兮长叹傦。",
            "此时独自闺中闻，此夜谁知明眸缩。",
            "忆忆兮心已悬，重闻（一作「闭」）兮不可穿。",
            "既将因梦寻声去，只为愁多不得眠。",
            "（诗见金毓黻撰集《渤海国志长编》卷十八引《经国集》十三。",
            "）。"
        ],
        "notes": "",
        "id": "8f63af92ee08078cbeb8d0ef961521db"
    },
    {
        "author": "杨泰师",
        "dynasty": "唐",
        "type": "诗",
        "rhythmic": "",
        "title": "奉和纪朝臣公咏雪诗",
        "preface": "",
        "paragraphs": [
            "昨夜龙云（一作「楼」）上，今朝鹤雪新。",
            "祇（一作「怪」）看花发树，不听鸟惊春。",
            "回影疑神女，高歌似郢人。",
            "幽兰难可继，更欲效而嚬。",
            "（同前引《经国集》十三。",
            "）（按《续日本纪》云：「宝字三年正月，大保藤原惠美朝臣押胜安蕃客于田村第，当代文士赋诗送别，副使扬泰师作诗和之。",
            "」宝字，系日本淳仁天皇年号，即天平宝字。",
            "天平宝字三年，当唐肃宗乾元二年，渤海文王大兴二十二年。",
            "）。"
        ],
        "notes": "",
        "id": "b06c748178203c06c5ca2f13599ed6e2"
    }
]