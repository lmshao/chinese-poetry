[
    {
        "author": "岑羲",
        "dynasty": "唐",
        "type": "诗",
        "rhythmic": "",
        "title": "九月九日幸临渭亭登高应制得涘字",
        "preface": "",
        "paragraphs": [
            "重九开科历，千龄逢圣纪。",
            "爰豫瞩秦坰，升高临灞涘。",
            "玉醴浮仙菊，琼筵荐芳芷。",
            "一闻帝舜歌，欢娱良未已。"
        ],
        "notes": "",
        "id": "9d0421c2fe8c3a8ff077f3620fbef701"
    },
    {
        "author": "岑羲",
        "dynasty": "唐",
        "type": "诗",
        "rhythmic": "",
        "title": "奉和九月九日登慈恩寺浮屠应制",
        "preface": "",
        "paragraphs": [
            "宝台耸天外，玉辇步云端。",
            "日丽重阳景，风摇季月寒。",
            "梵堂遥集鴈，帝乐近翔鸾。",
            "愿献延龄酒，长承湛露欢。"
        ],
        "notes": "",
        "id": "77ee4d723fc2ce2f98c338877d38683a"
    },
    {
        "author": "岑羲",
        "dynasty": "唐",
        "type": "诗",
        "rhythmic": "",
        "title": "饯唐州高使君",
        "preface": "",
        "paragraphs": [
            "苍茫南塞地，明媚上春时。",
            "目极伤千里，怀君不自持。",
            "征车别岐路，斜日下崦嵫。",
            "一叹轺轩阻，悠悠即所思。"
        ],
        "notes": "",
        "id": "6955862fed9d56374859490b224fe317"
    },
    {
        "author": "岑羲",
        "dynasty": "唐",
        "type": "诗",
        "rhythmic": "",
        "title": "奉和春日幸望春宫应制",
        "preface": "",
        "paragraphs": [
            "和风助律应韶年，清跸乘高入望僊。",
            "花笑莺歌迎帝辇，云披日霁俯皇川。",
            "南山近压仙楼上，北斗平临御扆前。",
            "一奉恩荣同镐宴，空知率舞听薰弦。"
        ],
        "notes": "",
        "id": "62bda69d8ae0107e234d145020ab277a"
    },
    {
        "author": "岑羲",
        "dynasty": "唐",
        "type": "诗",
        "rhythmic": "",
        "title": "奉和幸安乐公主山庄应制",
        "preface": "",
        "paragraphs": [
            "银牓重楼出雾开，金舆步辇向天来。",
            "泉声迥入吹箫曲，山势遥临献寿杯。",
            "帝女含笑流飞电，干文动色象昭回。",
            "诚愿北极拱尧日，微臣抃舞咏康哉。"
        ],
        "notes": "",
        "id": "07e9785be1e91028d6bc26f49d43d688"
    },
    {
        "author": "岑羲",
        "dynasty": "唐",
        "type": "诗",
        "rhythmic": "",
        "title": "夜宴安乐公主新宅",
        "preface": "",
        "paragraphs": [
            "金牓重楼开夜扉，琼筵爱客未言归。",
            "衔欢不觉银河曙，尽醉那知玉漏稀。"
        ],
        "notes": "",
        "id": "892ffe66b4f5b864ae4f8713df2c89d0"
    }
]