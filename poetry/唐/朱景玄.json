[
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "题吕食新水阁兼寄南商州郎中",
        "preface": "",
        "paragraphs": [
            "丹槛初结构，孤高冠清川。",
            "庭临谷中树，簷落山上泉。",
            "晓色挂残月，夜声杂繁弦。",
            "青春去如水，康乐归何年。"
        ],
        "notes": "",
        "id": "3ecdda9d044dfc43b0aa7a05c55ba3bf"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "华山南望春",
        "preface": "",
        "paragraphs": [
            "灵岳多异状，巉巉出虚空。",
            "闲云恋岩壑，起灭苍翠中。",
            "皓气澄野水，神光秘琼宫。",
            "鹤巢前林雪，瀑落满涧风。",
            "春尽花未发，川回路难穷。",
            "何因著山屐，鹿迹寻羊公。"
        ],
        "notes": "",
        "id": "1972f36304b290fb88be25563531b096"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "水阁",
        "preface": "",
        "paragraphs": [
            "楼居半池上，澄影共相空。",
            "谢守题诗处，莲开净碧中。"
        ],
        "notes": "",
        "id": "5b0390b27e397da60f2173c9fc0409d7"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "迎风亭",
        "preface": "",
        "paragraphs": [
            "山雨留清气，溪飙送早凉。",
            "时回石门步，阶下碧云光。"
        ],
        "notes": "",
        "id": "6bee2fcb874965c6aa0a839daa325f0d"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "双槠亭",
        "preface": "",
        "paragraphs": [
            "连簷对双树，冬翠夏无尘。",
            "未肯慙桃李，成阴不待春。"
        ],
        "notes": "",
        "id": "d7e5f6fbc166c34b640da0f18c97dc3a"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "莲亭",
        "preface": "",
        "paragraphs": [
            "回塘最幽处，拍水小亭开。",
            "莫怪阑干湿，䴔䴖夜宿来。"
        ],
        "notes": "",
        "id": "b10eef7bd92c4fa6409496d3b4392d70"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "中峰亭",
        "preface": "",
        "paragraphs": [
            "中峰上翠微，窗晓早霞飞。",
            "几引登山屐，春风踏雪归。"
        ],
        "notes": "",
        "id": "877cf263c3a69adcf87b06e4b86496f5"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "飞云亭",
        "preface": "",
        "paragraphs": [
            "上结孤圆顶，飞轩出泰清。",
            "有时迷处所，梁栋晓云生。"
        ],
        "notes": "",
        "id": "3d9e6858b28206f9e24b59c92de3f4f9"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "四望亭",
        "preface": "",
        "paragraphs": [
            "高亭群峰首，四面俯晴川。",
            "每见晨光晓，阶前万井烟。"
        ],
        "notes": "",
        "id": "659f6af9e0c47d38c7829d450f0e95cc"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "望莲台",
        "preface": "",
        "paragraphs": [
            "秋台好登望，菡萏发清池。",
            "半似红颜醉，凌波欲暮时。"
        ],
        "notes": "",
        "id": "22199f79e544d2a5fb65a8eb6d76ba4a"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "茶亭",
        "preface": "",
        "paragraphs": [
            "静得尘埃外，茶芳小华山。",
            "此亭真寂寞，世路少人闲。"
        ],
        "notes": "",
        "id": "1e02eca3778951eeee73c367ad89b40d"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "宿新安村步",
        "preface": "",
        "paragraphs": [
            "淅淅寒流涨浅沙，月明空渚徧芦花。",
            "离人偶宿孤村下，永夜闻砧一两家。"
        ],
        "notes": "",
        "id": "0d2ab8fdf26a6fa2542e17a1c5b89857"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "远闻本郡行春到旧山二首 一",
        "preface": "",
        "paragraphs": [
            "一身从宦留京邑，五马遥闻到旧山。",
            "已领烟霞光野径，深惭老幼候柴关。"
        ],
        "notes": "",
        "id": "8f78513212ec24623a5fa57e9cd4af7d"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "远闻本郡行春到旧山二首 二",
        "preface": "",
        "paragraphs": [
            "清风借响松筠外，画隼停晖水石间。",
            "定掩溪名在图传，共知轩盖此登攀。"
        ],
        "notes": "",
        "id": "baca02bc2ec5c54f8cad592d15d2c285"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "和崔使君临发不得观积雪",
        "preface": "",
        "paragraphs": [
            "贫居稍与池塘近，旬日轩车不降来。",
            "一树琼花空有待，晓风看落满青苔。"
        ],
        "notes": "",
        "id": "f7b501025018a387b2764bf0a8bc06da"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "塞鸿先秋去，边草入夏生。"
        ],
        "notes": "",
        "id": "ca83fcbc6b89c9abf5c158ab31af461e"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "溪东岑望天都山",
        "preface": "",
        "paragraphs": [
            "目望浮山丘，梯云上东岑。",
            "群峰争入冥，巉巉生太阴。",
            "昔贤此升仙，结构穷耸深。",
            "未晓日先照，当昼色半沈。",
            "风泉雪霜飞，云树琼玉林。",
            "大道非闭隔，无路不可寻。",
            "窥镜澄夙虑，望坛起敬心。",
            "一从呼子安，永绝金玉音。"
        ],
        "notes": "",
        "id": "f48e30ba5ecd81add02ac7c96475b5a3"
    }
]