[
    {
        "author": "慧寂",
        "dynasty": "唐",
        "type": "诗",
        "rhythmic": "",
        "title": "偈 一",
        "preface": "",
        "paragraphs": [
            "法身无作化身作，薄伽玄应诸病药。",
            "啀喍闻响拟嘷吠，焰水觅鱼痴老鹤。",
            "（见《祖堂集》卷十八）。"
        ],
        "notes": "",
        "id": "2b2e40280dfeb47582814c88ed325d6d"
    },
    {
        "author": "慧寂",
        "dynasty": "唐",
        "type": "诗",
        "rhythmic": "",
        "title": "偈 二",
        "preface": "",
        "paragraphs": [
            "年满七十七，老去是今日。",
            "任性自浮沉（《五灯会元》卷九作「无常在今日。",
            "日轮正当午」），两手攀屈膝。",
            "（见《景德传灯录》卷十一）。"
        ],
        "notes": "",
        "id": "3167ce3c9871f1f40ea8ccfb7741975a"
    },
    {
        "author": "慧寂",
        "dynasty": "唐",
        "type": "诗",
        "rhythmic": "",
        "title": "偈 三",
        "preface": "",
        "paragraphs": [
            "滔滔不持戒，兀兀不坐禅。",
            "酽茶三两椀，意在镢头边。"
        ],
        "notes": "",
        "id": "5fe33b7f13b64272f11863538344c25c"
    },
    {
        "author": "慧寂",
        "dynasty": "唐",
        "type": "诗",
        "rhythmic": "",
        "title": "偈 四",
        "preface": "",
        "paragraphs": [
            "一二二三子，平目复仰视。",
            "两口一无舌，即是吾宗旨。",
            "（见《五灯会元》卷九）。"
        ],
        "notes": "",
        "id": "4fd30cad0c5d083f2d97ce49f08d8e42"
    },
    {
        "author": "慧寂",
        "dynasty": "唐",
        "type": "诗",
        "rhythmic": "",
        "title": "上洞山颂",
        "preface": "",
        "paragraphs": [
            "何代隐荒丘，茅堂独寝幽。",
            "随缘三事衲，顿觉万缘休。",
            "貌古因持戒，身贫为少求。",
            "吾师登鸟量，物外绝追游。",
            "（《天圣广灯录》卷十二）。"
        ],
        "notes": "",
        "id": "a35c0131a822a3bae6873f226d2f25d2"
    }
]