[
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "送马向入蜀",
        "preface": "",
        "paragraphs": [
            "游子出咸京，巴山万里程。",
            "白云连鸟道，青壁遰猨声。",
            "雨雪经泥坂，烟花望锦城。",
            "工文人共许，应纪蜀中行。"
        ],
        "notes": "",
        "id": "bf632f702ae48abb6efdf035fb9b88bc"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "送李补阙归朝",
        "preface": "",
        "paragraphs": [
            "驷马归咸秦，双凫出海门。",
            "还从清切禁，再沐圣明恩。",
            "礼乐中朝贵，文章大雅存。",
            "江湖多放逸，献替欲谁论。"
        ],
        "notes": "",
        "id": "7a3a571fd238cd287c93df393b51c86e"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "送日本使还",
        "preface": "",
        "paragraphs": [
            "绝国将无外，扶桑更有东。",
            "来朝逢圣日，归去及秋风。",
            "夜泛潮回际，晨征苍莽中。",
            "鲸波腾水府，蜃气壮仙宫。",
            "天眷何期远，王文久已同。",
            "相望杳不见，离恨托飞鸿。"
        ],
        "notes": "",
        "id": "868965c7fdd914ea8ebc67b8f48e2c48"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "题开元寺牡丹",
        "preface": "",
        "paragraphs": [
            "此花南地知难种，惭愧僧闲用意栽。",
            "海燕解怜频睥睨，胡蜂未识更徘徊。",
            "虚生芍药徒劳妒，羞杀玫瑰不敢开。",
            "惟有数苞红蕚在，含芳只待舍人来。"
        ],
        "notes": "",
        "id": "8df266a5da79e6af89ab59bcc9f5f0b3"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "香炉峰",
        "preface": "",
        "paragraphs": [
            "香炉一峰绝，顶在寺门前。",
            "尽是玲珑石，时生旦暮烟。"
        ],
        "notes": "",
        "id": "33af61ec38cf6ea17c76cd380d516b4d"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "白铜鞮",
        "preface": "",
        "paragraphs": [
            "騕褭锦障泥，楼头日又西。",
            "留欢住不住，素齿白铜鞮。"
        ],
        "notes": "",
        "id": "9cdcc5cf3cd0d5cf67051b3b723a8461"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "杨叛儿",
        "preface": "",
        "paragraphs": [
            "哀怨杨叛儿，骀荡郎知否。",
            "香死博山炉，烟生白门柳。"
        ],
        "notes": "",
        "id": "a04cda7648b5748583dd0e9729555ff0"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "春寒",
        "preface": "",
        "paragraphs": [
            "乱雪从教舞，回风任听吹。",
            "春寒能作底，已被柳条欺。"
        ],
        "notes": "",
        "id": "478022e6e527abe5e88401f6b6892562"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "庐山独夜",
        "preface": "",
        "paragraphs": [
            "寒空五老雪，斜月九江云。",
            "钟声知何处，苍苍树里闻。"
        ],
        "notes": "",
        "id": "726266838dc607632da7ea763dddd641"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "天台独夜",
        "preface": "",
        "paragraphs": [
            "银地秋月色，石梁夜溪声。",
            "谁知屐齿尽，为破烟苔行。"
        ],
        "notes": "",
        "id": "b07d5b774662c5dc7156937153811e58"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "送寒岩归士",
        "preface": "",
        "paragraphs": [
            "不挂丝纩衣，归向寒岩栖。",
            "寒岩风雪夜，又过岩前溪。"
        ],
        "notes": "",
        "id": "9f3324a70ead5ab374f804bce2e4939c"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "送陈司马",
        "preface": "",
        "paragraphs": [
            "家寄茅洞中，身游越城下。",
            "宁知许长史，不忆陈司马。"
        ],
        "notes": "",
        "id": "1af54cbd0d6773cbf57f6991f2f9778b"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "武夷山仙城",
        "preface": "",
        "paragraphs": [
            "武夷无上路，毛径不通风。",
            "欲共麻姑住，仙城半在空。"
        ],
        "notes": "",
        "id": "1ae4eabb3ab838dda616e90fda1828f5"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "避暑二首 一",
        "preface": "",
        "paragraphs": [
            "一株金染密，数亩碧鲜疎。",
            "避暑临溪坐，何妨直钓鱼。"
        ],
        "notes": "",
        "id": "90be0490331bcfed60d38465b4bffc07"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "避暑二首 二",
        "preface": "",
        "paragraphs": [
            "斑多筒簟冷，发少角冠清。",
            "避暑长林下，寒蝉又有声。"
        ],
        "notes": "",
        "id": "530beef00d3e01a6b685e0beb2401467"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "浙西李尚书奏毁淫昏庙",
        "preface": "",
        "paragraphs": [
            "传闻废淫祀，万里静山陂。",
            "欲慰灵均恨，先烧靳尚祠。"
        ],
        "notes": "",
        "id": "80bf3481d23757315f5cd0202b57c063"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "酬相公再游云门寺",
        "preface": "",
        "paragraphs": [
            "远羡五云路，逶迤千骑回。",
            "遗簪唯一去，贵赏不重来。"
        ],
        "notes": "",
        "id": "8ce31d148b230561c792ba1071e1f3af"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "杭州祝涛头二首 一",
        "preface": "",
        "paragraphs": [
            "不道沙堤尽，犹欺石栈顽。",
            "寄言飞白雪，休去打青山。"
        ],
        "notes": "",
        "id": "0bd4ee506e6b04e34645c41035810c75"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "杭州祝涛头二首 二",
        "preface": "",
        "paragraphs": [
            "倒打钱塘郭，长驱白浪花。",
            "吞吴休得也，输却五千家。"
        ],
        "notes": "",
        "id": "82fe81a3d7579684bc81f5ef27b499de"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "问渔叟",
        "preface": "",
        "paragraphs": [
            "生事同漂梗，机心在野船。",
            "如何临逝水，白发未忘筌。"
        ],
        "notes": "",
        "id": "1fcaec21c6010541dc2edff01ef566b9"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "云封庵",
        "preface": "",
        "paragraphs": [
            "登岩背山河，立石秋风里。",
            "隐见浙江涛，一尺东沟水。"
        ],
        "notes": "",
        "id": "0e88e12740612e1b13fc1c64a7cea5e4"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "汉宫曲",
        "preface": "",
        "paragraphs": [
            "水色帘前流玉霜，赵家飞燕侍昭阳。",
            "掌中舞罢箫声绝，三十六宫秋夜长。"
        ],
        "notes": "",
        "id": "1a3bcad97adc251e91a4a99efbc6ffaf"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "和嵩阳客月夜忆上清人",
        "preface": "",
        "paragraphs": [
            "独夜嵩阳忆上仙，月明三十六峰前。",
            "瑶池月胜嵩阳月，人在玉清眠不眠。"
        ],
        "notes": "",
        "id": "3dee44d88a22dabba30203026903013e"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "八月望夕雨",
        "preface": "",
        "paragraphs": [
            "今年八月十五夜，寒雨萧萧不可闻。",
            "如练如霜在何处，吴山越水万重云。"
        ],
        "notes": "",
        "id": "227f1470b84134f9cc33df30ec2b5919"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "观浙江涛",
        "preface": "",
        "paragraphs": [
            "浙江悠悠海西绿，惊涛日夜两翻覆。",
            "钱塘郭里看潮人，直至白头看不足。"
        ],
        "notes": "",
        "id": "e890c8d7254f5643b8946bfece660838"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "庐山瀑布",
        "preface": "",
        "paragraphs": [
            "虚空落泉千仞直，雷奔入江不暂息。",
            "今古长如白练飞，一条界破青山色。"
        ],
        "notes": "",
        "id": "c57371598a651d7ffda95a16d1f14e29"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "嘉兴寒食",
        "preface": "",
        "paragraphs": [
            "嘉兴郭里逢寒食，落日家家拜扫回。",
            "唯有县前苏小小，无人送与纸钱来。"
        ],
        "notes": "",
        "id": "dfa492ca14729cce737e67dcb7e43d9f"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "忆扬州",
        "preface": "",
        "paragraphs": [
            "萧娘脸下难胜泪，桃叶眉头易得愁。",
            "天下三分明月夜，二分无赖是扬州。"
        ],
        "notes": "",
        "id": "8b2e7354abce72eb1d08a72e93fa8835"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "八月灯夕寄游越施秀才",
        "preface": "",
        "paragraphs": [
            "四天净色寒如水，八月清辉冷似霜。",
            "想得越人今夜见，孟家珠在镜中央。"
        ],
        "notes": "",
        "id": "30a069cb5a1ac3cc2312bab609ceebf6"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "八月十五夜",
        "preface": "",
        "paragraphs": [
            "皎皎秋空八月圆，常娥端正桂枝鲜。",
            "一年无似如今夜，十二峰前看不眠。"
        ],
        "notes": "",
        "id": "8dad6e6b619547b72596de757137bfeb"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "题伍员庙",
        "preface": "",
        "paragraphs": [
            "千载空祠云海头，夫差亡国已千秋。",
            "浙波只有灵涛在，拜奠青山人不休。"
        ],
        "notes": "",
        "id": "24f0a89c108006d6540062c37083145d"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "员峤先生",
        "preface": "",
        "paragraphs": [
            "员峤先生无白发，海烟深处采青芝。",
            "逢人借问陶唐主，欲进冰蚕五色丝。"
        ],
        "notes": "",
        "id": "4be5ca1f42df0566208511eb6958ec16"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "莫愁曲",
        "preface": "",
        "paragraphs": [
            "玳瑁床头刺战袍，碧纱窗外叶骚骚。",
            "若为教作辽西梦，月冷如丁风似刀。"
        ],
        "notes": "",
        "id": "5b8267020717974992458fd13adcdf04"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "寄白司马",
        "preface": "",
        "paragraphs": [
            "三条九陌花时节，万户千车看牡丹。",
            "争遣江州白司马，五年风景忆长安。"
        ],
        "notes": "",
        "id": "55ce1d0eb7b9059ff55d35c07445399b"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "相思林",
        "preface": "",
        "paragraphs": [
            "游客远游新过岭，每逢芳树问芳名。",
            "长林遍是相思树，争遣愁人独自行。"
        ],
        "notes": "",
        "id": "efd41f8fbc438d4d720de1a15efb8121"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "寄海峤丈人",
        "preface": "",
        "paragraphs": [
            "万丈只愁沧海浅，一身谁测岁华遥。",
            "自言来此云边住，曾看秦王树石桥。"
        ],
        "notes": "",
        "id": "4b69f1ce2c7bc58b07d1857f39fe38f0"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "寄潘先生",
        "preface": "",
        "paragraphs": [
            "至人知姓不知名，闻道黄金骨节轻。",
            "世上仙方无觅处，欲来西岳事先生。"
        ],
        "notes": "",
        "id": "93a6a588bea916aab09d0eefe20442cc"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "宫中曲二首 一",
        "preface": "",
        "paragraphs": [
            "披香侍宴插山花，厌著龙绡著越纱。",
            "恃赖倾城人不及，檀妆唯约数条霞。"
        ],
        "notes": "",
        "id": "a2baeef4e200ea0236791612888acdd2"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "宫中曲二首 二",
        "preface": "",
        "paragraphs": [
            "身轻入宠尽恩私，腰细偏能舞柘枝。",
            "一日新妆抛旧样，六宫争画黑烟眉。"
        ],
        "notes": "",
        "id": "93987acb7a35c6edf43bf2d8f7baeb34"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "一道鹊桥横渺渺，千声玉佩过玲玲。",
            "别离还有经年客，怅望不如河鼓星。"
        ],
        "notes": "",
        "id": "b77e2e5a6e79753066ca76e62b9da3c6"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "八月九月望夕雨",
        "preface": "",
        "paragraphs": [
            "八月繁云连九月，两回三五晦漫漫。",
            "一年怅望秋将尽，不得常娥正面看。"
        ],
        "notes": "",
        "id": "55d19a6417fe864e95f11725a7e951db"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "喜雪",
        "preface": "",
        "paragraphs": [
            "长爱谢家能咏雪，今朝见雪亦狂歌。",
            "杨花道即偷人句，不那杨花似雪何。"
        ],
        "notes": "",
        "id": "834caf1bf6f36fa5f4774ef957a7ecab"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "春饮",
        "preface": "",
        "paragraphs": [
            "乌家若下蚁还浮，白玉尊前倒即休。",
            "不是春来偏爱酒，应须得酒遣春愁。"
        ],
        "notes": "",
        "id": "31616b85a5e974b68ab7f2f79d6378e1"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "二月望日",
        "preface": "",
        "paragraphs": [
            "长短一年相似夜，中秋未必胜中春。",
            "不寒不暖看明月，况是从来少睡人。"
        ],
        "notes": "",
        "id": "67d2a9714f839114454a487b75216f88"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "读远书",
        "preface": "",
        "paragraphs": [
            "两转三回读远书，画簷愁见燕归初。",
            "百花时节教人懒，云髻朝来不欲梳。"
        ],
        "notes": "",
        "id": "12405dbafa41c9a2835c8c286298544f"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "古树",
        "preface": "",
        "paragraphs": [
            "古树欹斜临古道，枝不生花腹生草。",
            "行人不见树少时，树见行人几番老。"
        ],
        "notes": "",
        "id": "9db31f15af504cf85f13014ede6a3c71"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "独住僧",
        "preface": "",
        "paragraphs": [
            "百补袈裟一比丘，数茎长睫覆青眸。",
            "多应独住山林惯，唯照寒泉自剃头。"
        ],
        "notes": "",
        "id": "5e29d8c395d09ed0ded95ea80b5ba080"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "伤画松道芬上人",
        "preface": "",
        "paragraphs": [
            "百法驱驰百年寿，五劳消瘦五株松。",
            "昨来闻道严陵死，画到青山第几重。"
        ],
        "notes": "",
        "id": "14965a6145c7933b34c00c27b685570b"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "观钓台画图",
        "preface": "",
        "paragraphs": [
            "一水寂寥青霭合，两崖崔崒白云残。",
            "画人心到啼猨破，欲作三声出树难。"
        ],
        "notes": "",
        "id": "b92522fe33956f501eb720901cbf5cc7"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "荆巫梦思",
        "preface": "",
        "paragraphs": [
            "楚水白波风袅袅，荆门暮色雨萧萧。",
            "相思合眼梦何处，十二峰高巴字遥。"
        ],
        "notes": "",
        "id": "a0e40b62524df36cc96891efe7d31e6f"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "浙东故孟尚书种柳",
        "preface": "",
        "paragraphs": [
            "孟家种柳东城去，临水逶迤思故人。",
            "不似当时大司马，重来得见汉南春。"
        ],
        "notes": "",
        "id": "f5c0aa9c1bc2fe5171c547f37a90c5a0"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "长洲览古",
        "preface": "",
        "paragraphs": [
            "吴王上国长洲奢，翠黛寒江一道斜。",
            "伤见摧残旧宫树，美人曾插九枝花。"
        ],
        "notes": "",
        "id": "c8c537bb6d483fe984645bada4165c22"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "却归旧山望月有寄",
        "preface": "",
        "paragraphs": [
            "年年明月总相似，大抵人情自不同。",
            "今夜故山依旧见，班家扇样碧峰东。"
        ],
        "notes": "",
        "id": "62946ed5c87eaf2909041ad09b93227e"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "再归松溪旧居宿西林",
        "preface": "",
        "paragraphs": [
            "五粒松深溪水清，众山摇落月偏明。",
            "西林静夜重来宿，暗记人家犬吠声。"
        ],
        "notes": "",
        "id": "28bb7e86a666c9b0c6d7a35a4ddb656a"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "玩花五首 一",
        "preface": "",
        "paragraphs": [
            "一树梨花春向暮，雪枝残处怨风来。",
            "明朝渐校无多去，看到黄昏不欲回。"
        ],
        "notes": "",
        "id": "d85fcc94a9e10d43b21fb559b1f32fca"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "玩花五首 二",
        "preface": "",
        "paragraphs": [
            "曲尘溪上素红枝，影在溪流半落时。",
            "时人自惜花肠断，春风却是等闲吹。"
        ],
        "notes": "",
        "id": "084203f508642a859a71ea2fe14189f8"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "玩花五首 三",
        "preface": "",
        "paragraphs": [
            "朱霞燄燄山枝动，绿野声声杜宇来。",
            "谁为蜀王身作鸟，自啼还自有花开。"
        ],
        "notes": "",
        "id": "93f91a7c6ed348e2f2b1cfe3cf0fc1d6"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "玩花五首 四",
        "preface": "",
        "paragraphs": [
            "谁家踯躅青林里，半见殷花燄燄枝。",
            "忆得倡楼人送客，深红衫子影门时。"
        ],
        "notes": "",
        "id": "78de4684c4b9bd9c7e75b5d20a6c0c08"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "玩花五首 五",
        "preface": "",
        "paragraphs": [
            "花到蔷薇明艳绝，燕支颗破麦风秋。",
            "一番弄色一番退，小妇轻妆大妇愁。"
        ],
        "notes": "",
        "id": "8636b1243fb93785acfd6cd07337740c"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "长庆春",
        "preface": "",
        "paragraphs": [
            "山头水色薄笼烟，久客新愁长庆年。",
            "身上五劳仍病酒，夭桃窗下背花眠。"
        ],
        "notes": "",
        "id": "42abee48cf1188b63ccef10ca444bcc4"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "山鹧鸪词",
        "preface": "",
        "paragraphs": [
            "南越岭头山鹧鸪，传是当时守贞女。",
            "化为飞鸟怨何人，犹有啼声带蛮语。"
        ],
        "notes": "",
        "id": "c320d121775c232ef6a1fdc25a4d0271"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "郑女出参丈人词",
        "preface": "",
        "paragraphs": [
            "凤钗翠翘双宛转，出见丈人梳洗晚。",
            "掣曳罗绡跪拜时，柳条无力花枝软。"
        ],
        "notes": "",
        "id": "ca72a28b4d77d4d5b191e812320e7203"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "春雨",
        "preface": "",
        "paragraphs": [
            "花时闷见联绵雨，云入人家水毁堤。",
            "昨日春风源上路，可怜红锦枉抛泥。"
        ],
        "notes": "",
        "id": "84b339d3add0f44db2f7e354ed938329"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "和白使君木兰花",
        "preface": "",
        "paragraphs": [
            "枝枝转势雕弓动，片片摇光玉剑斜。",
            "见说木兰征戍女，不知那作酒边花。"
        ],
        "notes": "",
        "id": "b902d244761ad7024326d25880da9f8d"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "正月十五夜呈幕中诸公",
        "preface": "",
        "paragraphs": [
            "宵游二万七千人，独坐重城圈一身。",
            "步月游山俱不得，可怜辜负白头春。"
        ],
        "notes": "",
        "id": "09bad4bbe147eb43bbcea07139cb534a"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "乐府新诗",
        "preface": "",
        "paragraphs": [
            "一声卢女十三弦，早嫁城西好少年。",
            "不羡越溪歌者苦，采莲归去绿窗眠。"
        ],
        "notes": "",
        "id": "ab2aa71e576bcd89d806e879666b511d"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "春陪相公看花宴会二首 一",
        "preface": "",
        "paragraphs": [
            "丞相邀欢事事同，玉箫金管咽东风。",
            "百分春酒莫辞醉，明日的无今日红。"
        ],
        "notes": "",
        "id": "3af3453f48db604344a17803c98bffbd"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "春陪相公看花宴会二首 二",
        "preface": "",
        "paragraphs": [
            "木兰花谢可怜条，远道音书转寂寥。",
            "春去一年春又尽，几回空上望江桥。"
        ],
        "notes": "",
        "id": "17161b41127546c53c9d4a790fdf63b9"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "何人不爱牡丹花，占断城中好物华。",
            "疑是洛川神女作，千娇万态破朝霞。"
        ],
        "notes": "",
        "id": "f2e21a8af6b6fb9f2817ef7c962dcaaf"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "过马当",
        "preface": "",
        "paragraphs": [
            "风波隐隐石苍苍，送客灵鸦拂去樯。",
            "三月尽头云叶秀，小姑新著好衣裳。"
        ],
        "notes": "",
        "id": "ce3e890f3ceadf54815e2836e82d367d"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "金谷览古",
        "preface": "",
        "paragraphs": [
            "金谷园中数尺土，问人知是绿珠台。",
            "绿珠歌舞天下绝，唯与石家生祸胎。"
        ],
        "notes": "",
        "id": "d96eef62038d1df1d56efd2712739126"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "上阳红叶",
        "preface": "",
        "paragraphs": [
            "洛下三分红叶秋，二分翻作上阳愁。",
            "千声万片御沟上，一片出宫何处流。"
        ],
        "notes": "",
        "id": "e6c7b4f61836146435bbfc949adfeb10"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "洛城秋砧",
        "preface": "",
        "paragraphs": [
            "三川水上秋砧发，五凤楼前明月新。",
            "谁为秋砧明月夜，洛阳城里更愁人。"
        ],
        "notes": "",
        "id": "df0ad5b833b8e9369034de3f71e20703"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "和川守侍郎缑山题仙庙",
        "preface": "",
        "paragraphs": [
            "王子缑山石殿明，白家诗句咏吹笙。",
            "安知散席人间曲，不是寥天鹤上声。"
        ],
        "notes": "",
        "id": "983716b23d18393b4d6c28e18b0aa9df"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "和夜题玉泉寺",
        "preface": "",
        "paragraphs": [
            "岁岁云山玉泉寺，年年车马洛阳尘。",
            "风清月冷水边宿，诗好官高能几人。"
        ],
        "notes": "",
        "id": "b06b8429486ad7d7cb5093210d455b95"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "和秋游洛阳",
        "preface": "",
        "paragraphs": [
            "洛阳自古多才子，唯爱春风烂漫游。",
            "今到白家诗句出，无人不咏洛阳秋。"
        ],
        "notes": "",
        "id": "f429587c6dc6fd0c10f49bc302b87ae6"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "和嘲春风",
        "preface": "",
        "paragraphs": [
            "源上拂桃烧水发，江边吹杏暗园开。",
            "可怜半死龙门树，懊恼春风作底来。"
        ],
        "notes": "",
        "id": "834b694bb034fd83023be85c552a4efa"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "侍郎宅泛池",
        "preface": "",
        "paragraphs": [
            "莲子花边回竹岸，鸡头叶上荡兰舟。",
            "谁知洛北朱门里，便到江南绿水游。"
        ],
        "notes": "",
        "id": "5b106aa729d5f69b4e19953adc258cd1"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "和侍郎邀宿不至",
        "preface": "",
        "paragraphs": [
            "蟾蜍有色门应锁，街鼓无声夜自深。",
            "料得白家诗思苦，一篇诗了一弹琴。"
        ],
        "notes": "",
        "id": "e63b2a7a974197e8a19ee32e233f5c34"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "自鄂渚至河南将归江外留辞侍郎",
        "preface": "",
        "paragraphs": [
            "一生所遇唯元白，天下无人重布衣。",
            "欲别朱门泪先尽，白头游子白身归。"
        ],
        "notes": "",
        "id": "8763e5d06737213b99ef0c77564136aa"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "蛮入西川后",
        "preface": "",
        "paragraphs": [
            "守隘一夫何处在，长桥万里只堪伤。",
            "纷纷塞外乌蛮贼，驱尽江头濯锦娘。"
        ],
        "notes": "",
        "id": "754021e68cfe31ac70b58bd2f9b1da44"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "忆紫溪",
        "preface": "",
        "paragraphs": [
            "长忆紫溪春欲尽，千岩交映水回斜。",
            "岩空水满溪自紫，水态更笼南烛花。"
        ],
        "notes": "",
        "id": "1ba830dcc33088e75490af24d8678d01"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "夸红槿",
        "preface": "",
        "paragraphs": [
            "谁道槿花生感促，可怜相计半年红。",
            "何如桃李无多少，并打千枝一夜风。"
        ],
        "notes": "",
        "id": "1afae849d5d0fdd8822ead701d35cab3"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "题缙云山鼎池二首 一",
        "preface": "",
        "paragraphs": [
            "黄帝旌旗去不回，空余片石碧崔嵬。",
            "有时风卷鼎湖浪，散作晴天雨点来。"
        ],
        "notes": "",
        "id": "2adb2b1b522ad7ad0e1d3e1c0191d3bd"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "题缙云山鼎池二首 二",
        "preface": "",
        "paragraphs": [
            "天地茫茫成古今，仙都凡有几人寻。",
            "到来唯见山高下，只是不知湖浅深。"
        ],
        "notes": "",
        "id": "d8bc1889254339170d9633d90b7e0858"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "宿冽上人房",
        "preface": "",
        "paragraphs": [
            "浮生不定若蓬飘，林下真僧偶见招。",
            "觉后始知身是梦，更闻寒雨滴芭蕉。"
        ],
        "notes": "",
        "id": "c9dac85896d91f4a98c0f0e73f49e47f"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "汴河览古",
        "preface": "",
        "paragraphs": [
            "炀帝龙舟向此行，三千宫女采桡轻。",
            "渡河不似如今唱，为是杨家怨思声。"
        ],
        "notes": "",
        "id": "251a515f29a2e487e81223e5936545a1"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "柬白丈人",
        "preface": "",
        "paragraphs": [
            "昔时丈人鬓发白，千年松下锄茯苓。",
            "今来见此松树死，丈人斩新鬓发青。"
        ],
        "notes": "",
        "id": "ee7d2592b9a74636ed8f46308696002f"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "览镜词",
        "preface": "",
        "paragraphs": [
            "宝镜磨来寒水清，青衣把就绿窗明。",
            "潘郎懊恼新秋发，拔却一茎生两茎。"
        ],
        "notes": "",
        "id": "893229142640a7b063eff4b8b337e2b8"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "寄玄阳先生",
        "preface": "",
        "paragraphs": [
            "不能相见见人传，{山瞿}岸山中岱岸边。",
            "颜貌只如三二十，道年三百亦藏年。"
        ],
        "notes": "",
        "id": "2ea1ead29e3816b79da5a680a4daa86e"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "白人",
        "preface": "",
        "paragraphs": [
            "煖风入烟花漠漠，白人梳洗寻常薄。",
            "泥郎为插珑璁钗，争教一朵牙云落。"
        ],
        "notes": "",
        "id": "d5ddc539a59fe5e5e58aed6342c8ef82"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "奉酬元相公上元",
        "preface": "",
        "paragraphs": [
            "出拥楼船千万人，入为台辅九霄身。",
            "如何更羡看灯夜，曾见宫花拂面春。"
        ],
        "notes": "",
        "id": "2779a1231d2839302f9defd4850dba1c"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "奉和鹦鹉",
        "preface": "",
        "paragraphs": [
            "毛羽曾经翦处残，学人言语道暄寒。",
            "任饶长被金笼阖，也免栖飞雨雪难。"
        ],
        "notes": "",
        "id": "1e7b61b81f0b3b689248db23b1aba8b0"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "将至妙喜寺",
        "preface": "",
        "paragraphs": [
            "清风袅袅越水陂，远树苍苍妙喜寺。",
            "自有车轮与马蹄，未曾到此波心地。"
        ],
        "notes": "",
        "id": "e533a058f87179bd1c7cd904d1f3c183"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "红蕉",
        "preface": "",
        "paragraphs": [
            "红蕉曾到岭南看，校小芭蕉几一般。",
            "差是斜刀翦红绢，卷来开去叶中安。"
        ],
        "notes": "",
        "id": "3bff8e8c75334ba3da3cafabc97d82c2"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "见少室",
        "preface": "",
        "paragraphs": [
            "适我一箪孤客性，问人三十六峰名。",
            "青云无忘白云在，便可嵩阳老此生。"
        ],
        "notes": "",
        "id": "1c4358986f2c3d0f87cf9e5cb48ea25a"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "语儿见新月",
        "preface": "",
        "paragraphs": [
            "几处天边见新月，经过草市忆西施。",
            "娟娟水宿初三夜，曾伴愁蛾到语儿。"
        ],
        "notes": "",
        "id": "c1027214a5b404b4bc8117c623f3aaaf"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "回施先辈见寄新诗二首 一",
        "preface": "",
        "paragraphs": [
            "九幽仙子西山卷，读了绦绳系又开。",
            "此卷玉清宫里少，曾寻真诰读诗来。"
        ],
        "notes": "",
        "id": "c3d75102b6a2994d26c04400665e428b"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "回施先辈见寄新诗二首 二",
        "preface": "",
        "paragraphs": [
            "紫河车里丹成也，皂荚枝头早晚飞。",
            "料得仙宫列仙[籍]，如君进士出身稀。"
        ],
        "notes": "",
        "id": "3492ddc4cb45b66885383ca1de94483a"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "送沈亚之赴郢掾",
        "preface": "",
        "paragraphs": [
            "千万乘骢沈司户，不须惆怅郢中游。",
            "几年白雪无人唱，今日唯君上雪楼。"
        ],
        "notes": "",
        "id": "399dae17ad3882d4c0f131607c37dabd"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "答白公",
        "preface": "",
        "paragraphs": [
            "高景争来草木头，一生心事酒前休。",
            "山公自是仙人侣，携手醉登城上楼。"
        ],
        "notes": "",
        "id": "6f3415e43f8db00965d3d44f6294a7e2"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "青山旧路在，白首醉还乡。",
            "试到第三桥，便入千顷花。",
            "乱后见淮水，归心忽迢遥。",
            "乍疑鲸喷浪，忽似鹢凌风。",
            "呀呷汀洲动，喧阗里巷空。"
        ],
        "notes": "",
        "id": "17ad1ece275f04c6e1647c7aae160f69"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "九销山",
        "preface": "",
        "paragraphs": [
            "人行之字路嵚巇，九销青山胜九疑。",
            "祇被但白云生不断，无端点破碧琉璃。",
            "（见道士孟宗宝集虚所编《洞霄诗集》卷一。",
            "）（〖1〗邓牧《洞霄图志》卷二《山水门》《九锁山》条：「自余杭西郭外，行十有八里，逆溪水上，左右合七峰，皆拔地数百尺。",
            "其趾犬牙相错，行路并溪屈折者九，故云九锁。",
            "好事者悉命以名。",
            "」）。"
        ],
        "notes": "",
        "id": "5521e7c9d4fb94e22ca4052da7cbd563"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "游安禅寺",
        "preface": "",
        "paragraphs": [
            "欲到安禅游圣概，先观涌塔出香城。",
            "楼台有日连云汉，壑谷无年断水声。",
            "倚竹并肩青玉立，上桥如踏白虹行。",
            "伤嗟置寺碑交碎，不见梁朝施主名。",
            "（《严陵集》一）。"
        ],
        "notes": "",
        "id": "29ec57c1951cc57ff69f4cb37da3e9c2"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "苏小小墓",
        "preface": "",
        "paragraphs": [
            "古木寒鸦噪夕阳，六朝遗恨草茫茫。",
            "水如香篆船如叶，咫尺西陵不见郎。",
            "（《舆地纪胜三《嘉兴府·古迹》（熊飞云《宋诗纪事》卷二十二据《嘉兴府志补》收此诗为沈括作。",
            "今按徐凝有《嘉兴寒食》诗咏及苏小小墓，此诗疑因脱冒而误归其名下。",
            "沈括《长兴集》存本诗皆缺失，尚难定谳，姑仍存。",
            "）。"
        ],
        "notes": "",
        "id": "24c615626e28b231683d54ab10382f03"
    },
    {
        "author": "徐凝",
        "dynasty": "唐",
        "type": "诗",
        "rhythmic": "",
        "title": "宿猿洞",
        "preface": "",
        "paragraphs": [
            "万屋人家云阁下，一屏烟水石桥西。",
            "（见《舆地纪胜》卷一二八《福州》）。"
        ],
        "notes": "",
        "id": "6ef38a522dd26145ffc8560006a68354"
    }
]