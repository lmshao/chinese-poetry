[
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "春日山亭",
        "preface": "",
        "paragraphs": [
            "醉来重整华阳巾，搔首惊看白发新。",
            "莫道愁多因病酒，只缘命薄不辞贫。",
            "龙鱼失水难为用，龟玉蒙尘未见珍。",
            "正是圣朝全盛日，讵知林下有闲人。"
        ],
        "notes": "",
        "id": "d9ebfbcc5ee86f507239287fc0c21fd4"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "寄周韶州",
        "preface": "",
        "paragraphs": [
            "十年学道困穷庐，空有长才重老儒。",
            "功业要当垂永久，利名那得在须臾。",
            "山中荆璞谁知玉，海底骊龙不见珠。",
            "寄语故人休怅怏，古来贤达事多殊。"
        ],
        "notes": "",
        "id": "9cba87e4adb12105b1688e1635baaa2e"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "秋夜醉归有感而赋",
        "preface": "",
        "paragraphs": [
            "衔杯谁道易更阑，沈醉归来不自欢。",
            "惆怅后时孤劒冷，寂寥无寐一灯残。",
            "竹窗凉雨鸣秋籁，江郭清砧捣夜寒。",
            "多少客怀消不得，临风搔首浩漫漫。"
        ],
        "notes": "",
        "id": "d9b2b3f92d6b0482ee9d176e4bc788f8"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "寄范使君",
        "preface": "",
        "paragraphs": [
            "未秋为别已终秋，咫尺娄江路阻修。",
            "心上惟君知委曲，眼前独我逐漂流。",
            "从来姑息难为好，到底依栖总是诹。",
            "西望家山成浩叹，临风搔首不胜愁。"
        ],
        "notes": "",
        "id": "80c55a6f7cf6f2cd29175c590c1defd0"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "送罗约",
        "preface": "",
        "paragraphs": [
            "雨晴江馆柳依依，握手那堪此别离。",
            "独鹤孤琴随远斾，红亭绿酒惜分岐。",
            "月明野店闻鸡早，花暗关城匹马迟。",
            "从夜定知相忆处，东风回首不胜悲。"
        ],
        "notes": "",
        "id": "02b0861f8218800703c2860751a69764"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "题李昭训山水",
        "preface": "",
        "paragraphs": [
            "卜筑藏修地自偏，尊前诗酒集群贤。",
            "半岩松暝时藏鹤，一枕秋声夜听泉。",
            "风月谩劳酬逸兴，渔樵随处度流年。",
            "南州人物依然在，山水幽居胜辋川。"
        ],
        "notes": "",
        "id": "a050cd424f22cb6c4e8241c922f5cc36"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "处厚游杭作诗寄之",
        "preface": "",
        "paragraphs": [
            "江村摇落暂逢秋，况是闻君独远游。",
            "浙水风烟思吊古，楚乡人物赋登楼。",
            "书沈寒鴈云边影，梦绕清猨月下愁。",
            "念我故人劳碌久，不如投老卧沧洲。"
        ],
        "notes": "",
        "id": "d73d17a0bcb0884935fa36d793432ee1"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "山中有怀李十二",
        "preface": "",
        "paragraphs": [
            "林前风景晚苍苍，林下怀人路杳茫。",
            "白发流年淹旧业，碧山茅屋卧斜阳。",
            "客边秋兴悲张翰，病里春情笑沈郎。",
            "何事登楼□□□，几回搔首□思归。"
        ],
        "notes": "",
        "id": "7091714a2573d4fe092d840496393771"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "客中作",
        "preface": "",
        "paragraphs": [
            "异乡岁晚怅离怀，游子驱驰媿不才。",
            "夜夜砧声催客去，年年鴈影带寒来。",
            "半林残叶迎霜落，三径黄花近节开。",
            "几度无聊倍惆怅，临风搔首独兴哀。"
        ],
        "notes": "",
        "id": "30db460e13a0daced355f701bd78deff"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "山寺律僧画兰竹图",
        "preface": "",
        "paragraphs": [
            "偶来绝顶兴无穷，独有山僧笔最工。",
            "绿径日长袁户在，紫荃秋晚谢庭空。",
            "离花影度湘江月，遗珮香生洛浦风。",
            "欲结岁寒盟不去，忘机相对画图中。"
        ],
        "notes": "",
        "id": "868436507c42e9967f677375df0e6ab4"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "送客之杭",
        "preface": "",
        "paragraphs": [
            "西风吹[冷]透貂裘，行色匆匆不暂留。",
            "帆带夕阳投越浦，心随明月到杭州。",
            "风清听漏惊乡梦，灯下闻歌乱别愁。",
            "悬想到杭州兴地，尊前应与话离忧。"
        ],
        "notes": "",
        "id": "98f6cf93a379996ad764d5f793f9f801"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "有感二首 一",
        "preface": "",
        "paragraphs": [
            "何事离怀入梦频，贫居寂莫四无邻。",
            "诗因韵险难成律，酒为愁多不顾身。",
            "眼底故人惊岁别，尊前华发逐时新。",
            "十年飘泊如萍迹，一度登临一怅神。"
        ],
        "notes": "",
        "id": "accf483b31eeec3377dbce6e47751306"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "有感二首 二",
        "preface": "",
        "paragraphs": [
            "搔首临风独倚栏，客边惊觉岁华残。",
            "栖迟未遇常鋾荐，邂逅宁弹贡禹冠。",
            "有兴不愁诗韵险，无聊只怕酒杯干。",
            "何如日日长如醉，付与诗人一笑看。"
        ],
        "notes": "",
        "id": "09e9cbf0213c7d98893954743fd8c747"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "送沈侯之京",
        "preface": "",
        "paragraphs": [
            "悠悠旌斾出东楼，特出仙郎上帝州。",
            "刘旻才高能富国，萧何人杰足封侯。",
            "关河弱柳垂金缕，水驿青帘拂画楼。",
            "欲尽故人尊酒意，春风江上暂停舟。"
        ],
        "notes": "",
        "id": "9a78b4564204517d60052751df4f126d"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "寄羽士",
        "preface": "",
        "paragraphs": [
            "别来有路隔仙凡，几度临风欲去难。",
            "乐道无时忘鹤伴，谈玄何日到星坛。",
            "山中胜景常留客，林下清风好炼丹。",
            "使我浮生尘鞅脱，相从应得一盘桓。"
        ],
        "notes": "",
        "id": "c54223a73737d22210ccf1f078575a95"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "题赵支",
        "preface": "",
        "paragraphs": [
            "林间曲径掩衡茅，遶屋青青翡翠梢。",
            "一枕秋声鸾舞月，半窗云影鹤归巢。",
            "曾闻贾谊陈奇策，肯学杨雄赋解嘲。",
            "我有清风高节在，知君不负岁寒交。"
        ],
        "notes": "",
        "id": "2d65a7d3e6cdf577ef2cf5d0502291cc"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "司马迁墓",
        "preface": "",
        "paragraphs": [
            "落落长才负不羁，中原回首益堪悲。",
            "英雄此日谁能荐，声价当时众所推。",
            "一代高风留异国，百年遗迹剩残碑。",
            "经过词客空惆怅，落日寒烟赋黍离。"
        ],
        "notes": "",
        "id": "6d269d0c905aa7c1480041432f1607ac"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "春游",
        "preface": "",
        "paragraphs": [
            "锦袍日暖耀冰蚕，上客陪游酒半酣。",
            "笑拂吟鞭邀好兴，醉欹乌帽逞雄谈。",
            "楼前弱柳摇金缕，林外遥山隔翠岚。",
            "正是太平行乐处，春风花下且停骖。"
        ],
        "notes": "",
        "id": "151f005da6e3dd6775a3ab940bbc9435"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "水西草堂",
        "preface": "",
        "paragraphs": [
            "萝径萧然曲业存，闲云流水四无邻。",
            "身留白屋潜踪迹，门□□吟学隐沦。",
            "吟对琴尊江上月，笑看花木镜中春。",
            "遗书自有亲□处，何必驱驰扰世尘。"
        ],
        "notes": "",
        "id": "bc578b7e4f3c467e7e5cb398e8ca76c8"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "送羽衣之京",
        "preface": "",
        "paragraphs": [
            "羽衣缥缈拂尘嚣，怅别河梁赠柳条。",
            "阆苑云深孤鹤逈，蓬莱天近一身遥。",
            "香浮宝辇仙风润，花落瑶坛绛雨消。",
            "自是长生林下客，也陪鸳鹭入清朝。"
        ],
        "notes": "",
        "id": "2d4a9ef115f67954dfbed39bd898d3b9"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "题道院壁",
        "preface": "",
        "paragraphs": [
            "山中旧宅四无邻，草净云和逈绝尘。",
            "神枣胡麻能饭客，桃花流水荫通津。",
            "星坛火伏烟霞暝，林壑春香鸟雀驯。",
            "若使凡缘终可脱，也应从此度闲身。"
        ],
        "notes": "",
        "id": "a7b30958565f70ac04327d9a197bf068"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "赠欧阳詹",
        "preface": "",
        "paragraphs": [
            "为客囊无季子金，半生踪迹任浮沈。",
            "服勤因念劬劳重，思养徒怀感慨深。",
            "岛外断云凝远日，天涯芳草动愁心。",
            "家林千里遥相忆，几度停车一怅吟。"
        ],
        "notes": "",
        "id": "58cc02d4eb6abed4a55da5bb6eb087e9"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "邵公母",
        "preface": "",
        "paragraphs": [
            "搔首惊闻楚些歌，拂衣归去泪悬河。",
            "劬劳常想三春恨，思养其如寸草何。",
            "淛水梦怀千里远，苏台愁望白云多。",
            "伤心独有黄堂客，几度临风咏蓼莪。"
        ],
        "notes": "",
        "id": "99f7b76220d6341d2a974f4af4e01149"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "客中作",
        "preface": "",
        "paragraphs": [
            "千里云山恋旧游，寒窗凉雨夜悠悠。",
            "浮亭花竹频劳梦，别路风烟半是愁。",
            "芳草傍人空对酒，流年多病倦登楼。",
            "一杯重向樽前醉，莫遣相思累白头。"
        ],
        "notes": "",
        "id": "8eab6d8b6af55e27de0550cc10caa9fb"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "赠杨处厚",
        "preface": "",
        "paragraphs": [
            "十年学道苦劳神，赢得尊前一病身。",
            "天上故人皆自贵，山中明月独相亲。",
            "客心淡泊偏宜静，吾道从容不厌贫。",
            "几度临风一回首，笑看华发及时新。"
        ],
        "notes": "",
        "id": "1299ff29ed3f4d639473500b2a28cd54"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "重赠张籍",
        "preface": "",
        "paragraphs": [
            "旧日仪容只宛然，笑谈不觉度流年。",
            "凡缘未了嗟无子，薄命能孤不怨天。",
            "一醉便同尘外客，百杯疑是酒中仙。",
            "人生随处堪为乐，管甚秋香满鬓边。"
        ],
        "notes": "",
        "id": "8c95e50b4525241394f8803835498c91"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "赠殷以道",
        "preface": "",
        "paragraphs": [
            "世路红尘懒步趋，长年结屋傍岩隅。",
            "独留乡井诚非隐，老向山林不自愚。",
            "肯信白圭终在璞，谁怜沧海竟遗珠。",
            "闲来抚景穷吟处，尊酒临风不自娱。"
        ],
        "notes": "",
        "id": "d1e44e69f07b0bb92ed2cb6219606ef6"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "翁母些",
        "preface": "",
        "paragraphs": [
            "满头华发向人垂，长逝音容逈莫追。",
            "先垅每怀风木夜，画堂无复彩衣时。",
            "停车遥望孤云影，翘首惊看吊鹤悲。",
            "独有贤人崇孝义，伤心共咏蓼莪诗。"
        ],
        "notes": "",
        "id": "bac37267ccb4185e31808a345407a0ec"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "题山庄",
        "preface": "",
        "paragraphs": [
            "萝屋萧萧事事幽，临风搔首远凝眸。",
            "东园松菊存遗业，晚景桑榆乐旧游。",
            "吟对清尊江上月，笑谈华发镜中秋。",
            "床头浊酒时时漉，上客相过一任留。"
        ],
        "notes": "",
        "id": "a1e5172976089d5a35ccf4e7712740f1"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "沈存尚林亭夜宴",
        "preface": "",
        "paragraphs": [
            "草堂寂寂景偏幽，到此令人一纵眸。",
            "松菊寒香三径晚，桑榆烟景两淮秋。",
            "近山红叶堆林屋，隔浦青帘拂画楼。",
            "终日忘情能自乐，清尊应得遣闲愁。"
        ],
        "notes": "",
        "id": "5c5ee51acfb1402a4eeb487382062aae"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "题孙君山亭",
        "preface": "",
        "paragraphs": [
            "长年乐道远尘氛，静筑藏修学隐沦。",
            "吟对琴樽庭下月，笑看花木槛前春。",
            "闲来欲著登山屐，醉里还披漉酒巾。",
            "林壑能忘轩冕贵，白云黄鹤好相亲。"
        ],
        "notes": "",
        "id": "455ab4b6f1c91e959dc25f4ae69b817c"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "题徐俞山居",
        "preface": "",
        "paragraphs": [
            "青山重叠巧裁攒，引水流泉夜激湍。",
            "岚锁岩扉清昼瞑，云归松壑翠阴寒。",
            "不因李相门前见，曾向袁生画里看。",
            "老我不堪诗思杳，几回吟倚曲栏干。"
        ],
        "notes": "",
        "id": "a92c637e801d3ad60e58a626df461f8a"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "送范启东还京",
        "preface": "",
        "paragraphs": [
            "萧萧行李上征鞍，满目离情欲去难。",
            "客里故人尊酒别，天涯游子弊裘寒。",
            "官桥杨柳和愁折，驿路梅花带雪看。",
            "重到京华旧游处，春风佳丽好盘桓。"
        ],
        "notes": "",
        "id": "0a6217ef07bb13fef21362166e4ac742"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "楼城叙别",
        "preface": "",
        "paragraphs": [
            "故人为客上神州，倾盖相逢感昔游。",
            "屈指年华嗟远别，对床风雨话离愁。",
            "清樽不负花前约，白发惊看镜里秋。",
            "此际那堪重分手，缘波芳草暂停舟。"
        ],
        "notes": "",
        "id": "b4350943d30576066cd249294e4eb423"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "写意二首 一",
        "preface": "",
        "paragraphs": [
            "寂寥荒馆闭闲门，苔径阴阴屐少痕。",
            "白发颠狂尘梦断，青毡泠落客心存。",
            "高山流水琴三弄，明月清风酒一樽。",
            "醉后曲肱林下卧，此生荣辱不须论。"
        ],
        "notes": "",
        "id": "5c3a9d6a88d54fbb88fc0a0b23680401"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "写意二首 二",
        "preface": "",
        "paragraphs": [
            "萧萧华发满头生，深远蓬门倦送迎。",
            "独喜冥心无外慕，自怜知命不求荣。",
            "闲情欲赋思陶令，卧病和人问马卿。",
            "林下贫居甘困守，尽教城市不知名。"
        ],
        "notes": "",
        "id": "7fd12d847e5200f05079233f7dc8f6da"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "赠浙西李相公",
        "preface": "",
        "paragraphs": [
            "长庚烈烈独遥天，盛世应知降谪仙。",
            "月里昔曾分兔药，人间今喜得椿年。",
            "文章政事追先达，冠盖声华羡昔贤。",
            "尊酒与君称寿毕，春风入醉绮罗筵。"
        ],
        "notes": "",
        "id": "ddc09c7c6e4e613c03722359e90f0a1e"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "天台",
        "preface": "",
        "paragraphs": [
            "碧溪流水泛桃花，树绕天台逈不赊。",
            "洞里无尘通客境，人间有路入仙家。",
            "鸡鸣犬吠三山近，草静云和一径斜。",
            "此地不知何处去，暂留琼珮卧烟霞。"
        ],
        "notes": "",
        "id": "bb9af18898096ac7084657144ac14117"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "送陈衡",
        "preface": "",
        "paragraphs": [
            "秋江烟景晚苍苍，江上离人促去航。",
            "千里一官嗟独往，十年双髩付三霜。",
            "云迷楼曲亲庭远，梦遶通山客路长。",
            "不必临风悲冷落，古来白首尚为郎。"
        ],
        "notes": "",
        "id": "f61021ae64c46c4378afe585d4710d45"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "送沈翔",
        "preface": "",
        "paragraphs": [
            "江上西风一櫂归，故人此别会应稀。",
            "清朝尽道无遗逸，当路谁曾访少微。",
            "谩有才华嗟未达，闲寻鸥鸟暂忘机。",
            "临岐不用空惆怅，未必新丰老布衣。"
        ],
        "notes": "",
        "id": "bdaeb0c54a2cc4bd7b9f14c361f82ed0"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "过蠡湖",
        "preface": "",
        "paragraphs": [
            "东湖烟水浩漫漫，湘浦秋声入夜寒。",
            "风外暗香飘落粉，月中清影无离鸾。",
            "多情袁尹频移席，有道乔仙独倚阑。",
            "几度篝帘相对处，无边诗思到吟坛。"
        ],
        "notes": "",
        "id": "7d2149d315ff29e6d2624049a79233a4"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "登环翠楼",
        "preface": "",
        "paragraphs": [
            "山中地僻好藏修，寂寂幽居架小楼。",
            "云树四围当户瞑，烟岚一带隔帘浮。",
            "举杯对月邀诗兴，抚景令人豁醉眸。",
            "我亦人间肥遁客，也将踪迹寄林丘。"
        ],
        "notes": "",
        "id": "4de0ede3841b3f934bc01a2d17ca9d28"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "游淮云寺",
        "preface": "",
        "paragraphs": [
            "白云深锁沃州山，冠盖登临众仰攀。",
            "松径风清闻鹤唳，昙花香瞑见僧还。",
            "玄机隐隐应难觉，尘事悠悠了不关。",
            "兴尽凡缘因未晚，裴回依旧到人间。"
        ],
        "notes": "",
        "id": "19a14fdcbfece91796fd55107720c334"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "游报本寺 一",
        "preface": "",
        "paragraphs": [
            "山房寂寂荜门开，此日相期社友来。",
            "雅兴共寻方外乐，新诗争羡郢中才。",
            "茶烟褭褭笼禅榻，竹影萧萧扫径苔。",
            "醉后不知明月上，狂歌直到夜深回。"
        ],
        "notes": "",
        "id": "75a496a289a502639afd7ca4749bb02d"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "游报本寺 二",
        "preface": "",
        "paragraphs": [
            "了然尘事不相关，锡杖时时独看山。",
            "白发任教双鬓改，黄金难买一生闲。",
            "不留活计存囊底，赢得诗名满世间。",
            "自笑微躯长碌碌，几时来此学无还。"
        ],
        "notes": "",
        "id": "b49cba963cba652c55bdfed22db56466"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "题陈侯竹亭",
        "preface": "",
        "paragraphs": [
            "曾向幽亭一榻分，清风满座绝尘氛。",
            "丹山凤泣钩帘听，沧海龙吟对酒闻。",
            "漠漠瞑阴笼砌月，盈盈寒翠动湘云。",
            "岁寒高节谁能识，独有王猷爱此君。"
        ],
        "notes": "",
        "id": "04eea1ade04c8e34a90e235746fb87df"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "送报本寺分韵得通字",
        "preface": "",
        "paragraphs": [
            "几度乘闲谒梵宫，此郎声价重江东。",
            "贵侯知重曾忘势，闲客频来也悟空。",
            "满地新蔬和雨绿，半林残叶带霜红。",
            "□□□□□□□，□□□□□□□。"
        ],
        "notes": "",
        "id": "5f54660388f74b210a645a673cb5d17f"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "寄永平友人 一",
        "preface": "",
        "paragraphs": [
            "故人千里隔天涯，几度临风动远思。",
            "贾谊上书曾伏阙，仲舒陈策欲匡时。",
            "高风落落谁同调，往事悠悠我独悲。",
            "何日归来话畴昔，一樽重叙旧襟期。"
        ],
        "notes": "",
        "id": "f2d677c00ba85d7c51f824806d1c4544"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "寄永平友人 二",
        "preface": "",
        "paragraphs": [
            "朔风猎猎惨寒沙，关月寥寥咽暮笳。",
            "放逐一心终去国，驱驰千里未还家。",
            "青蝇点玉原非病，沧海遗珠世所嗟。",
            "直道未容淹屈久，暂劳踪迹寄天涯。"
        ],
        "notes": "",
        "id": "830d379122c8097065013af05f9afc78"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "陈使君山庄",
        "preface": "",
        "paragraphs": [
            "新卜幽居地自偏，士林争羡使君贤。",
            "数椽潇洒临溪屋，十亩膏腴附郭田。",
            "流水断桥芳草路，淡烟疎雨落花天。",
            "秋成准拟重来此，沈醉何妨一榻眠。"
        ],
        "notes": "",
        "id": "bbfb09be23b3ed360fc34dda338a688b"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "题寺壁",
        "preface": "",
        "paragraphs": [
            "僧家胜景瞰平川，雾重岚深马不前。",
            "宛转数声花外鸟，往来几叶渡头船。",
            "青山远隔红尘路，碧殿深笼绿树烟。",
            "闻道此中堪遁迹，肯容一榻学逃禅。"
        ],
        "notes": "",
        "id": "2e9fdc108be61b61ccff146020f684e8"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "送徐浩",
        "preface": "",
        "paragraphs": [
            "渡口潮平促去舟，莫辞尊酒暂相留。",
            "弟兄聚散云边鴈，踪迹浮沈水上鸥。",
            "千里好山青入楚，几家深树碧藏楼。",
            "知君此去情偏切，堂上椿萱雪满头。"
        ],
        "notes": "",
        "id": "966766a365411ca3d2c2197561e4ac79"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "谢惠劒",
        "preface": "",
        "paragraphs": [
            "感君三尺铁，挥攉鬼神惊。",
            "浩气中心发，雄风两腋生。",
            "犬戎从此灭，巢穴不时平。",
            "万里横行去，封侯赖有成。"
        ],
        "notes": "",
        "id": "ef4c89e0ca0b11e91cde82c945db8859"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "梵王生别思，之子事遐征。",
            "烟水浮杯渡，云山只履行。",
            "三生尘梦醒，一锡衲衣轻。",
            "此去家林近，飘飘物外情。"
        ],
        "notes": "",
        "id": "e34c0012cc1634914f14e1f0ce22a01c"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "送友人",
        "preface": "",
        "paragraphs": [
            "有客櫂扁舟，相逢不暂留。",
            "衣冠重文物，诗酒足风流。",
            "官路生归兴，家林想旧游。",
            "临岐分手后，乘月过苏州。"
        ],
        "notes": "",
        "id": "1c13a93aeabc88b3dcf793eb4df3a666"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "题朱庆余闲居四首 一",
        "preface": "",
        "paragraphs": [
            "潇洒藏修处，琴书与画图。",
            "白丁门外远，俗子眼前无。",
            "楚楚临轩竹，青青映水蒲。",
            "道人能爱静，诸事近清枯。"
        ],
        "notes": "",
        "id": "bc277ce92fc9b28ed3de7c994ac21aed"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "题朱庆余闲居四首 二",
        "preface": "",
        "paragraphs": [
            "尽日衡门闭，苍苔一径新。",
            "客心非厌静，悟道不忧贫。",
            "白屋悬尘榻，清樽忆故人。",
            "近来疎懒甚，诗债后吟身。"
        ],
        "notes": "",
        "id": "e340ac23d19d94f8afd9f7337def9900"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "题朱庆余闲居四首 三",
        "preface": "",
        "paragraphs": [
            "闲客幽栖处，潇然一草庐。",
            "路通元亮宅，门对子云居。",
            "按劒心犹壮，琴书乐有余。",
            "黄金都散尽，收得邺侯书。"
        ],
        "notes": "",
        "id": "64a56623d833fb739705f14990dba26f"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "题朱庆余闲居四首 四",
        "preface": "",
        "paragraphs": [
            "寂寥荒馆下，投老欲何为。",
            "草色凝陈榻，书声出董帷。",
            "闲云长作伴，归鹤独相随。",
            "才薄知无用，安贫不自危。"
        ],
        "notes": "",
        "id": "95b4d8f9fbbd4345ded3f771ad88c125"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "寄张源",
        "preface": "",
        "paragraphs": [
            "咫尺西江路，悲欢暂莫闻。",
            "青年俱未达，白社独离群。",
            "曲径荒秋草，衡茅掩夕曛。",
            "相思不相见，愁绝赋停云。"
        ],
        "notes": "",
        "id": "9038f61b713365950c96aead8f85d34f"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "题竹",
        "preface": "",
        "paragraphs": [
            "潇洒碧玉枝，清风追晋贤。",
            "数点渭川雨，一缕湘江烟。",
            "不见凤皇尾，谁识珊瑚鞭。",
            "柯亭丁相遇，惊听奏钧天。"
        ],
        "notes": "",
        "id": "b2210d28dab108c1d513ef56e547b73f"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "有感",
        "preface": "",
        "paragraphs": [
            "盛世嗟沈伏，中情怏未舒。",
            "途穷悲阮籍，病久忆相如。",
            "无客空尘榻，闲门闭草庐。",
            "不胜岑绝处，高卧半床书。"
        ],
        "notes": "",
        "id": "8cb0ca088366740defb4a3d485cfd362"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "题山房壁",
        "preface": "",
        "paragraphs": [
            "珠林春寂寂，宝地夜沈沈。",
            "玄奥凝神久，禅机入妙深。",
            "参同大块理，窥测至人心。",
            "定处波罗蜜，须从物外寻。"
        ],
        "notes": "",
        "id": "de6e888e5d15a6c4352a31c839dfd8ae"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "访请上人",
        "preface": "",
        "paragraphs": [
            "曲径遶丛林，钟声杂梵音。",
            "松风吹定衲，萝月照禅心。",
            "抚景吟行远，谈玄入悟深。",
            "不能尘鞅脱，聊复一登临。"
        ],
        "notes": "",
        "id": "0e541a68b9d4f523e621664d6ce8fcc0"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "送范启东",
        "preface": "",
        "paragraphs": [
            "杨柳春江上，东风一櫂轻。",
            "行囊归客兴，尊酒故人情。",
            "画史名当代，声华重两京。",
            "临岐分手处，无奈别离生。"
        ],
        "notes": "",
        "id": "d2c6e81179216da4926b3942526bdfd5"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "客中作",
        "preface": "",
        "paragraphs": [
            "十年江汉客，几度帝京游。",
            "迹比风前叶，身如水上鸥。",
            "醉吟愁里月，羞对镜中秋。",
            "怅望频回首，西风忆故丘。"
        ],
        "notes": "",
        "id": "4c6571206d8701c15da616162d50608b"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "赠韩翃",
        "preface": "",
        "paragraphs": [
            "京国久知名，江河近识荆。",
            "不辞今日醉，便有故人情。",
            "细雨孤鸿远，西风一櫂轻。",
            "暂时分手去，应不负诗盟。"
        ],
        "notes": "",
        "id": "ee6734ebeaae8c35a5f1c416679802ea"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "禁烟作",
        "preface": "",
        "paragraphs": [
            "柳拖金缕拂朱栏，花扑香尘满绣鞍。",
            "尊酒临风酬令节，越罗衣薄觉春寒。"
        ],
        "notes": "",
        "id": "754d091ab2db93dbf6eb9a7bcbc865d4"
    },
    {
        "author": "牟融",
        "dynasty": "唐",
        "type": "诗",
        "rhythmic": "",
        "title": "闽中回",
        "preface": "",
        "paragraphs": [
            "帆影随风过富阳，橹声摇月下钱塘。",
            "千山积雪凝寒碧，梦入枫宸遶御床。"
        ],
        "notes": "",
        "id": "d14b9ade7ff8217363ccbef94a166f21"
    }
]