[
    {
        "author": "纥干著",
        "dynasty": "唐",
        "type": "诗",
        "rhythmic": "",
        "title": "赏残花",
        "preface": "",
        "paragraphs": [
            "零落多依草，芳香散著人。",
            "低簷一枝在，犹占满堂春。"
        ],
        "notes": "",
        "id": "189a2b9a90f3a5b42fb37085c511e125"
    },
    {
        "author": "纥干著",
        "dynasty": "唐",
        "type": "诗",
        "rhythmic": "",
        "title": "古仙词",
        "preface": "",
        "paragraphs": [
            "珠幡绛节晓霞中，汉武清斋待少翁。",
            "不向人间恋春色，桃花自满紫阳宫。"
        ],
        "notes": "",
        "id": "029bbe875b0b2fb6492f24d6ff7d0e8e"
    },
    {
        "author": "纥干著",
        "dynasty": "唐",
        "type": "诗",
        "rhythmic": "",
        "title": "感春词",
        "preface": "",
        "paragraphs": [
            "未得鸣珂谒汉宫，江头寂寞向春风。",
            "悲歌一曲心应醉，万叶千花泪眼中。"
        ],
        "notes": "",
        "id": "7ae211e6a3e05f56d8a57ea0c2e1a89f"
    },
    {
        "author": "纥干著",
        "dynasty": "唐",
        "type": "诗",
        "rhythmic": "",
        "title": "灞上",
        "preface": "",
        "paragraphs": [
            "鸣鞭晚日禁城东，渭水晴烟灞岸风。",
            "都傍柳阴回首望，春天楼阁五云中。"
        ],
        "notes": "",
        "id": "24fdd7bd270530e126aff5933eebba3c"
    }
]