[
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "虎丘山真娘墓",
        "preface": "",
        "paragraphs": [
            "金钗沦劒壑，兹地似花台。",
            "油壁何人值，钱塘度曲哀。",
            "翠余长染柳，香重欲薰梅。",
            "但道行云去，应随魂梦来。"
        ],
        "notes": "",
        "id": "15f4f877f8d6302064fdc4a0b52f1a74"
    },
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "荅殷尧藩赠罢泾源记室",
        "preface": "",
        "paragraphs": [
            "劳君辍雅话，听说事疆场。",
            "提笔从征虏，飞书始伏羌。",
            "河流辞马岭，节卧听龙骧。",
            "孤负平生劒，空怜射斗光。"
        ],
        "notes": "",
        "id": "97fa5634571093f9789d6e52cbbafe0c"
    },
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "五月六日发石头城步望前船示舍弟兼寄侯郎",
        "preface": "",
        "paragraphs": [
            "客子去淮阳，逶迤别梦长。",
            "水关开夜锁，雾櫂起晨凉。",
            "烟月期同赏，风波勿异行。",
            "隐山曾撼橹，转濑指遥樯。",
            "蒲叶吴刀绿，筠筒楚粽香。",
            "因书报惠远，为我忆檀郎。"
        ],
        "notes": "",
        "id": "0daf8a0dbaf350efbb7f5b594c2380ee"
    },
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "别庞子肃",
        "preface": "",
        "paragraphs": [
            "自为应仙才，丹砂炼几回。",
            "山秋梦桂树，月晓忆瑶台。",
            "雨雪依岩避，烟云逐步开。",
            "今朝龙杖去，早晚鹤书来。"
        ],
        "notes": "",
        "id": "ed2893e6b71d97a06ea32d91c521f5bb"
    },
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "春色满皇州",
        "preface": "",
        "paragraphs": [
            "何处春辉好，偏宜在雍州。",
            "花明夹城道，柳暗曲江头。",
            "风软游丝重，光融瑞气浮。",
            "鬬鸡怜短草，乳燕傍高楼。",
            "绣毂盈香陌，新泉溢御沟。",
            "回看日欲暮，还骑似川流。"
        ],
        "notes": "",
        "id": "4690b9d0c3679127848cfbce2fb13a28"
    },
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "宿白马津寄寇立",
        "preface": "",
        "paragraphs": [
            "客思听蛩嗟，秋怀似乱砂。",
            "劒头悬日影，蝇鼻落灯花。",
            "天外归鸿断，漳南别路赊。",
            "闻君同旅舍，几得梦还家。"
        ],
        "notes": "",
        "id": "5ade08691d78ee9cfe78fb65b1d8b340"
    },
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "汴州船行赋岸傍所见",
        "preface": "",
        "paragraphs": [
            "古木晓苍苍，秋林拂岸香。",
            "露珠虫网细，金缕兔丝长。",
            "秋浪时回沫，惊鳞乍触航。",
            "蓬烟拈绿线，棘实缀红囊。",
            "乱穗摇鼯尾，出根挂凤肠。",
            "聊持一濯足，谁道比沧浪。"
        ],
        "notes": "",
        "id": "677e50ae1f9028f5a53776cfa6f76212"
    },
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "送文颕上人游天台",
        "preface": "",
        "paragraphs": [
            "露花浮翠瓦，鲜思起芳丛。",
            "此际断客梦，况复别志公。",
            "既历天台去，言过赤城东。",
            "莫说人间事，崎岖尘土中。"
        ],
        "notes": "",
        "id": "ec522d8fe24fd185b59acabc55a59d3a"
    },
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "宿后自华阳行次昭应寄王直方",
        "preface": "",
        "paragraphs": [
            "重归能几日，物意早如春。",
            "暖色先骊岫，寒声别鴈群。",
            "川光如戏劒，帆态似翔云。",
            "为报东园蝶，南枝日已曛。"
        ],
        "notes": "",
        "id": "eb4913473221f3af67ba4bb0f62f7b43"
    },
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "题海榴树呈八叔大人",
        "preface": "",
        "paragraphs": [
            "曾在蓬壶伴众仙，文章枝叶五云边。",
            "几时奉宴瑶台下，何日移荣玉砌前。",
            "染日裁霞深雨露，凌寒送暖占风烟。",
            "应笑强如河畔柳，逢波逐浪送张骞。"
        ],
        "notes": "",
        "id": "a0ffdc0b9fec41acaf3faa36c2d6c28c"
    },
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "西蕃请谒庙",
        "preface": "",
        "paragraphs": [
            "肃肃层城里，巍巍祖庙清。",
            "圣恩覃布濩，异域献精诚。",
            "冠盖分行列，戎夷辨姓名。",
            "礼终齐百拜，心洁表忠贞。",
            "瑞气千重色，箫韶九奏声。",
            "杖移迎日转，旌动逐风轻。",
            "休运威仪正，年推俎豆盈。",
            "不才慙圣泽，空此望华缨。"
        ],
        "notes": "",
        "id": "745a8c58b2c6ee84f509dc6dc45f21c5"
    },
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "劝政楼下观百官献寿",
        "preface": "",
        "paragraphs": [
            "御气黄花节，临轩紫陌头。",
            "早阳生彩杖，霁色入仙楼。",
            "献寿皆鸳鹭，瞻天在冕旒。",
            "菊尊开九日，凤历启千秋。",
            "乐阕祥烟起，杯酣瑞影收。",
            "年年歌舞夕，此地庆皇休。"
        ],
        "notes": "",
        "id": "d7036a991cda1ce361ca089be07e3ee2"
    },
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "山出云",
        "preface": "",
        "paragraphs": [
            "片云朝出岫，孤色逈难亲。",
            "盖小辞山早，根轻触石新。",
            "飘扬经绿野，明丽照青春。",
            "拂树疑舒叶，临江似结鳞。",
            "从龙方有感，捧日岂无因。",
            "看助为霖去，恩沾雨露均。"
        ],
        "notes": "",
        "id": "25b060fb34ab0da0665d28caea2230ba"
    },
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "曲江亭望慈恩杏花发",
        "preface": "",
        "paragraphs": [
            "曲台晴好望，近接梵王家。",
            "十亩开金地，千株发杏花。",
            "带云犹误雪，映日欲欺霞。",
            "紫陌传香远，红泉落影斜。",
            "园中春尚早，亭上路非赊。",
            "芳景偏堪赏，其如积岁华。"
        ],
        "notes": "",
        "id": "27c6856355189566769f6817da756b4c"
    },
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "村居",
        "preface": "",
        "paragraphs": [
            "有树巢宿鸟，无酒共客醉。",
            "月上蝉韵残，梧桐阴绕地。",
            "独出村舍门，吟剧微风起。",
            "萧萧芦荻丛，呌啸如山鬼。",
            "应缘我憔悴，为我哭秋思。"
        ],
        "notes": "",
        "id": "f850137ad7eaffec510920e2f3a8489e"
    },
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "春词酬元微之",
        "preface": "",
        "paragraphs": [
            "黄莺啼时春日高，红芳发尽井边桃。",
            "美人手暖裁衣易，片片轻花落翦刀。"
        ],
        "notes": "",
        "id": "daf3032587dec548959b61e288393bfd"
    },
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "题侯仙亭",
        "preface": "",
        "paragraphs": [
            "新创仙亭覆石坛，雕梁峻宇入云端。",
            "岭北啸猨高枕听，湖南山色卷帘看。"
        ],
        "notes": "",
        "id": "2e31db40930112e7e22f11ac24ac6a2e"
    },
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "送庞子肃",
        "preface": "",
        "paragraphs": [
            "三年游宦也迷津，马困长安九陌尘。",
            "都作无成不归去，古来妻嫂笑苏秦。"
        ],
        "notes": "",
        "id": "6905bebdb8b8bbb50a28c9c3efd86944"
    },
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "梦挽秦弄玉",
        "preface": "",
        "paragraphs": [
            "泣葬一枝红，生同死不同。",
            "金钿坠芳草，香绣满春风。",
            "旧日闻箫处，高楼当月中。",
            "梨花寒食夜，深闭翠微宫。"
        ],
        "notes": "",
        "id": "f4e0b68af5c86b597be236897227b637"
    },
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "梦别秦穆公",
        "preface": "",
        "paragraphs": [
            "击髆舞，恨满烟光无处所。",
            "泪如雨，欲拟著辞不成语。",
            "金凤衔红旧绣衣，几度宫中同看舞。",
            "人间春日正欢乐，日暮东风何处去。"
        ],
        "notes": "",
        "id": "47157e30601340e84239f78c828aae6a"
    },
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "梦游秦宫",
        "preface": "",
        "paragraphs": [
            "君王多感放东归，从此秦宫不复期。",
            "春景似伤秦丧主，落花如雨泪臙脂。"
        ],
        "notes": "",
        "id": "cfb4a9c0d2b244683a39748f7a0d9b5f"
    },
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "湘中怨 一",
        "preface": "",
        "paragraphs": [
            "隆佳秀兮昭盛时，播薰绿兮淑华归。",
            "顾室荑与处蕚兮，潜重房以饰姿。",
            "见稚态之韶羞兮，蒙长霭以为帏。",
            "醉融光兮渺渺弥弥，迷千里兮涵烟眉。",
            "晨陶陶兮暮熙熙，舞婑那之秾条兮。",
            "骋盈盈以披迟，酡游颜兮倡蔓卉縠，流蒨霓兮石发髓旎。"
        ],
        "notes": "",
        "id": "30f1c8f1ed4add7bcfb827f1a3c1a022"
    },
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "湘中怨 二",
        "preface": "",
        "paragraphs": [
            "溯青山兮江之隅，拖湘波兮褭绿裾。",
            "荷拳拳兮未舒，匪同归兮将焉[如]。"
        ],
        "notes": "",
        "id": "6f63ff35d208cc3bad54cff87909c70a"
    },
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "文祝延二阕 一",
        "preface": "",
        "paragraphs": [
            "闽山之杭杭兮水堋堋，吞荒抱大兮香叠层。",
            "腾气清浑兮朝昏，神生其中兮宅幽凝。",
            "居如山兮惠如水，处端卓兮赴下而忘鄙。",
            "集人之祈兮从人之所市，攀清明兮叩髣髴。",
            "我民清兮期吉日，愿听诚兮陈所当。",
            "侯临我兮恩如光，照导兮天覆。",
            "惠流吾兮乐且康，恭闻侯兮饮食失常。",
            "民萦忧兮心苦疮，饱我之饥兮侯由有谷。",
            "神有泽兮宜荫沃，脱侯之恙兮归侯之多福。",
            "群卑勤之恭洁兮，鉴贞盟乎山竹。"
        ],
        "notes": "",
        "id": "d5fe27727513e5f10d193cec65c2b3e1"
    },
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "文祝延二阕 二",
        "preface": "",
        "paragraphs": [
            "兕载吹兮音咿咿，铜铙呶兮睋呼𪾤睢。",
            "樟之盖兮麓下，云垂幄兮为帷。",
            "合吾民兮将安，维吾侯之康兮乐欣。",
            "肴盘列兮荅神，神摆渔篁兮降拂窣窣。",
            "右持妓兮左夫人，态修邃兮佻眇。",
            "调丹含琼兮瑳佳笑，馨炮膻燔兮溢按豆。",
            "爵盎无虚兮菓摭杂佑，秋云清醉兮流融光。",
            "巫裾旋兮觋袖翔，瞪虚凝兮览回杨。",
            "语神欢兮酒云央，望吾侯兮遵赏事。",
            "朝马驾兮搦宝辔，千弭函弦兮森道骑。",
            "吾何乐兮神轩，维侯之康兮居游自遂。"
        ],
        "notes": "",
        "id": "8abe0e9456759ffadcb7c014bdb97e08"
    },
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "秦梦诗三首 一",
        "preface": "",
        "paragraphs": [
            "泣葬一枝红，生同死不同。",
            "金钿坠芳草，香绣满春风。",
            "旧日闻箫处，高楼当月中。",
            "梨花寒食夜，深闭翠微宫。"
        ],
        "notes": "",
        "id": "f4e0b68af5c86b597be236897227b637"
    },
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "秦梦诗三首 二",
        "preface": "",
        "paragraphs": [
            "击髆舞，恨满烟光无处所。",
            "泪如雨，欲拟著辞不成语。",
            "金凤衔红旧绣衣，几度宫中同看舞。",
            "人间春日正欢乐，日暮东风何处去。"
        ],
        "notes": "",
        "id": "47157e30601340e84239f78c828aae6a"
    },
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "秦梦诗三首 三",
        "preface": "",
        "paragraphs": [
            "君王多感放东归，从此秦宫不复期。",
            "春景似伤秦丧主，落花如雨泪燕脂。"
        ],
        "notes": "",
        "id": "cfb4a9c0d2b244683a39748f7a0d9b5f"
    },
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "传奇小说（诗句）",
        "preface": "",
        "paragraphs": [
            "命笑无人笑，含娇何处娇。",
            "徘徊花上月，空（一作「虚」）度可怜宵。",
            "（《艺林伐山》十七。",
            "又《诗人玉屑》十二《品藻》引后二句（《太平广记》卷三二六《沈警》条引《异闻录》载此为沈警诗。",
            "《诗人玉屑》以为沈亚之作，未详所据。",
            "程毅中《〈异闻集〉考》因疑《沈警》篇为沈亚之作。",
            "惜尚乏他证佐定之。",
            "）。"
        ],
        "notes": "",
        "id": "28c0e39adcabf0153cb3aab99575f9f1"
    },
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "梦游仙赋附诗 一",
        "preface": "",
        "paragraphs": [
            "白日低兮春塘满，红华芳兮草芽短。",
            "菱结带兮荇含丝，设遨游兮遵佳期。"
        ],
        "notes": "",
        "id": "d6ed8e1674c4ad4a3198c969d7ac81bf"
    },
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "梦游仙赋附诗 二",
        "preface": "",
        "paragraphs": [
            "秾光醉兮，昏緜緜焉。",
            "与久乐万年春，留连兮其未央。",
            "（均见《沈下贤文集》卷一）。"
        ],
        "notes": "",
        "id": "ff4676d73758ffce82d8c4066ac1f452"
    },
    {
        "author": "沈亚之",
        "dynasty": "唐",
        "type": "诗",
        "rhythmic": "",
        "title": "湘中怨解载郑生愁吟",
        "preface": "",
        "paragraphs": [
            "情无垠兮荡洋洋，怀佳期兮属三湘。",
            "（见《沈下贤文集》卷二）。"
        ],
        "notes": "",
        "id": "b3afead9de48bebc7c9b87af967c72a9"
    }
]