[
    {
        "author": "周彦晖",
        "dynasty": "唐",
        "type": "诗",
        "rhythmic": "",
        "title": "晦日宴高氏林亭",
        "preface": "",
        "paragraphs": [
            "砌蓂收晦魄，津柳竞年华。",
            "既狎忘筌友，方淹投辖车。",
            "绮筵回舞雪，琼醑泛流霞。",
            "云低上天晚，丝雨带风斜。"
        ],
        "notes": "",
        "id": "c2954aa66b7af01a019e919ba5d18f1c"
    },
    {
        "author": "周彦晖",
        "dynasty": "唐",
        "type": "诗",
        "rhythmic": "",
        "title": "晦日重宴",
        "preface": "",
        "paragraphs": [
            "春华归柳树，俯景落蓂枝。",
            "置驿铜街右，开筵玉浦陲。",
            "林烟含障密，竹雨带珠危。",
            "兴阑巾倒戴，山公下习池。"
        ],
        "notes": "",
        "id": "771fce91fae14dd927f8aa66dd5abdd0"
    }
]