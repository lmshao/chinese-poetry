[
    {
        "author": "衞象",
        "dynasty": "唐",
        "type": "诗",
        "rhythmic": "",
        "title": "伤李端",
        "preface": "",
        "paragraphs": [
            "才子浮生促，泉台此路赊。",
            "官卑扬执戟，年少贾长沙。",
            "人去门栖𫛳，灾成酒误虵。",
            "唯余封禅草，留在茂陵家。"
        ],
        "notes": "",
        "id": "25971ac92baacc642c12c4ea5dfc9c17"
    },
    {
        "author": "衞象",
        "dynasty": "唐",
        "type": "诗",
        "rhythmic": "",
        "title": "古词",
        "preface": "",
        "paragraphs": [
            "鹊血雕弓湿未干，䴙鹈新淬劒光寒。",
            "辽东老将鬓成雪，犹向旄头夜夜看。"
        ],
        "notes": "",
        "id": "6fad85ced20429593a8b08472f1cee0e"
    }
]