[
    {
        "author": "若虚",
        "dynasty": "唐",
        "type": "诗",
        "rhythmic": "",
        "title": "怀庐山旧隐",
        "preface": "",
        "paragraphs": [
            "九叠嵯峨倚着天，悔随寒瀑下岩烟。",
            "深秋猨鸟来心上，夜静松杉到眼前。",
            "书架想遭苔藓[裹]，石窗应被薜萝缠。",
            "一枝筇竹游江北，不见炉峰二十年。"
        ],
        "notes": "",
        "id": "6811a6f2c046f6218074959bccd366f1"
    },
    {
        "author": "若虚",
        "dynasty": "唐",
        "type": "诗",
        "rhythmic": "",
        "title": "乐仙观",
        "preface": "",
        "paragraphs": [
            "乐氏骑龙上碧天，东吴遗宅尚依然。",
            "悟来大道无多事，真后丹元不值钱。",
            "老树夜风虫咬叶，古垣春雨藓生甎。",
            "松倾鹤死桑田变，华表归乡未有年。"
        ],
        "notes": "",
        "id": "cdd72982d74ae274c34f94f393c54f67"
    },
    {
        "author": "若虚",
        "dynasty": "唐",
        "type": "诗",
        "rhythmic": "",
        "title": "古镜",
        "preface": "",
        "paragraphs": [
            "轩后红炉独铸成，藓痕磨落月轮呈。",
            "万般物象皆能鉴，一个人心不可明。",
            "匣内乍开鸾凤活，台前高挂鬼神惊。",
            "百年肝胆堪将比，祗怕看频素发生。"
        ],
        "notes": "",
        "id": "9bd47b9f91af2bc5304ceb5beacf3aa9"
    }
]