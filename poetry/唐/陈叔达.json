[
    {
        "author": "陈叔达",
        "dynasty": "唐",
        "type": "诗",
        "rhythmic": "",
        "title": "早春桂林殿应诏",
        "preface": "",
        "paragraphs": [
            "金铺照春色，玉律动年华。",
            "朱楼云似盖，丹桂雪如花。",
            "水岸衔阶转，风条出柳斜。",
            "轻舆临太液，湛露酌流霞。"
        ],
        "notes": "",
        "id": "7d7236ce3a613f16f0d8cf38e5b17381"
    },
    {
        "author": "陈叔达",
        "dynasty": "唐",
        "type": "诗",
        "rhythmic": "",
        "title": "后渚置酒",
        "preface": "",
        "paragraphs": [
            "大渚初惊夜，中流沸鼓鼙。",
            "寒沙满曲浦，夕雾上邪谿。",
            "岸广凫飞急，云深鴈度低。",
            "严关犹未遂，此夕待晨鸡。"
        ],
        "notes": "",
        "id": "27e5c3207ec8c37b966ada97826598df"
    },
    {
        "author": "陈叔达",
        "dynasty": "唐",
        "type": "诗",
        "rhythmic": "",
        "title": "听邻人琵琶",
        "preface": "",
        "paragraphs": [
            "本是龙门桐，因妍入汉宫。",
            "香缘罗袖里，声逐朱弦中。",
            "虽有相思韵，翻将入塞同。",
            "关山临却月，花蘂散回风。",
            "为将金谷引，添令曲未终。"
        ],
        "notes": "",
        "id": "a3a857a6a4894d3cc99025d22f0406cc"
    },
    {
        "author": "陈叔达",
        "dynasty": "唐",
        "type": "诗",
        "rhythmic": "",
        "title": "州城西园入斋祠社",
        "preface": "",
        "paragraphs": [
            "升坛预洁祀，诘早肃分司。",
            "达气风霜积，登光日色迟。",
            "农教先八政，阳和秩四时。",
            "祈年服垂冕，告币动褰帷。",
            "瘗地尊余奠，人天庶有资。",
            "椒兰卒清酌，簠簋彻香萁。",
            "折俎分归胙，充庭降受厘。",
            "方凭知礼节，况奉化雍熙。"
        ],
        "notes": "",
        "id": "1264276b20da839c49c583a8bf47b9f8"
    },
    {
        "author": "陈叔达",
        "dynasty": "唐",
        "type": "诗",
        "rhythmic": "",
        "title": "春首",
        "preface": "",
        "paragraphs": [
            "雪花联玉树，冰彩散瑶池。",
            "翔禽遥出没，积翠远参差。"
        ],
        "notes": "",
        "id": "7f996c9ea9c8c8a3ca7b3405a540e173"
    },
    {
        "author": "陈叔达",
        "dynasty": "唐",
        "type": "诗",
        "rhythmic": "",
        "title": "初年",
        "preface": "",
        "paragraphs": [
            "和风起天路，严气消冰井。",
            "索索枝未柔，厌厌漏犹永。"
        ],
        "notes": "",
        "id": "39bfb12f1344c0125e83ca9fac9e682c"
    },
    {
        "author": "陈叔达",
        "dynasty": "唐",
        "type": "诗",
        "rhythmic": "",
        "title": "咏菊",
        "preface": "",
        "paragraphs": [
            "霜间开紫蔕，露下发金英。",
            "但令逢采摘，宁辞独晚荣。"
        ],
        "notes": "",
        "id": "17e9dc5d8888cf4be7bd4b83f7f234c8"
    },
    {
        "author": "陈叔达",
        "dynasty": "唐",
        "type": "诗",
        "rhythmic": "",
        "title": "自君之出矣  一",
        "preface": "",
        "paragraphs": [
            "自君之出矣，红颜转憔悴。",
            "思君如明烛，煎心且衔泪。"
        ],
        "notes": "",
        "id": "a269eb02666c1a0192128ea51178e5d9"
    },
    {
        "author": "陈叔达",
        "dynasty": "唐",
        "type": "诗",
        "rhythmic": "",
        "title": "自君之出矣  二",
        "preface": "",
        "paragraphs": [
            "自君之出矣，明镜罢红妆。",
            "思君如夜烛，煎泪几千行。"
        ],
        "notes": "",
        "id": "a269eb02666c1a0192128ea51178e5d9"
    },
    {
        "author": "陈叔达",
        "dynasty": "唐",
        "type": "诗",
        "rhythmic": "",
        "title": "太庙祼地歌辞",
        "preface": "",
        "paragraphs": [
            "清庙既裸，郁鬯推礼。",
            "大哉孝思，严恭祖祢。",
            "龙衮以祭，鸾刀思启。",
            "发德朱弦，升歌丹陛。",
            "遥享粢盛，堂斟况齐。",
            "降福穰穰，来仪济济。"
        ],
        "notes": "",
        "id": "0e85d5ab86e4ff2191e5fb262de4bae3"
    },
    {
        "author": "陈叔达",
        "dynasty": "唐",
        "type": "诗",
        "rhythmic": "",
        "title": "入阙咏空镜台诗",
        "preface": "",
        "paragraphs": [
            "即今装饰废，雕零衢路间。",
            "姮娥与明月，相共落关山。",
            "（见中华书局排印本唐徐坚等纂《初学记》卷二十五。",
            "）。"
        ],
        "notes": "",
        "id": "4a4e507c3a0d97935d4a43a3d599b3b4"
    }
]