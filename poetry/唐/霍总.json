[
    {
        "author": "霍总",
        "dynasty": "唐",
        "type": "诗",
        "rhythmic": "",
        "title": "郡楼望九华歌",
        "preface": "",
        "paragraphs": [
            "楼上坐见九子峰，翠云赤日光溶溶。",
            "有时朝昏变疎密，八峰和烟一峰出。",
            "有时风卷天雨晴，聚立连连如弟兄。",
            "阳乌生子偶成数，丹凤养雏同此名。",
            "日日遥看机已静，未离尘躅思真境。",
            "子明龙驾腾九垓，陵阳相对空崔嵬。",
            "玉浆瑶草不可见，自有神仙风马来。"
        ],
        "notes": "",
        "id": "18a9474dd82d5a098752e1b5c13ceabd"
    },
    {
        "author": "霍总",
        "dynasty": "唐",
        "type": "诗",
        "rhythmic": "",
        "title": "塞下曲",
        "preface": "",
        "paragraphs": [
            "曾当一面战，频出九重围。",
            "但见争锋处，长须得胜归。",
            "雪沾旗尾落，风断节毛稀。",
            "岂要铭燕石，平生重武威。"
        ],
        "notes": "",
        "id": "488a7da674b7e22245249d6c2e47052b"
    },
    {
        "author": "霍总",
        "dynasty": "唐",
        "type": "诗",
        "rhythmic": "",
        "title": "关山月",
        "preface": "",
        "paragraphs": [
            "珠珑翡翠床，白皙侍中郎。",
            "五日来花下，双童问道傍。",
            "到门车马狭，连夜管弦长。",
            "每笑东家子，窥他宋玉墙。"
        ],
        "notes": "",
        "id": "2fd18850a0105b4ec4d8834c7e197eea"
    },
    {
        "author": "霍总",
        "dynasty": "唐",
        "type": "诗",
        "rhythmic": "",
        "title": "骢马",
        "preface": "",
        "paragraphs": [
            "青骊八尺高，侠客倚雄豪。",
            "踏雪生珠汗，障泥护锦袍。",
            "路傍看骤影，鞍底卷旋毛。",
            "岂独连钱贵，酬恩更代劳。"
        ],
        "notes": "",
        "id": "631eda220ffa932c7753ad382ee7e47c"
    },
    {
        "author": "霍总",
        "dynasty": "唐",
        "type": "诗",
        "rhythmic": "",
        "title": "雉朝飞",
        "preface": "",
        "paragraphs": [
            "五色有名翚，清晨挟两雌。",
            "群群飞自乐，步步饮相随。",
            "觇叶逢人处，惊媒妬宠时。",
            "绿毛春鬬尽，强敌愿君知。"
        ],
        "notes": "",
        "id": "db6ca20860d4b102ef113da413579287"
    },
    {
        "author": "霍总",
        "dynasty": "唐",
        "type": "诗",
        "rhythmic": "",
        "title": "木芙蓉",
        "preface": "",
        "paragraphs": [
            "本自江湖远，常开霜露余。",
            "争春候秾李，得水异红蕖。",
            "孤秀曾无偶，当门幸不锄。",
            "谁能政摇落，繁彩照堦除。"
        ],
        "notes": "",
        "id": "1839380d268127b1982e4e30c9bddf27"
    },
    {
        "author": "霍总",
        "dynasty": "唐",
        "type": "诗",
        "rhythmic": "",
        "title": "采莲女",
        "preface": "",
        "paragraphs": [
            "舟中采莲女，两两催妆梳。",
            "闻早渡江去，日高来起居。"
        ],
        "notes": "",
        "id": "39906f39dc108eeaee7ce3a4251c1c37"
    },
    {
        "author": "霍总",
        "dynasty": "唐",
        "type": "诗",
        "rhythmic": "",
        "title": "九华楼",
        "preface": "",
        "paragraphs": [
            "东门带溪路，上有三丈楼。",
            "层基接重阜，一览山水周。",
            "天边九芙蓉，出没不可求。",
            "鸿惊晓霜净，花明雨初收。",
            "巉然倚圭璧，爽气凌尊筹。",
            "主人金闺彦高兴思穷幽。",
            "时来据绳床，山色供远眸。",
            "危峰曳游云，岭月悬曲钧。",
            "吟嘨意不浅，浩然追轲丘。",
            "明年鸡省梦，肯忘江上州。"
        ],
        "notes": "",
        "id": "deb72a7bd40981988bd43b3501875c0d"
    },
    {
        "author": "霍总",
        "dynasty": "唐",
        "type": "诗",
        "rhythmic": "",
        "title": "楼望",
        "preface": "",
        "paragraphs": [
            "楼高九华近，极目望峰顶。",
            "云破松风寒，路浓山色迥。",
            "古刹轩层簷，白水浮小艇。",
            "愿结一间茅，归来就丹鼎。",
            "（以上《嘉靖池州府志》八）。"
        ],
        "notes": "",
        "id": "141258918cf520ff67ef8632e58666c0"
    }
]