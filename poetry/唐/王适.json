[
    {
        "author": "王适",
        "dynasty": "唐",
        "type": "诗",
        "rhythmic": "",
        "title": "相和歌辞 铜雀妓",
        "preface": "",
        "paragraphs": [
            "日暮铜雀迥，幽声玉座清。",
            "萧森松柏望，委郁绮罗情。",
            "君恩不再重，妾舞为谁轻。"
        ],
        "notes": "",
        "id": "13c0448561db532bb029e502d5005265"
    },
    {
        "author": "王适",
        "dynasty": "唐",
        "type": "诗",
        "rhythmic": "",
        "title": "杂曲歌辞 古离别",
        "preface": "",
        "paragraphs": [
            "昔岁惊杨柳，高楼悲独守。",
            "今年芳树枝，孤栖怨别离。",
            "珠帘昼不卷，罗幔晓长垂。",
            "苦调琴先觉，愁容镜独知。",
            "频来鴈度无消息，罢去鸳文何用织。",
            "夜还罗帐空有情，春著帬腰自无力。",
            "青轩桃李落纷纷，紫庭兰蕙日氛氲。",
            "已能顦顇今如此，更复含情一待君。"
        ],
        "notes": "",
        "id": "23d777289ebbff9b36fc2dfdf8d7c7e0"
    },
    {
        "author": "王适",
        "dynasty": "唐",
        "type": "诗",
        "rhythmic": "",
        "title": "铜雀妓",
        "preface": "",
        "paragraphs": [
            "日暮铜雀迥，秋深玉座清。",
            "萧森松柏望，委郁绮罗情。",
            "君恩不再得，妾舞为谁轻。"
        ],
        "notes": "",
        "id": "13c0448561db532bb029e502d5005265"
    },
    {
        "author": "王适",
        "dynasty": "唐",
        "type": "诗",
        "rhythmic": "",
        "title": "蜀中言怀",
        "preface": "",
        "paragraphs": [
            "独坐年将暮，常怀志不通。",
            "有时须问影，无事却书空。",
            "弃置如天外，平生似梦中。",
            "蓬心犹是客，华髪欲成翁。",
            "迹滞魂逾窘，情乖路转穷。",
            "别离同夜月，愁思隔秋风。",
            "老少悲颜驷，盈虚悟翟公。",
            "时来不可问，何用求童蒙。"
        ],
        "notes": "",
        "id": "90f0b3fc64be558bcbbd941b1b99561e"
    },
    {
        "author": "王适",
        "dynasty": "唐",
        "type": "诗",
        "rhythmic": "",
        "title": "古别离",
        "preface": "",
        "paragraphs": [
            "昔岁惊杨柳，高楼悲独守。",
            "今年芳树枝，孤栖怨别离。",
            "珠帘昼不卷，罗幔晓长垂。",
            "苦调琴先觉，愁容镜独知。",
            "频年雁度无消息，罢却鸳文何用织。",
            "夜还罗帐空有情，春著裙腰自无力。",
            "青轩桃李落纷纷，紫庭兰蕙日氛氲。",
            "已能顦顇今如此，更复含情一待君。"
        ],
        "notes": "",
        "id": "23d777289ebbff9b36fc2dfdf8d7c7e0"
    },
    {
        "author": "王适",
        "dynasty": "唐",
        "type": "诗",
        "rhythmic": "",
        "title": "江上有怀",
        "preface": "",
        "paragraphs": [
            "湛湛江水见底清，荷花莲子傍江生。",
            "采莲将欲寄同心，秋风落花空复情。",
            "櫂歌数曲如有待，正见明月度东海。",
            "海上云尽月苍苍，万里分辉满洛阳。",
            "洛阳闺阁夜何央，蛾眉婵娟断人肠。",
            "寂寥金屏空自掩，青荧银烛不生光。",
            "应怜水宿洞庭子，今夕迢遥天一方。"
        ],
        "notes": "",
        "id": "2eef8678e3c2fa482d7b43079b402b62"
    },
    {
        "author": "王适",
        "dynasty": "唐",
        "type": "诗",
        "rhythmic": "",
        "title": "江滨梅",
        "preface": "",
        "paragraphs": [
            "忽见寒梅树，开花汉水滨。",
            "不知春色早，疑是弄珠人。"
        ],
        "notes": "",
        "id": "3d75ee5e781a73ba12215111c7cde5dd"
    },
    {
        "author": "王适",
        "dynasty": "唐",
        "type": "诗",
        "rhythmic": "",
        "title": "临水亭",
        "preface": "",
        "paragraphs": [
            "高馆基曾山，微幂生花草。",
            "傍对野村树，下临车马道。",
            "清朗悟心术，幽遐备瞻讨。",
            "回合峰隐云，联绵渚萦岛。",
            "气似沧洲胜，风为青春好。",
            "相及盛年时，无令叹衰老。"
        ],
        "notes": "",
        "id": "a9a22c7fa8f2643ee4072097ceac01a4"
    }
]