[
    {
        "author": "张怀瓘",
        "dynasty": "唐",
        "type": "诗",
        "rhythmic": "",
        "title": "书诀",
        "preface": "",
        "paragraphs": [
            "剡纸易墨，心圆管直。",
            "浆深色浓，万毫齐力。",
            "先临告誓，次写《黄庭》。",
            "骨丰肉润，入妙通灵。",
            "努如直槊，勒若横钉。",
            "虚专妥帖，殴鬬峥嵘。",
            "开张凤翼，耸擢芝英。",
            "粗不为重，细不为轻。",
            "纤微向背，毫发死生。",
            "工之未尽，已擅时名。"
        ],
        "notes": "",
        "id": "c953e94b651ab1384ccf79999d002408"
    },
    {
        "author": "张怀瓘",
        "dynasty": "唐",
        "type": "诗",
        "rhythmic": "",
        "title": "诗",
        "preface": "",
        "paragraphs": [
            "向展右背，长伸左足。",
            "峻角一支，潜虚半腹。",
            "已放则留，无垂不缩。",
            "分若抵背，合还口并目。",
            "似侧暎斜，似斜附曲。",
            "覃精一字，工归自得。",
            "盈虚统视联行，妙在相承起伏。",
            "（均见宋朱长文《墨池编》卷二引张怀瓘《玉堂禁经》）。"
        ],
        "notes": "",
        "id": "627aee96eed77a92a8825d41186f5227"
    }
]