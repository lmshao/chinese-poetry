[
    {
        "author": "崔善为",
        "dynasty": "唐",
        "type": "诗",
        "rhythmic": "",
        "title": "荅王无功冬夜载酒乡馆",
        "preface": "",
        "paragraphs": [
            "颁条忝贵郡，悬榻久相望。",
            "处士同杨郑，邦君谢李疆。",
            "讵知方拥篲，逢子敬惟桑。",
            "明朝蓬户侧，会自谒任棠。"
        ],
        "notes": "",
        "id": "528f09f97697293e1737f51cc2d09c64"
    },
    {
        "author": "崔善为",
        "dynasty": "唐",
        "type": "诗",
        "rhythmic": "",
        "title": "荅王无功九日",
        "preface": "",
        "paragraphs": [
            "秋来菊花气，深山客重寻。",
            "露叶疑涵玉，风花似散金。",
            "摘来还泛酒，独坐即徐斟。",
            "王弘贪自醉，无复觅杨林。"
        ],
        "notes": "",
        "id": "dfbd926c2a41873a9ab740b1cc86a779"
    },
    {
        "author": "崔善为",
        "dynasty": "唐",
        "type": "诗",
        "rhythmic": "",
        "title": "九月九日",
        "preface": "",
        "paragraphs": [
            "九日重阳节，三秋季月残。",
            "菊花催晚气，萸房辟早寒。",
            "霜浓鹰击远，雾重雁飞难。",
            "谁忆龙山外，萧条边兴阑。"
        ],
        "notes": "",
        "id": "2bd1af2d993f7820a4771cfc28608e71"
    }
]