[
    {
        "author": "朱君绪",
        "dynasty": "唐",
        "type": "诗",
        "rhythmic": "",
        "title": "法师升高座咏",
        "preface": "",
        "paragraphs": [
            "弟子仰法师，敢启有所陈。",
            "众生暗塞久，思闻至法音。",
            "大慈开长夜，设化万劫新。",
            "主人建福斋，延及四辈人。"
        ],
        "notes": "",
        "id": "0c1b2e747b3157cc93fa91357c80c496"
    },
    {
        "author": "朱君绪",
        "dynasty": "唐",
        "type": "诗",
        "rhythmic": "",
        "title": "法师升高座时咏",
        "preface": "",
        "paragraphs": [
            "斋直道所务，妙品元始贵。",
            "故设祖劫桥，广度诸民物。",
            "尔曰设清斋，帐座罗五色。",
            "天仙游诞上，五帝列方职。",
            "功曹传符命，拥卫左右直。",
            "我升龙舆座。",
            "玉梯附机息。",
            "神霄助授护，天魔不举目。",
            "五神不移动，披宣太上域。"
        ],
        "notes": "",
        "id": "6ff9b311162f4d5f429fe21c0bf7578f"
    },
    {
        "author": "朱君绪",
        "dynasty": "唐",
        "type": "诗",
        "rhythmic": "",
        "title": "定座咏",
        "preface": "",
        "paragraphs": [
            "大道无为中，积气运起形。",
            "为众设桥梁，故遗无等经。",
            "修之得长乐，莫有三界生。",
            "烧去六尘垢，一心静念听。"
        ],
        "notes": "",
        "id": "2281fb89fc6f06c210e94a43fedeaf11"
    },
    {
        "author": "朱君绪",
        "dynasty": "唐",
        "type": "诗",
        "rhythmic": "",
        "title": "下座咏",
        "preface": "",
        "paragraphs": [
            "妙品演布化，迢迢霄玄音。",
            "等受无碍智，三梁度黄津。",
            "神霄功曹使，疲劳小停神。",
            "三会因劳赏，当报不负言。",
            "须启更当白，便曹未恚悬。",
            "下座服居位，礼拜三宝尊。",
            "（《要修科仪戒律钞》卷二）。"
        ],
        "notes": "",
        "id": "b7855ee9eb95d56b8c99975a9709cf1b"
    }
]