[
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "青龙寺昙壁上人院集",
        "preface": "",
        "paragraphs": [
            "灵境信为绝，法堂出尘氛。",
            "自然成高致，向下看浮云。",
            "迤逦峰岫列，参差闾井分。",
            "林端远堞见，风末疎钟闻。",
            "吾师久禅寂，在世超人群。"
        ],
        "notes": "",
        "id": "48d9032f96dfca822fdacdd456189026"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "青雀歌",
        "preface": "",
        "paragraphs": [
            "动息自适性，不曾妄与燕雀群。",
            "幸忝鹓鸾早相识，何时提携致青云。"
        ],
        "notes": "",
        "id": "7d89592240b723ec25bb40317cdb1b6b"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "游感化寺昙兴上人山院",
        "preface": "",
        "paragraphs": [
            "不远灞陵边，安居向十年。",
            "入门穿竹径，留客听山泉。",
            "鸟啭深林里，心闲落照前。",
            "浮名竟何益，从此愿栖禅。"
        ],
        "notes": "",
        "id": "56317eb661c38a1bb018b46e0c34b08b"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "夏日过青龙寺谒操禅师",
        "preface": "",
        "paragraphs": [
            "安禅一室内，左右竹亭幽。",
            "有法知不染，无言谁敢酬。",
            "鸟飞争向夕，蝉噪已先秋。",
            "烦暑自兹适，清凉何所求。"
        ],
        "notes": "",
        "id": "0cfe17bb19aabf3985efd393330d8f43"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "春日与王右丞过新昌里访吕逸人不遇",
        "preface": "",
        "paragraphs": [
            "恨不逢君出荷蓑，青松白屋更无他。",
            "陶令五男曾不有，蒋生三径枉相过。",
            "芙蓉曲沼春流满，薜荔成帷晚霭多。",
            "闻说桃源好迷客，不如高卧眄庭柯。"
        ],
        "notes": "",
        "id": "8f768ed4a230a3e4bf3e66764c61edd7"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 孟城坳",
        "preface": "",
        "paragraphs": [
            "结庐古城下，时登古城上。",
            "古城非畴昔，今人自来往。"
        ],
        "notes": "",
        "id": "2780dbcd666970adc8ead450c00a8160"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 华子冈",
        "preface": "",
        "paragraphs": [
            "落日松风起，还家草露晞。",
            "云光侵履迹，山翠拂人衣。"
        ],
        "notes": "",
        "id": "9c0424aff81e0160eb6575e5928b4093"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 文杏馆",
        "preface": "",
        "paragraphs": [
            "迢迢文杏馆，跻攀日已屡。",
            "南岭与北湖，前看复回顾。"
        ],
        "notes": "",
        "id": "c5f0bbf8e3222c226de1a28f8bde0897"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 斤竹岭",
        "preface": "",
        "paragraphs": [
            "明流纡且直，绿筿密复深。",
            "一径通山路，行歌望旧岑。"
        ],
        "notes": "",
        "id": "8880886a5376cc09215ed25eb1a1b16b"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 鹿柴",
        "preface": "",
        "paragraphs": [
            "日夕见寒山，便为独往客。",
            "不知深林事，但有麏麚迹。"
        ],
        "notes": "",
        "id": "c346bacf0f866d928ddefbf47bbb22f4"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 木兰柴",
        "preface": "",
        "paragraphs": [
            "苍苍落日时，鸟声乱谿水。",
            "缘谿路转深，幽兴何时已。"
        ],
        "notes": "",
        "id": "96594ab39df3c003a8cd5e9828dc4d8d"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 茱萸沜",
        "preface": "",
        "paragraphs": [
            "飘香乱椒桂，布叶间檀栾。",
            "云日虽回照，森沈犹自寒。"
        ],
        "notes": "",
        "id": "c62b2287a0f741016718c749db798b80"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 宫槐陌",
        "preface": "",
        "paragraphs": [
            "门前宫槐陌，是向欹湖道。",
            "秋来山雨多，落叶无人扫。"
        ],
        "notes": "",
        "id": "3c9e03edacaaf3f9e2e62cbe09ada616"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 临湖亭",
        "preface": "",
        "paragraphs": [
            "当轩弥滉漾，孤月正裴回。",
            "谷口猨声发，风传入户来。"
        ],
        "notes": "",
        "id": "b0f2bbeacbf865ee6b3e7caea992882d"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 南垞",
        "preface": "",
        "paragraphs": [
            "孤舟信一泊，南垞湖水岸。",
            "落日下崦嵫，清波殊淼漫。"
        ],
        "notes": "",
        "id": "d35039b3d004c4690e03072bba7f064f"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 欹湖",
        "preface": "",
        "paragraphs": [
            "空阔湖水广，青荧天色同。",
            "舣舟一长啸，四面来清风。"
        ],
        "notes": "",
        "id": "8e55b86be68dd03d575514d79813f888"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 柳浪",
        "preface": "",
        "paragraphs": [
            "映池同一色，逐吹散如丝。",
            "结阴既得地，何谢陶家时。"
        ],
        "notes": "",
        "id": "dfc1d57b45f5d583e23e9944a17ac49c"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 栾家濑",
        "preface": "",
        "paragraphs": [
            "濑声喧极浦，沿涉向南津。",
            "泛泛鸥凫渡，时时欲近人。"
        ],
        "notes": "",
        "id": "b4d05a326aa9e4a85a78744615e54178"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 金屑泉",
        "preface": "",
        "paragraphs": [
            "萦渟澹不流，金碧如可拾。",
            "迎晨含素华，独往事朝汲。"
        ],
        "notes": "",
        "id": "b264b389e1f89295db8febb7eb7b325a"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 白石滩",
        "preface": "",
        "paragraphs": [
            "跂石复临水，弄波情未极。",
            "日下川上寒，浮云澹无色。"
        ],
        "notes": "",
        "id": "ddf102d7671e2f971a45ed5165d309dc"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 北垞",
        "preface": "",
        "paragraphs": [
            "南山北垞下，结宇临欹湖。",
            "每欲采樵去，扁舟出菰蒲。"
        ],
        "notes": "",
        "id": "969c34a2fcbcd0d4c4e249dea043be6c"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 竹里馆",
        "preface": "",
        "paragraphs": [
            "来过竹里馆，日与道相亲。",
            "出入唯山鸟，幽深无世人。"
        ],
        "notes": "",
        "id": "b2b322c3f69286a21ec7c78ab7bdcf34"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 辛夷坞",
        "preface": "",
        "paragraphs": [
            "绿堤春草合，王孙自留玩/。",
            "况有辛夷花，色与芙蓉乱。"
        ],
        "notes": "",
        "id": "bcb7b78ab75f4f35150631016f70ce90"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 漆园",
        "preface": "",
        "paragraphs": [
            "好闲早成性，果此谐宿诺。",
            "今日漆园游，还同庄叟乐。"
        ],
        "notes": "",
        "id": "a3644c9fdca2583855e5502a164b7236"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 椒园",
        "preface": "",
        "paragraphs": [
            "丹刺罥人衣，芳香留过客。",
            "幸堪调鼎用，愿君垂采摘。"
        ],
        "notes": "",
        "id": "277f764d519387a923cdefd2adbdcc7b"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋口遇雨忆终南山因献王维",
        "preface": "",
        "paragraphs": [
            "积雨晦空曲，平沙灭浮彩。",
            "辋水去悠悠，南山复何在。"
        ],
        "notes": "",
        "id": "a53c2eec4f23c9985c687de5e2dee1c8"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "崔九欲往南山马上口号与别",
        "preface": "",
        "paragraphs": [
            "归山深浅去，须尽丘壑美。",
            "莫学武陵人，暂游桃源里。"
        ],
        "notes": "",
        "id": "d0ae5ba9422c5f79e5bd5623dce43995"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "与卢员外象过崔处士兴宗林亭",
        "preface": "",
        "paragraphs": [
            "乔柯门里自成阴，散髪窗中曾不簪。",
            "逍遥且喜从吾事，荣宠从来非我心。"
        ],
        "notes": "",
        "id": "0a34527c6b303c9016f7fabb4b3ad027"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "西塔寺陆羽茶泉",
        "preface": "",
        "paragraphs": [
            "竟陵西塔寺，踪迹尚空虚。",
            "不独支公住，曾经陆羽居。",
            "草堂荒产蛤，茶井冷生鱼。",
            "一汲清泠水，高风味有余。"
        ],
        "notes": "",
        "id": "60d6f100b6baf006237e68c68fbbbccd"
    }
]