[
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "八月十五夜",
        "preface": "",
        "paragraphs": [
            "万里无云镜九州，最团圆夜是中秋。",
            "满衣冰彩拂不落，遍地水光凝欲流。",
            "华岳影寒清露掌，海门风急白潮头。",
            "因君照我丹心事，减得愁人一夕愁。"
        ],
        "notes": "",
        "id": "b7ad40174e4707e0dee1273ac6ea3adb"
    },
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "省试夜投献座主",
        "preface": "",
        "paragraphs": [
            "辟开公道选时英，神镜高悬鉴百灵。",
            "混沌分来融间气，欃枪灭处炫文星。",
            "烛然兰省三条白，山束龙门万仞青。",
            "圣教中兴周礼在，不劳干羽舞明庭。"
        ],
        "notes": "",
        "id": "1e938ed2d614d210ca691a1795401371"
    },
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "观贺皇太子册命",
        "preface": "",
        "paragraphs": [
            "嗣册储皇帝命行，万方臣妾跃欢声。",
            "鸾旃再立星辰正，雉扇双开日月明。",
            "自有汉元争翊戴，不劳商皓定欹倾。",
            "春宫保傅皆周召，致主何忧不太平。"
        ],
        "notes": "",
        "id": "aec12b60aec3fee9efa34e1a3519afe6"
    },
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "行朝早春侍师门宴西溪席上作",
        "preface": "",
        "paragraphs": [
            "西溪水色净于苔，画鹢横风绛帐开。",
            "弦管旋飘蓬岛去，公卿皆是蘂宫来。",
            "金鳞掷浪钱翻荇，玉爵黏香雪泛梅。",
            "三榜生徒逾七十，岂期龙坂纳非才。"
        ],
        "notes": "",
        "id": "4e3c5ffef44a66bc2d68303a859a43c2"
    },
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "贺同年第三人刘先辈咸辟命",
        "preface": "",
        "paragraphs": [
            "甲门才子鼎科人，拂地蓝衫榜下新。",
            "脱俗文章笑鹦鹉，凌云头角压麒麟。",
            "金壶藉草溪亭晚，玉勒穿花野寺春。",
            "多媿受恩同阙里，不嫌师僻与颜贫。"
        ],
        "notes": "",
        "id": "0beffe7b782c4e3a65d8d551c8233926"
    },
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "寄广南刘仆射",
        "preface": "",
        "paragraphs": [
            "战国从今却尚文，品流才子作将军。",
            "画船清宴蛮溪雨，粉阁闲吟瘴峤云。",
            "暴客卸戈归惠政，史官调笔待儒勋。",
            "汉仪一化南人后，牧马无因更夜闻。"
        ],
        "notes": "",
        "id": "64c628119ca3c14586f7f237b7c3a099"
    },
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "题吴中陆龟蒙山斋",
        "preface": "",
        "paragraphs": [
            "万卷图书千户贵，十洲烟景四时和。",
            "花心露洗猩猩血，水面风披瑟瑟罗。",
            "庄叟静眠清梦永，客儿芳意小诗多。",
            "天麟不触人间网，拟把公卿换得么。"
        ],
        "notes": "",
        "id": "cf850ea2951cdbacec50c3ae4bd59f52"
    },
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "经李翰林墓",
        "preface": "",
        "paragraphs": [
            "诗中日月酒中仙，平地雄飞上九天。",
            "身谪蓬莱金籍外，宝装方丈玉堂前。",
            "虎靴醉索将军脱，鸿笔悲无令子传。",
            "十字遗碑三尺墓，只应吟客吊秋烟。"
        ],
        "notes": "",
        "id": "869dfe21cb56842557e44a77f407d907"
    },
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "鹦鹉",
        "preface": "",
        "paragraphs": [
            "丹觜如簧翠羽轻，随人呼物旋知名。",
            "金笼夜黯山西梦，玉枕晓憎帘外声。",
            "才子爱奇吟不足，美人怜尔绣初成。",
            "应缘是我邯郸客，相顾咬咬别有情。"
        ],
        "notes": "",
        "id": "862710b32d576c2177bec92827c083fe"
    },
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "边将别",
        "preface": "",
        "paragraphs": [
            "地角天涯倍苦辛，十年铅椠未酬身。",
            "朱门泣别同鲛客，紫塞旅游随鴈臣。",
            "汉将出师冲晓雪，胡儿奔马扑征尘。",
            "行行独止干戈域，毳帐望谁为主人。"
        ],
        "notes": "",
        "id": "d00c4f6cd848e2c0ef9eca9e25d07595"
    },
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "江南秋日",
        "preface": "",
        "paragraphs": [
            "水国由来称道情，野人经此顿神清。",
            "一篷秋雨睡初起，半砚冷云吟未成。",
            "青笠渔儿筒钓没，蒨衣菱女画桡轻。",
            "冰绡写上江南景，寄与金銮马长卿。"
        ],
        "notes": "",
        "id": "4b75437a91534336932556f0cc797919"
    },
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "题友人庭竹",
        "preface": "",
        "paragraphs": [
            "丛篁萧瑟拂清阴，贵地栽成碧玉林。",
            "尽待花开添凤食，可怜风击状龙吟。",
            "钿竿离立霜文静，锦箨飘零粉节深。",
            "何事子猷偏寄赏，此君心似古人心。"
        ],
        "notes": "",
        "id": "b62557fd6767975e415950b9cd52d134"
    },
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "览陆龟蒙旧集",
        "preface": "",
        "paragraphs": [
            "先生文价沸三吴，白雪千编酒一壶。",
            "吟去星辰笔下动，醉来嵩华眼中无。",
            "峭如谢桧虬蟠活，清似缑山凤路孤。",
            "身后独遗封禅草，何人寻得佐鸿图。"
        ],
        "notes": "",
        "id": "6f758aaf7c0d8230cceeafa586ce6fa3"
    },
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "玉仙道中",
        "preface": "",
        "paragraphs": [
            "莼鲈方美别吴江，笔阵诗魔两未降。",
            "山势北蟠龙偃蹇，泉声东漱玉琤𪻐。",
            "古陂狐兔穿蛮冢，破寺荆榛拥佛幢。",
            "信马冷吟迷路处，隔溪烟雨吠村厖。"
        ],
        "notes": "",
        "id": "213f311f2ae24279d75d82dad1df5d42"
    },
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "赵侍郎看红白牡丹因寄杨状头赞图",
        "preface": "",
        "paragraphs": [
            "迟开都为让群芳，贵地栽成对玉堂。",
            "红艳褭烟疑欲语，素华映月只闻香。",
            "翦裁偏得东风意，淡薄似矜西子粧。",
            "雅称花中为首冠，年年长占断春光。"
        ],
        "notes": "",
        "id": "4f19ad0d152db70b164240a1563077ee"
    },
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "题胡州太学丘光庭博士幽居",
        "preface": "",
        "paragraphs": [
            "舜轨尧文混九垓，明堂宏构集良材。",
            "江边云卧如龙稳，天外泥书遣鹤来。",
            "五夜药苗滋沆瀣，四时花影荫莓苔。",
            "草玄门似山中静，不是公卿到不开。"
        ],
        "notes": "",
        "id": "9d4c98cb0f6d6cd445c6bd018394eded"
    },
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "初秋留别越中幕客",
        "preface": "",
        "paragraphs": [
            "魂梦飘零落叶洲，北辕南柁几时休。",
            "月中青桂渐看老，星畔白榆还报秋。",
            "鹤禁有知须强进，稽峰无事莫相留。",
            "吴花越柳饶君醉，直待功成始举头。"
        ],
        "notes": "",
        "id": "418ff21b639356f63eeb8c3f3e73af0b"
    },
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "送道者朝见后归山",
        "preface": "",
        "paragraphs": [
            "暂随蒲帛谒金銮，萧洒风仪傲汉官。",
            "天马难将朱索绊，海鼇宁觉碧涛宽。",
            "松坛月作尊前伴，竹箧书为教外欢。",
            "神鼎已干龙虎伏，一条真气出云端。"
        ],
        "notes": "",
        "id": "d191d259db534a4426719066ee472989"
    },
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "赠战将",
        "preface": "",
        "paragraphs": [
            "绿沈枪利雪峰尖，犀甲军装称紫髯。",
            "威慑万人长凛凛，礼延群客每谦谦。",
            "阵前战马黄金勒，架上兵书白玉签。",
            "不为已为儒弟子，好依门下学韬钤。"
        ],
        "notes": "",
        "id": "2e0fa58b6f1da8f8896c84c034eda9f1"
    },
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "九华贺雨吟",
        "preface": "",
        "paragraphs": [
            "陶公焦思念生灵，变旱为丰合杳冥。",
            "雷劈老松疑虎怒，雨冲阴洞觉龙腥。",
            "万畦香稻蓬葱绿，九朵奇峰扑亚青。",
            "吟贺西成饶旅兴，散丝飞洒满长亭。"
        ],
        "notes": "",
        "id": "5d3cfe9b1e58b35155e482d9f0124d9c"
    },
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "赠池州张太守",
        "preface": "",
        "paragraphs": [
            "神珠无颣玉无瑕，七叶簪貂汉相家。",
            "阵面奔星破犀象，笔头飞电跃龙蛇。",
            "绛帏夜坐穷三史，红斾春行到九华。",
            "只怕池人留不住，别迁征镇拥高牙。"
        ],
        "notes": "",
        "id": "231c08617c22aefe86f91a9b354cf293"
    },
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "中秋自宛陵寄池阳太守",
        "preface": "",
        "paragraphs": [
            "出山三见月如眉，蝶梦终宵遶戟枝。",
            "旅客思归鸿去日，贤侯行化子来时。",
            "郡楼遐想刘琨啸，相合方窥谢傅棋。",
            "按部况闻秋稼熟，马前迎拜羡幷儿。"
        ],
        "notes": "",
        "id": "6868c26eb6b9f0387da6d09f85a4ab83"
    },
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "次韵九华杜先辈重阳寄投宛陵丞相",
        "preface": "",
        "paragraphs": [
            "日下飞声彻不毛，酒醒时得广离骚。",
            "先生鬓为吟诗白，上相心因治国劳。",
            "千乘信回鱼榼重，九华秋逈凤巢高。",
            "强酬小谢重阳句，沙恨无金尽日淘。"
        ],
        "notes": "",
        "id": "3fef696c58867d9a8e4850cc0768056d"
    },
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "寄贺杜荀鹤及第",
        "preface": "",
        "paragraphs": [
            "一战平畴五字劳，昼归乡去锦为袍。",
            "大鹏出海翎犹湿，骏马辞天气正豪。",
            "九子旧山增秀绝，二南新格变风骚。",
            "由来稽古符公道，平地丹梯甲乙高。"
        ],
        "notes": "",
        "id": "b28ac6c7faa3d3731b603d7ad87704d1"
    },
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "春草碧色",
        "preface": "",
        "paragraphs": [
            "细草含愁碧，芊绵南浦滨。",
            "萋萋如恨别，苒苒共伤春。",
            "疎雨烟华润，斜阳细彩匀。",
            "花黏繁鬬锦，人藉软胜茵。",
            "浅映宫池水，轻遮辇路尘。",
            "杜回如可结，誓作报恩身。"
        ],
        "notes": "",
        "id": "4a0e8982cd2ff8e89365a32818261950"
    },
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "和友人送衡尚书赴池阳副车",
        "preface": "",
        "paragraphs": [
            "淮王上将例分忧，玉帐参承半列侯。",
            "次第选材如创厦，别离排宴向藏舟。",
            "鹍鹏变化知难测，龙蠖升沈各有由。",
            "躞蹀行牵金鋄重，婵娟立唱翠娥愁。",
            "筑头勋业谐三阵，满腹诗书究九流。",
            "金海珠韬乘月读，肉芝牙茗拨云收。",
            "赤鳞斾卷鸥汀晚，青雀船横雁阵秋。",
            "十字细波澄镜面，九华残雪露峰头。",
            "醉沈北海千尊酒，吟上南荆百尺楼。",
            "况是昭明食鱼郡，不妨闲掷钓璜钩。"
        ],
        "notes": "",
        "id": "c72c8389f31ff82ca8dd3f446476c5a1"
    },
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "贻李南平",
        "preface": "",
        "paragraphs": [
            "紫殿西头月欲斜，曾草临淮上相麻。",
            "润笔已曾经奏谢，更飞章句问张华。"
        ],
        "notes": "",
        "id": "5890d20e29b80d46f50480b4b7f70fab"
    },
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "龙舒太守人中杰，风韵堂中心似月。",
            "众口声光夸汉将，筑头勋业佐淮王。"
        ],
        "notes": "",
        "id": "627c3e24b10515defb2be593eeebc1df"
    },
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "楼上看九华（三首） 一",
        "preface": "",
        "paragraphs": [
            "九朵连云势欲腾，鸟飞难到最高层。",
            "谁家写在屏风上，岩下松间尽九僧。",
            "。"
        ],
        "notes": "",
        "id": "116588e361a16891412f9183a83f2f4b"
    },
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "楼上看九华（三首） 二",
        "preface": "",
        "paragraphs": [
            "九条寒玉罩云中，雨外霞分海日红。",
            "疑是巧人新画出，与他天柱作屏风。"
        ],
        "notes": "",
        "id": "da3cc8d270942f031bf1a5e28f836a8d"
    },
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "楼上看九华（三首） 三",
        "preface": "",
        "paragraphs": [
            "四顾峦峰峭莫群，翠峰长与晓光分。",
            "尽分明处要清白，独倚青天绝片云。",
            "（《嘉靖池州府志》八。",
            "又《九华山志》八有一三两首）。"
        ],
        "notes": "",
        "id": "fa5a8f47e5b8238ebc9d02eed9080521"
    },
    {
        "author": "殷文圭",
        "dynasty": "唐",
        "type": "诗",
        "rhythmic": "",
        "title": "送池阳徐守",
        "preface": "",
        "paragraphs": [
            "四时风雨随旌旗，八面溪山捧郡楼。",
            "（见《舆地纪胜》卷二十二《池州》。",
            "）。"
        ],
        "notes": "",
        "id": "ba59cec5b0229fa7dbdbfc115982e544"
    }
]