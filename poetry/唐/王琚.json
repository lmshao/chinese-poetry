[
    {
        "author": "王琚",
        "dynasty": "唐",
        "type": "诗",
        "rhythmic": "",
        "title": "奉荅燕公",
        "preface": "",
        "paragraphs": [
            "郡远途且艰，宜悲良自得。",
            "胡为心独尔，惠好在南国。",
            "亦既清颜披，冏然良愿克。",
            "与君兰时会，群物如藻饰。",
            "烟景惜欢赏，云山起翰墨。",
            "接艺奇思微，偶谈玄言直。",
            "永日不知倦，逾旬犹谓亟。",
            "如何酌离尊，移櫂巴城侧。",
            "浦口劳长望，舟中独太息。",
            "疾风吹飞帆，倏忽南与北。",
            "目尽不复见，怀哉无终极。",
            "唯当衡峰上，遥辨湖水色。"
        ],
        "notes": "",
        "id": "70e6554f3aea0a64adfdc83e25f173e8"
    },
    {
        "author": "王琚",
        "dynasty": "唐",
        "type": "诗",
        "rhythmic": "",
        "title": "美女篇",
        "preface": "",
        "paragraphs": [
            "东邻美女实名倡，绝代容华无比方。",
            "浓纤得中非短长，红素天生谁饰妆。",
            "桂楼椒阁木兰堂，绣户雕轩文杏梁。",
            "屈曲屏风绕象床，萎蕤翠帐缀香囊。",
            "玉台龙镜洞彻光，金炉沈烟酷烈芳。",
            "遥闻行佩音锵锵，含娇欲笑出洞房。",
            "二八三五闺心切，褰帘卷幔迎春节。",
            "清歌始发词怨咽，鸣琴一弄心断绝。",
            "借问哀怨何所为，盛年情多心自悲。",
            "须臾破颜倏敛态，一悲一喜倂相宜。",
            "何能见此不注心，惜无媒氏为传音。",
            "可怜盈盈直千金，谁家君子为藁砧。"
        ],
        "notes": "",
        "id": "ae040f237828e2156da6ae35dc4d1393"
    },
    {
        "author": "王琚",
        "dynasty": "唐",
        "type": "诗",
        "rhythmic": "",
        "title": "自荆湖入朝至岳阳奉别张燕公",
        "preface": "",
        "paragraphs": [
            "五载朝天子，三湘逢旧僚。",
            "扁舟方辍櫂，清论遂终朝。",
            "远树烟间没，长江地际遥。",
            "帝城驰梦想，归帆满风飙。"
        ],
        "notes": "",
        "id": "1ab6479d993eac281310175d967ec070"
    },
    {
        "author": "王琚",
        "dynasty": "唐",
        "type": "诗",
        "rhythmic": "",
        "title": "游㴩湖上寺",
        "preface": "",
        "paragraphs": [
            "春山临远壑，水木自幽清。",
            "夙昔怀微尚，兹焉一放情。",
            "云间听弄鸟，烟上摘初英。",
            "地僻方无闷，逾知道思精。"
        ],
        "notes": "",
        "id": "b3405a52e0d630af62484cc1fbdfffc1"
    },
    {
        "author": "王琚",
        "dynasty": "唐",
        "type": "诗",
        "rhythmic": "",
        "title": "奉答燕公 一",
        "preface": "",
        "paragraphs": [
            "谁道零陵守，东过此地游。",
            "友僚同省阁，昆弟接荆州。",
            "我逐江潭雁，君随海上鸥。",
            "屡伤神气阻，久别鬓毛秋。",
            "疑岭春应徧，阳台两欲收。",
            "主人情未尽，高驾少淹留。"
        ],
        "notes": "",
        "id": "294ad20a7c9eb9e3b79e21d6b533d34c"
    },
    {
        "author": "王琚",
        "dynasty": "唐",
        "type": "诗",
        "rhythmic": "",
        "title": "奉答燕公 二",
        "preface": "",
        "paragraphs": [
            "语别意凄凄，零陵湘水西。",
            "佳人金谷返，爱（一作「游」）子洞庭迷。",
            "旧馆逢花发，他山值鸟啼。",
            "江天千里望，谁见绿苹齐？",
            "（均见《结一庐丛书》本《张说之文集》卷七）（按：结一庐本此二诗下署「王琚」。",
            "《四部丛刊》影印龙池草堂刊本《张说之集》收张说《赠赵公》后，无署名。",
            "《全唐诗》卷九八均收赵冬曦名下，实误。",
            "赵公为王琚之封爵，岑仲勉先生《唐集质疑·赵公》已有考证，可参看。",
            "友人陈祖言撰《张说年谱》云：「前一首第三句『友寮同省阁』，琚先天元年八月擢拜中书侍郎，说二年七月为中书令，即为『同省阁』。",
            "……而冬曦无此经历。",
            "两首诗俱言及零陵守，冬曦亦无此经历。",
            "又前首五、六句『我逐江潭雁，君随海上鸥』，冬曦为从六品下之侍御史，阶卑辞谦，在其地唱酬诗中均无此等平起平坐之语。",
            "且说离岳赴荆，冬曦送之，说则未尝送冬曦也，故知必非冬曦诗。",
            "」）。"
        ],
        "notes": "",
        "id": "171a6409373f4faa275fe41157f65084"
    }
]