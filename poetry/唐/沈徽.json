[
    {
        "author": "沈徽",
        "dynasty": "唐",
        "type": "诗",
        "rhythmic": "",
        "title": "古兴二首 一",
        "preface": "",
        "paragraphs": [
            "蔓草自细微，女萝始夭夭。",
            "夤缘至百尺，荣耀非一朝。",
            "敷色高碧岭，流芳薄丹霄。",
            "如何摧秀木，正为余波漂。",
            "茎叶落岩迹，英蕤从风飙。",
            "洪柯不足恃，况乃托陵苕。"
        ],
        "notes": "",
        "id": "7b481ff691dc486d618384ac6011288e"
    },
    {
        "author": "沈徽",
        "dynasty": "唐",
        "type": "诗",
        "rhythmic": "",
        "title": "古兴二首 二",
        "preface": "",
        "paragraphs": [
            "长安富豪右，信是天下枢。",
            "戚里笙歌发，禁门冠盖趋。",
            "攀云无丑士，唾地尽成珠。",
            "日晏下双阙，烟花乱九衢。",
            "恩荣在片言，零落亦须臾。",
            "何意还自及，曲池今已芜。"
        ],
        "notes": "",
        "id": "941125aee7694890146999caca72da80"
    }
]