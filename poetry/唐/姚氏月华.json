[
    {
        "author": "姚氏月华",
        "dynasty": "唐",
        "type": "诗",
        "rhythmic": "",
        "title": "相和歌辞 怨诗二首 一",
        "preface": "",
        "paragraphs": [
            "春水悠悠春水绿，对此思君泪相续。",
            "羞将离恨向东风，理尽秦筝不成曲。"
        ],
        "notes": "",
        "id": "00ef486b66fd23f00f60ed25c08757d8"
    },
    {
        "author": "姚氏月华",
        "dynasty": "唐",
        "type": "诗",
        "rhythmic": "",
        "title": "相和歌辞 怨诗二首 二",
        "preface": "",
        "paragraphs": [
            "与君形影分胡越，玉枕终年对离别。",
            "登台北望烟雨深，回身泣向寥天月。"
        ],
        "notes": "",
        "id": "adcbfceb79c2230b0776006d8d2b1e55"
    }
]