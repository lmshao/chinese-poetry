[
    {
        "author": "柳中庸",
        "dynasty": "唐",
        "type": "诗",
        "rhythmic": "",
        "title": "秋怨",
        "preface": "",
        "paragraphs": [
            "玉树起凉烟，凝情一叶前。",
            "别离伤晓镜，摇落思秋弦。",
            "汉垒关山月，胡笳塞北天。",
            "不知肠断梦，空遶几山川。"
        ],
        "notes": "",
        "id": "b6456eb4561ae643c5aa68c0cdbdd589"
    },
    {
        "author": "柳中庸",
        "dynasty": "唐",
        "type": "诗",
        "rhythmic": "",
        "title": "春思赠人",
        "preface": "",
        "paragraphs": [
            "红粉当三五，青娥艳一双。",
            "绮罗回锦陌，弦管入花江。",
            "落雁惊金弹，抛杯泻玉缸。",
            "谁知褐衣客，顦顇在书窗。"
        ],
        "notes": "",
        "id": "4b8daad190b503578328cfbf62cc58e8"
    },
    {
        "author": "柳中庸",
        "dynasty": "唐",
        "type": "诗",
        "rhythmic": "",
        "title": "幽院早春",
        "preface": "",
        "paragraphs": [
            "草短花初拆，苔青柳半黄。",
            "隔帘春雨细，高枕晓莺长。",
            "无事含闲梦，多情识异香。"
        ],
        "notes": "",
        "id": "812c3359b1033b6702943730caef8baa"
    },
    {
        "author": "柳中庸",
        "dynasty": "唐",
        "type": "诗",
        "rhythmic": "",
        "title": "寒食戏赠",
        "preface": "",
        "paragraphs": [
            "春暮越江边，春阴寒食天。",
            "杏花香麦粥，柳絮伴秋千。",
            "酒是芳菲节，人当桃李年。",
            "不知何处恨，已解入筝弦。"
        ],
        "notes": "",
        "id": "c044ee43c8ee79b34bc7b61315193cd0"
    },
    {
        "author": "柳中庸",
        "dynasty": "唐",
        "type": "诗",
        "rhythmic": "",
        "title": "听筝",
        "preface": "",
        "paragraphs": [
            "抽弦促柱听秦筝，无限秦人悲怨声。",
            "似逐春风知柳态，如随啼鸟识花情。",
            "谁家独夜愁灯影，何处空楼思月明。",
            "更入几重离别恨，江南歧路洛阳城。"
        ],
        "notes": "",
        "id": "367fd6ea67cc80f034fc285cd5f5ef61"
    },
    {
        "author": "柳中庸",
        "dynasty": "唐",
        "type": "诗",
        "rhythmic": "",
        "title": "河阳桥送别",
        "preface": "",
        "paragraphs": [
            "黄河流出有浮桥，晋国归人此路遥。",
            "若傍阑干千里望，北风驱马雨萧萧。"
        ],
        "notes": "",
        "id": "73c50ef46065d5a6d0735e1e2e9ca2c0"
    },
    {
        "author": "柳中庸",
        "dynasty": "唐",
        "type": "诗",
        "rhythmic": "",
        "title": "征怨",
        "preface": "",
        "paragraphs": [
            "岁岁金河复玉关，朝朝马策与刀环。",
            "三春白雪归青冢，万里黄河遶黑山。"
        ],
        "notes": "",
        "id": "9b569352e1972442f771d321685a6d35"
    },
    {
        "author": "柳中庸",
        "dynasty": "唐",
        "type": "诗",
        "rhythmic": "",
        "title": "凉州曲二首 一",
        "preface": "",
        "paragraphs": [
            "关山万里远征人，一望关山泪满巾。",
            "青海戍头空有月，黄沙碛里本无春。"
        ],
        "notes": "",
        "id": "9797a63a43c718075688c4a46684bf77"
    },
    {
        "author": "柳中庸",
        "dynasty": "唐",
        "type": "诗",
        "rhythmic": "",
        "title": "凉州曲二首 二",
        "preface": "",
        "paragraphs": [
            "高槛连天望武威，穷阴拂地戍金微。",
            "九城弦管声遥发，一夜关山雪满飞。"
        ],
        "notes": "",
        "id": "fd9a3591831ac00586016dc698f4144b"
    },
    {
        "author": "柳中庸",
        "dynasty": "唐",
        "type": "诗",
        "rhythmic": "",
        "title": "江行",
        "preface": "",
        "paragraphs": [
            "繁阴乍隐洲，落叶初飞浦。",
            "萧萧楚客帆，暮入寒江雨。"
        ],
        "notes": "",
        "id": "1e2ecb0ed610764649b4f5ae07a265aa"
    },
    {
        "author": "柳中庸",
        "dynasty": "唐",
        "type": "诗",
        "rhythmic": "",
        "title": "丁评事宅秋夜宴集",
        "preface": "",
        "paragraphs": [
            "翠幕卷回廊，银灯开后堂。",
            "风惊拥砌叶，月冷满庭霜。",
            "绮席人将醉，繁弦夜未央。",
            "共怜今促席，谁道客愁长。"
        ],
        "notes": "",
        "id": "2f827487c4ee9097cb5db655e78e6e3c"
    },
    {
        "author": "柳中庸",
        "dynasty": "唐",
        "type": "诗",
        "rhythmic": "",
        "title": "夜渡江",
        "preface": "",
        "paragraphs": [
            "夜渚带浮烟，苍茫晦远天。",
            "舟轻不觉动，缆急始知牵。",
            "听笛遥寻岸，闻香暗识莲。",
            "唯看去帆影，常恐客心悬。"
        ],
        "notes": "",
        "id": "e5e0f0923c656cb5fbd17089641fb795"
    },
    {
        "author": "柳中庸",
        "dynasty": "唐",
        "type": "诗",
        "rhythmic": "",
        "title": "扬子途中",
        "preface": "",
        "paragraphs": [
            "楚塞望苍然，寒林古戍边。",
            "秋风人渡水，落日雁飞天。"
        ],
        "notes": "",
        "id": "6b8451b4c88b538bdbe777e219979853"
    }
]