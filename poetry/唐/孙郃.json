[
    {
        "author": "孙郃",
        "dynasty": "唐",
        "type": "诗",
        "rhythmic": "",
        "title": "古意二首 一",
        "preface": "",
        "paragraphs": [
            "屈子生楚国，七雄知其材。",
            "介洁世不容，迹合藏蒿莱。",
            "道废固命也，瓢饮亦贤哉。",
            "何事葬江水，空使后人哀。"
        ],
        "notes": "",
        "id": "dbb7e4b24aa8c11fb2445612889eaa7b"
    },
    {
        "author": "孙郃",
        "dynasty": "唐",
        "type": "诗",
        "rhythmic": "",
        "title": "古意二首 二",
        "preface": "",
        "paragraphs": [
            "魏礼段干木，秦王乃止戈。",
            "小国有其人，大国奈之何。",
            "贤哲信为美，兵甲岂云多。",
            "君子战必胜，斯言闻孟轲。"
        ],
        "notes": "",
        "id": "ef20007cac0fa48bb773199a19d09036"
    },
    {
        "author": "孙郃",
        "dynasty": "唐",
        "type": "诗",
        "rhythmic": "",
        "title": "哭方玄英先生",
        "preface": "",
        "paragraphs": [
            "牛斗文星落，知是先生死。",
            "湖上闻哭声，门前见弹指。",
            "官无一寸禄，名传千万里。",
            "死著弊衣裳，生谁顾朱紫。",
            "我心痛其语，泪落不能已。",
            "犹喜韦补阙，扬名荐天子。"
        ],
        "notes": "",
        "id": "445278e46c37be7a6847f2ef78641393"
    },
    {
        "author": "孙郃",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "仕宦类商贾，终日常东西。"
        ],
        "notes": "",
        "id": "7e18c35eb399d8c5717b8cca1f27eeb2"
    },
    {
        "author": "孙郃",
        "dynasty": "唐",
        "type": "诗",
        "rhythmic": "",
        "title": "春日早朝",
        "preface": "",
        "paragraphs": [
            "三严（一作「年」）望仗正徘徊，曙色盈盈正（一作「金」）殿开。",
            "青琐侍香扶日出，紫霞护阙拥山来。",
            "班联鹓鹭仙官舞，影动龙蛇淑气催。",
            "禁秘天颜常咫尺，小臣（一作「欣忭」）愿进万年杯。"
        ],
        "notes": "",
        "id": "e83b22b68ab28c37d476bea418bb230f"
    },
    {
        "author": "孙郃",
        "dynasty": "唐",
        "type": "诗",
        "rhythmic": "",
        "title": "长信宫",
        "preface": "",
        "paragraphs": [
            "一从同辇辞君宠，已分齐纨赋妾诗。",
            "别院花红休怅望（一作「恨」），亦曾开在阿娇时。",
            "（以上二首均见嘉庆元年刊戚鹤泉编《三台诗录》卷一、光绪二十年刊王棻纂《光绪仙居志》附《仙居集》卷十九。",
            "注一作者，为张靖龙同志所录示之异文。",
            "）。"
        ],
        "notes": "",
        "id": "40a4672b96daec959ee540a859ee0c68"
    },
    {
        "author": "孙郃",
        "dynasty": "唐",
        "type": "诗",
        "rhythmic": "",
        "title": "宫词二首 一",
        "preface": "",
        "paragraphs": [
            "杨柳宫边日已斜，歌声犹按《后庭花》。",
            "不知春思当谁似，青黛娥眉夺丽华。"
        ],
        "notes": "",
        "id": "31f9ab56893fa17ca2688b7a15950d59"
    },
    {
        "author": "孙郃",
        "dynasty": "唐",
        "type": "诗",
        "rhythmic": "",
        "title": "宫词二首 二",
        "preface": "",
        "paragraphs": [
            "双双紫燕语呢喃，怪引春宫梦不甘。",
            "闻道君王多惜玉，肯教自碎碧鸾簪。",
            "（详附按。",
            "此二首承张靖龙同志录示。",
            "）（按：张靖龙同志录孙郃四诗见示，并附按语云：「以上诗见清王魏胜《安洲语录》卷一。",
            "清戚学标《三台诗录》云：『郃有《早朝诗》，冠冕矞皇，王岑遗范。",
            "颈联〖应为颔联〗云：「青琐传香扶日出，紫云护阙拥山来。",
            "」其云日字与春早互映尤佳。",
            "』张寿镛《张拾遗外纪》中云：『董竹史先生庆酉辑《四明诗干》三卷，录拾遗诗《古意二首》，《哭玄英方干先生诗》一首，末载《三台诗录》语。",
            "然则拾遗诗幸存于《唐文粹》而戚氏得录之，独恨其少耳。",
            "』详见张寿镛辑《孙拾遗文纂》一卷《补遗外纪》一卷，《四明丛书》第二集第一册。",
            "」）。"
        ],
        "notes": "",
        "id": "549c18ac61e2b499b27bd3fa08df3945"
    }
]