[
    {
        "author": "梅远",
        "dynasty": "唐",
        "type": "诗",
        "rhythmic": "",
        "title": "筑居",
        "preface": "",
        "paragraphs": [
            "昔居苕之南，今适宛之北。",
            "溪山故缭绕，往来等乡国。",
            "爱此太古风，不但占林樾。",
            "岚气敬亭浮，波光响潭接。",
            "虽在城市傍，而与喧嚣隔。",
            "息心谢纷烦，投闲遗一切。",
            "结构类茅茨，宁复事雕餙。",
            "草堂亦易成，经营岂木石。",
            "喜见野人来，渐与尘迹绝。",
            "把我盈樽酒，妻儿同一啜。"
        ],
        "notes": "",
        "id": "e4ac3c1d5e2e192550783983bca072c6"
    },
    {
        "author": "梅远",
        "dynasty": "唐",
        "type": "诗",
        "rhythmic": "",
        "title": "迁居",
        "preface": "",
        "paragraphs": [
            "百里犹乡土，千年亦比邻。",
            "愿言培世德，未敢咏维新。",
            "（均见清施念曾、张汝霖编《宛雅三编》卷二、嘉庆廿八年刊洪亮吉等纂《宁国府志》卷二十四。",
            "）（按：梅远为北宋著名诗人梅尧臣的曾祖。",
            "《欧阳文忠公文集》卷三三《梅圣俞墓志铭》云：「曾祖讳远，祖讳邈，皆不仕。",
            "」杨杰《无为集》卷十三《故朝奉郎守殿中丞梅君〖正臣〗墓志铭》云：「南唐末，曾祖远为宣城掾。",
            "」正臣为尧臣弟。",
            "《宛雅三编》卷二引《梅氏诗谱》，谓远字维明，光化间由吴兴之宣城为掾。",
            "以宣之风土淳厚，遂筑居于州学之西，著有《迁居草》。",
            "今按：三书所记稍有出入。",
            "考《欧阳文忠公文集》卷三十一《太子中舍梅君墓志铭》，尧臣父梅让卒于皇祐元年，年九十一，推其生年，为显德六年。",
            "以此推测，梅远约生于十世纪初，以仕南唐为是。",
            "《梅氏诗谱》有误，今不取光化年仕宣说。",
            "）。"
        ],
        "notes": "",
        "id": "bb9401c68a0185e897ace283bd635406"
    }
]