[
    {
        "author": "胡元范",
        "dynasty": "唐",
        "type": "诗",
        "rhythmic": "",
        "title": "奉和太子纳妃太平公主出降三首 一",
        "preface": "",
        "paragraphs": [
            "帝子威仪绝，储妃礼度优。",
            "叠鼓陪仙观，凝笳翼画辀。",
            "郁郁神香满，奕奕彩云浮。",
            "排空列锦罽，腾欢溢皇州。"
        ],
        "notes": "",
        "id": "c04c6b7e85441c9c34a056b5dcf2cc5d"
    },
    {
        "author": "胡元范",
        "dynasty": "唐",
        "type": "诗",
        "rhythmic": "",
        "title": "奉和太子纳妃太平公主出降三首 二",
        "preface": "",
        "paragraphs": [
            "金闺未息火，玉树钟天爱。",
            "月路饰还装，星津动归佩。",
            "紫极流宸渥，清规伫慈诲。",
            "恩波洽九流，光辉轶千载。"
        ],
        "notes": "",
        "id": "0e5ea727c35f7939d3f75577bba97858"
    },
    {
        "author": "胡元范",
        "dynasty": "唐",
        "type": "诗",
        "rhythmic": "",
        "title": "奉和太子纳妃太平公主出降三首 三",
        "preface": "",
        "paragraphs": [
            "列席诏亲贤，式宴坐神仙。",
            "圣文飞圣笔，天乐奏钧天。",
            "曲池涵瑞景，文宇孕祥烟。",
            "小臣同百兽，率舞悦尧年。"
        ],
        "notes": "",
        "id": "2170e134c8a954f509b4a5ca028acbde"
    }
]