[
    {
        "author": "公乘亿",
        "dynasty": "唐",
        "type": "诗",
        "rhythmic": "",
        "title": "赋得郎官上应列宿",
        "preface": "",
        "paragraphs": [
            "北极伫文昌，南宫晓拜郎。",
            "紫泥乘帝泽，银印佩天光。",
            "纬结三台侧，钩连四辅傍。",
            "佐商依傅说，仕汉笑冯唐。",
            "委佩摇秋色，峨冠带晚霜。",
            "自然符列象，千古耀岩廊。"
        ],
        "notes": "",
        "id": "6a20f95971448ec0f25c0c44337b9764"
    },
    {
        "author": "公乘亿",
        "dynasty": "唐",
        "type": "诗",
        "rhythmic": "",
        "title": "春风扇微和",
        "preface": "",
        "paragraphs": [
            "丽日催迟景，和风扇早春。",
            "暖浮丹凤阙，韶媚黑龙津。",
            "澹荡迎仙仗，霏微送画轮。",
            "绿摇宫柳散，红待禁花新。",
            "舞席潜回雪，歌筵暗起尘。",
            "幸当阳候律，一顾及佳晨。"
        ],
        "notes": "",
        "id": "a56223519633745cbb9866cddf63ea14"
    },
    {
        "author": "公乘亿",
        "dynasty": "唐",
        "type": "诗",
        "rhythmic": "",
        "title": "赋得秋菊有佳色",
        "preface": "",
        "paragraphs": [
            "陶令篱边菊，秋来色转佳。",
            "翠攒千片叶，金剪一枝花。",
            "蘂逐蜂须乱，英随蝶翅斜。",
            "带香飘绿绮，和酒上乌纱。",
            "散漫摇霜彩，娇妍漏日华。",
            "芳菲彭泽见，更称在谁家。"
        ],
        "notes": "",
        "id": "0bf58e1f63491b257dbe4f40313aac75"
    },
    {
        "author": "公乘亿",
        "dynasty": "唐",
        "type": "诗",
        "rhythmic": "",
        "title": "赋得临江迟来客",
        "preface": "",
        "paragraphs": [
            "江上晚沈沈，烟波一望深。",
            "向来殊未至，何处拟相寻。",
            "柳结重重眼，萍翻寸寸心。",
            "暮山期共眺，寒渚待同临。",
            "北去鱼无信，南飞雁绝音。",
            "思君不可见，使我独愁吟。"
        ],
        "notes": "",
        "id": "ff29d6fd12ee15069f027a165688d2e4"
    },
    {
        "author": "公乘亿",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "十上十年皆落第，一家一半已成尘。"
        ],
        "notes": "",
        "id": "e390b1192ff4f64a9b95e627cf9f451c"
    }
]