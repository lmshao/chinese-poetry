[
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "舞曲歌辞 白纻辞二首 一",
        "preface": "",
        "paragraphs": [
            "玉缨翠珮杂轻罗，香汗微渍朱颜酡，为君起唱白纻歌。",
            "清声褭云思繁多，凝笳哀琴时相和。",
            "金壶半倾芳夜促，梁尘霏霏暗红烛。",
            "令君安坐听终曲，坠叶飘花难再复。"
        ],
        "notes": "",
        "id": "be90bf8202240a93eb9335761ec40986"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "舞曲歌辞 白纻辞二首 二",
        "preface": "",
        "paragraphs": [
            "蹑珠履，步琼筵。",
            "轻身起舞红烛前，芳姿艳态妖且妍。",
            "回眸转袖暗催弦，凉风萧萧流水急。",
            "月华泛艳红莲湿，牵裙揽带翻成泣。"
        ],
        "notes": "",
        "id": "7da310dd900666aa3f26920436108cf8"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "卢十五竹亭送姪偁归山",
        "preface": "",
        "paragraphs": [
            "落叶寒拥壁，清霜夜沾石。",
            "正是忆山时，复送归山客。",
            "殷勤一尊酒，晓月当窗白。"
        ],
        "notes": "",
        "id": "e2185a0e1c0ad8cae6754573510388ae"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "旅次江亭",
        "preface": "",
        "paragraphs": [
            "扣舷不能寐，皓露清衣襟。",
            "弥伤孤舟夜，远结万里心。",
            "幽兴惜瑶草，素怀寄鸣琴。",
            "三奏月初上，寂寥寒江深。"
        ],
        "notes": "",
        "id": "36446d38f380afaaf08935c66139cfe3"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "赋得夜雨滴空堦送魏秀才",
        "preface": "",
        "paragraphs": [
            "委簷方滴滴，沾红复洒绿。",
            "醉听乍朦胧，愁闻多断续。",
            "始兼泉向细，稍杂更声促。",
            "百虑自萦心，况有人如玉。"
        ],
        "notes": "",
        "id": "e3d7ec4415959da7eee6ee01232292cf"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "征人",
        "preface": "",
        "paragraphs": [
            "西风屡鸣雁，东郊未升日。",
            "繁烟幕幕昏，暗骑萧萧出。",
            "望云愁玉塞，眠月想蕙质。",
            "借问露沾衣，何如香满室。"
        ],
        "notes": "",
        "id": "74224dcca10d75d537d354393c6379f5"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "游陆先生故岩居",
        "preface": "",
        "paragraphs": [
            "独壑临万嶂，苍苔绝行迹。",
            "仰窥猨挂树，俯对鹤巢石。",
            "上有一岩屋，相传灵人宅。",
            "深林无阳晖，幽水转鲜碧。",
            "拾薪遇遗鼎，探穴得古籍。",
            "结念候云兴，烧香坐终夕。"
        ],
        "notes": "",
        "id": "8c2c736b78cbb7243d7dfeeccc3d3aa2"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "题玄和师仙药室",
        "preface": "",
        "paragraphs": [
            "山边萧寂室，石掩浮云扃。",
            "遶室微有路，松烟深冥冥。",
            "入松汲寒水，对鹤问仙经。",
            "石几香未尽，水花风欲零。",
            "何年去华表，几度穷苍冥。",
            "却顾宦游子，眇如霜中萤。"
        ],
        "notes": "",
        "id": "9d928a81cfdc9f4e00eb60b0b691f6d9"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "宿陆氏斋赋得残灯诗",
        "preface": "",
        "paragraphs": [
            "殷勤照永夜，属思未成眠。",
            "余晖含薄雾，落烬迸空筵。",
            "谁比秦楼晓，缄愁别幌前。"
        ],
        "notes": "",
        "id": "8ea0ced1f83820cabfa11a733bf1a18c"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "夷陵郡内叙别",
        "preface": "",
        "paragraphs": [
            "礼娶嗣明德，同牢夙所钦。",
            "况蒙生死契，岂顾蓬蒿心。",
            "雁币任野薄，恩爱缘义深。",
            "同声若鼓瑟，合韵似鸣琴。",
            "将迓空未立，就赘意难任。",
            "皎月托言誓，沧波信浮沈。",
            "荆台理晨辙，巫渚疑宵襟。",
            "悯悯百虑起，回回万恨深。",
            "候更促徒侣，先晓彻夜禽。",
            "灯彩凝寒风，蝉思噪密林。",
            "留念同心带，赠远芙蓉簪。",
            "抚怀极投漆，感物重黄金。",
            "分鸾岂遐阻，别劒念相寻。",
            "傥甘蓬户贱，愿俟故山岑。"
        ],
        "notes": "",
        "id": "170c73e2d6a38281be2572247e5a2c3e"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "将之荆州南与张伯刚马惣钟陵夜别",
        "preface": "",
        "paragraphs": [
            "荆台别路长，密绪分离状。",
            "莫诉杯来促，更筹屡已倡。",
            "烛花侵雾暗，瑟调寒风亮。",
            "谁念晓帆开，默睇参差浪。"
        ],
        "notes": "",
        "id": "b55031c034bf1390788766d25cb6e53b"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "经端溪峡中",
        "preface": "",
        "paragraphs": [
            "阴岸东流水，上有微风生。",
            "素羽漾翠涧，碧苔敷丹英。",
            "重林宿雨晦，远岫孤霞明。",
            "飞猱相攀牵，白云乱纵横。",
            "有客溯轻檝，阅胜匪羁程。",
            "逍遥一息间，粪土五侯荣。",
            "搴茗庶蠲热，漱泉聊析酲。",
            "寄言丝竹者，讵识松风声。"
        ],
        "notes": "",
        "id": "958382078223157e5391f55d1c04c6e5"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "南海苦雨寄赠王四侍御",
        "preface": "",
        "paragraphs": [
            "炎风杂海气，暑雨每成霖。",
            "涂泥亲杖屦，苔藓渍衣襟。",
            "念近剧怀远，涉浅定知深。",
            "暗沟夜滴滴，荒庭昼霪霪。",
            "折简展离旷，理迳俟招寻。",
            "处阴诚多惨，况乃触隅禽。"
        ],
        "notes": "",
        "id": "e2a6d64a7d47b6ce7710781ce8572624"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "秋夜闲居即事寄庐山郑员外蜀郡符处士",
        "preface": "",
        "paragraphs": [
            "忧思繁未整，良辰会无由。",
            "引领迟佳音，星纪屡以周。",
            "蓬阆绝华耀，况乃处穷愁。",
            "坠叶寒拥砌，灯火夜悠悠。",
            "开琴弄清弦，窥月俯澄流。",
            "冉冉鸿雁度，萧萧帷箔秋。",
            "怅怀石门咏，缅慕碧鸡游。",
            "髣髴蒙颜色，崇兰隐芳洲。"
        ],
        "notes": "",
        "id": "847ac82cac28886822ad3d7ab2a8d208"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "寄赠田仓曹湾",
        "preface": "",
        "paragraphs": [
            "芳兰媚庭除，灼灼红英舒。",
            "身为陋巷客，门有绛辕车。",
            "朝览夷胡传，暮习颍阳书。",
            "盻云高羽翼，待贾蕴璠玙。",
            "缨弁虽云阻，音尘岂复疎。",
            "若因风雨晦，应念寂寥居。"
        ],
        "notes": "",
        "id": "69830ebb00373c5ddc57573da8eddb2f"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "咏春色",
        "preface": "",
        "paragraphs": [
            "霭霭复蒙蒙，非雾满晴空。",
            "密添宫柳翠，暗泄路桃红。",
            "萦丝光乍失，缘隟影才通。",
            "夕迷鸳枕上，朝漫绮弦中。",
            "促驷驰香陌，劳莺转艳丛。",
            "可怜肠断望，并在洛城东。"
        ],
        "notes": "",
        "id": "fd82a3c59c23d4e34cebd3d310775ad4"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "送春",
        "preface": "",
        "paragraphs": [
            "三月三十日，春归日复暮。",
            "惆怅问春风，明朝应不住。",
            "送春曲江上，眷眷东西顾。",
            "但见扑水花，纷纷不知数。",
            "人生似行客，两足无停步。",
            "日日进前程，前程几多路。",
            "兵刃与水火，尽可违之去。",
            "惟有老到来，人间无避处。",
            "感时良未已，独倚池南树。",
            "今日送春心，心如别亲故。"
        ],
        "notes": "",
        "id": "a0d0b41321bd0f753fcb26359f2c175f"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "游峡山寺",
        "preface": "",
        "paragraphs": [
            "结构天南畔，胜绝固难俦。",
            "幸蒙时所漏，遂得恣闲游。",
            "路石荫松盖，槛藤维鹤舟。",
            "雨霁花木润，风和景气柔。",
            "宝殿敞丹扉，灵幡垂绛旒。",
            "照曜芙蓉壶，金人居上头。",
            "翔禽拂危刹，落日避层楼。",
            "端溪弥漫驶，曲涧潺湲流。",
            "高居何重沓，登览自夷犹。",
            "烟霞无隐态，岩洞讵遗幽。",
            "奔驷非久耀，驰波肯暂留。",
            "会从香火缘，灭迹此山丘。"
        ],
        "notes": "",
        "id": "3bcba7a67bd621a23de8763b0e2399ee"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "宿陟岵寺云律师院",
        "preface": "",
        "paragraphs": [
            "像宇郁参差，宝林疎复密。",
            "中有弥天子，燃灯坐虚室。",
            "心证红莲喻，迹羁青眼律。",
            "玉炉扬翠烟，金经开缥帙。",
            "肆陈坚固学，破我梦幻质。",
            "碧水洒尘缨，凉扇当夏日。",
            "宿禽讵相保，迸火烟欲失。",
            "愿回戚促劳，趋隅事休逸。"
        ],
        "notes": "",
        "id": "766679db498fde1d510611728968db98"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "秋夜桂州宴送郑十九侍御",
        "preface": "",
        "paragraphs": [
            "秋至触物愁，况当离别筵。",
            "短歌销夜烛，繁绪遍高弦。",
            "桂水舟始泛，兰堂榻讵悬。",
            "一杯勾离阻，三载奉周旋。",
            "鸦噪更漏飒，露濡风景鲜。",
            "斯须不共此，且为更留连。"
        ],
        "notes": "",
        "id": "fcb25ad3b615b3aa167c832796a2eb6e"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "九日陪樊尚书龙山宴集",
        "preface": "",
        "paragraphs": [
            "孟嘉从宴地，千乘复登临。",
            "缘危陟高步，凭旷写幽襟。",
            "黄花玩初馥，翠物喜盈斟。",
            "云杂组绣色，乐和山水音。",
            "斾摇秋吹急，筵卷夕光沈。",
            "都人瞻骑火，犹知隔寺深。"
        ],
        "notes": "",
        "id": "883987ec9c3276fab5fa387d370e93b3"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "江陵送客归河北",
        "preface": "",
        "paragraphs": [
            "远客归故里，临路结裴回。",
            "山长水复阔，无因重此来。",
            "聊将歌一曲，送子手中杯。"
        ],
        "notes": "",
        "id": "28a04ea3ee7550adf8b5212813405fbf"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "送郑丞之罗浮中习业",
        "preface": "",
        "paragraphs": [
            "百年泛飘忽，万事系衰荣。",
            "高鸿脱矰缴，达士去簪缨。",
            "始从天目游，复作罗浮行。",
            "云卧石林密，月窥花洞明。",
            "全形在气和，习默凭境清。",
            "夙秘绛囊诀，屡投金简名。",
            "钟管促离觞，烟霞随去程。",
            "何当真府内，重得欵平生。"
        ],
        "notes": "",
        "id": "3f6d22317e1e88b141b46df7a3cb842d"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "送王秀才往安南",
        "preface": "",
        "paragraphs": [
            "君为蹈海客，客路谁谙悉。",
            "鲸度乍疑山，鸡鸣先见日。",
            "所嗟回櫂晚，倍结离情密。",
            "无贪合浦珠，念守江陵橘。"
        ],
        "notes": "",
        "id": "2738116b841e9734f486a1eaa1ea58ec"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "送公孙器自桂林归蜀",
        "preface": "",
        "paragraphs": [
            "桂林浅复碧，潺湲半露石。",
            "将乘触物舟，暂驻飞空锡。",
            "蜀乡异青眼，蓬户高朱戟。",
            "风度杳难寻，云飘讵留迹。",
            "旧户闲花草，驯鸽傍簷隟。",
            "挥手共忘怀，日堕千山夕。"
        ],
        "notes": "",
        "id": "d326ceefa4181f8b30dff91f163e8331"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "赠罗浮易炼师",
        "preface": "",
        "paragraphs": [
            "海上多仙峤，灵人信长生。",
            "荣卫冰雪姿，咽嚼日月精。",
            "默书绛符遍，晦步斗文成。",
            "翠发披肩长，金盖凌风轻。",
            "晓籁息尘响，天鸡叱幽声。",
            "碧树来户阴，丹霞照窗明。",
            "焚香叩虚寂，稽首回太清。",
            "鸾鹭振羽仪，飞翻拂斾旌。",
            "左挹玉泉液，右搴云芝英。",
            "念得参龙驾，攀天度赤城。"
        ],
        "notes": "",
        "id": "e5670590815808fcccb486ad46fb9bdd"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "登紫霄峰赠黄仙师",
        "preface": "",
        "paragraphs": [
            "紫霄不可涉，灵峰信穹崇。",
            "下有琼树枝，上有翠发翁。",
            "鸡鸣秋汉侧，日出红霞中。",
            "璨璨真仙子，执旄为侍童。",
            "焚香杳忘言，默念合太空。",
            "世华徒熠耀，虚室自朦胧。",
            "云飞琼瑶圃，龟息芝兰藂。",
            "玉箓掩不开，天窗微微风。",
            "兹焉悟佳旨，尘境亦幽通。",
            "浩渺临广津，永用挹无穷。"
        ],
        "notes": "",
        "id": "ccf58f128327b77a361128d6ea6676e7"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "乌啼曲",
        "preface": "",
        "paragraphs": [
            "可怜杨叶复杨花，雪净烟深碧玉家。",
            "乌栖不定枝条弱，城头夜半声哑哑。",
            "浮萍流荡门前水，任罥芙蓉莫浣纱。"
        ],
        "notes": "",
        "id": "fa989042df1e80b1b696dd58f8d4e373"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "白纻歌二首 一",
        "preface": "",
        "paragraphs": [
            "玉缨翠佩杂轻罗，香汗微渍朱颜酡，为君起唱白纻歌。",
            "清声褭云繁思多，凝笳哀瑟时相和。",
            "金壶半倾芳夜促，梁尘霏霏暗红烛。",
            "令君安坐听终曲，坠叶飘花难再复。"
        ],
        "notes": "",
        "id": "9740cc513f379b5de12a7ce2eed67e20"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "白纻歌二首 二",
        "preface": "",
        "paragraphs": [
            "蹑珠履，步琼筵轻身起舞红烛前，芳姿艳态妖且妍。",
            "回眸转袖暗催弦，凉风萧萧漏水急。",
            "月华泛艳红莲湿，牵裙揽带翻成泣。"
        ],
        "notes": "",
        "id": "7da310dd900666aa3f26920436108cf8"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "长门怨",
        "preface": "",
        "paragraphs": [
            "丝声繁兮管声急，珠帘不卷风吹入。",
            "万遍凝愁枕上听，千回候命花间立。",
            "望望昭阳信不来，回眸独掩红巾泣。"
        ],
        "notes": "",
        "id": "34f59f480fe02cc7f8a6c0b3e2e6d143"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "寄彻公",
        "preface": "",
        "paragraphs": [
            "北风吹霜霜月明，荷叶枯尽越水清。",
            "别来几度龙宫宿，雪山童子应相逐。"
        ],
        "notes": "",
        "id": "e56619c7de96637b48f65bb7e94f5b4b"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "哭李象",
        "preface": "",
        "paragraphs": [
            "白鸡黄犬不将去，寂寞空余葬时路。",
            "草死花开年复年，后人知是何人墓。",
            "忆君思君独不眠，夜寒月照青枫树。"
        ],
        "notes": "",
        "id": "ae320f7b265bb26071b22448112cd23c"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "宿云溪观赋得秋灯引送客",
        "preface": "",
        "paragraphs": [
            "云房寄宿秋夜客，一灯荧荧照虚壁。",
            "虫声呼客客未眠，几人语话清景侧。",
            "不可离别愁纷多，秋灯秋灯奈别何。"
        ],
        "notes": "",
        "id": "f3d305267cc06140c068a47c9d8f0880"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "采莲曲",
        "preface": "",
        "paragraphs": [
            "凝鲜雾渚夕，阳艳绿波风。",
            "鱼游乍散藻，露重稍欹红。",
            "楚客伤暮节，吴娃泣败藂。",
            "促令芳本固，宁望雪霜中。"
        ],
        "notes": "",
        "id": "094de1a16b5a7d5e65ec39aad2d3e515"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "他乡七夕",
        "preface": "",
        "paragraphs": [
            "汉渚常多别，山桥忽重游。",
            "向云迎翠辇，当月拜珠旒。",
            "寝幌凝宵态，妆奁闭晓愁。",
            "不堪鸣杼日，空对白榆秋。"
        ],
        "notes": "",
        "id": "e980222421f62dbd017fd6297d316693"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "春日偶题",
        "preface": "",
        "paragraphs": [
            "何处春先到，桥东水北亭。",
            "[冻]花开未得，冷酒酌难醒。",
            "就日移轻榻，遮风展小屏。",
            "更无人劝饮，莺语渐叮咛。"
        ],
        "notes": "",
        "id": "06150320e6d2ba3f17678bd407be7eca"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "题山寺",
        "preface": "",
        "paragraphs": [
            "千峰白露后，云壁挂残灯。",
            "曙色海边日，经声松下僧。",
            "意闲门不闭，年去水空澄。",
            "稽首如何问，森罗尽一乘。"
        ],
        "notes": "",
        "id": "c95474cc51bcc8765db3cf8a88070978"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "广州石门寺重送李尚赴朝时兼宗正卿",
        "preface": "",
        "paragraphs": [
            "象阙趋云陛，龙宫憩石门。",
            "清铙犹启路，黄发重攀辕。",
            "藻变朝天服，珠怀委地言。",
            "那令蓬蒿客，兹席未离尊。"
        ],
        "notes": "",
        "id": "ca0f2695260c04a78ecb5120d6fb10c8"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "送孔周之南海谒王尚书",
        "preface": "",
        "paragraphs": [
            "泛櫂若流萍，桂寒山更青。",
            "望云生碧落，看日下沧溟。",
            "潮尽收珠母，沙闲拾翠翎。",
            "自趋龙戟下，再为诵芳馨。"
        ],
        "notes": "",
        "id": "e8cf6f42d5fced4870dce2f04256fab7"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "冬夜举公房送崔秀才归南阳",
        "preface": "",
        "paragraphs": [
            "闻君动征櫂，犯夜故来寻。",
            "强置一尊酒，重欵百年心。",
            "灯白霜气冷，室虚松韵深。",
            "南阳三顾地，幸偶价千金。"
        ],
        "notes": "",
        "id": "d9a5f2c9714b55f9d43078bf6b071ce2"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "送陈房谒抚州周使君",
        "preface": "",
        "paragraphs": [
            "匡山一亩宫，尚有桂兰丛。",
            "凿壁年虽异，穿杨志幸同。",
            "貌羸缘塞苦，道蹇为囊空。",
            "去谒临川守，因怜鹤在笼。"
        ],
        "notes": "",
        "id": "20fa07b211777b283969cc14a7f176b1"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "山斋独宿赠晏上人",
        "preface": "",
        "paragraphs": [
            "幢幢云树秋，黄叶下山头。",
            "虫响夜难度，梦闲神不游。",
            "窗灯寒几尽，帘雨晓堦愁。",
            "何以禅栖客，灰心在沃州。"
        ],
        "notes": "",
        "id": "48f67ad660088422b331a70f2fc6ad24"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "桂州与陈羽念别",
        "preface": "",
        "paragraphs": [
            "惨戚损志抱，因君时解颜。",
            "重叹今夕会，复在几夕间。",
            "碧桂水连海，苍梧云满山。",
            "茫茫从此去，何路入秦关。"
        ],
        "notes": "",
        "id": "ffa0628244c96d3b3831f8aaabb5c468"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "经赵处士居",
        "preface": "",
        "paragraphs": [
            "云居避世客，发白习儒经。",
            "有地水空绿，无人山自青。",
            "废梁悲逝水，卧木思荒庭。",
            "向夕霏烟敛，徒看处士星。"
        ],
        "notes": "",
        "id": "c07baa0ccfae5f56040c650d4811d3d5"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "病中赴袁州次香馆",
        "preface": "",
        "paragraphs": [
            "病舆憩上馆，缭绕向山隅。",
            "荒葛漫欹壁，幽禽啄朽株。",
            "力微怯升降，意欲结踟躇。",
            "谁能挹香水，一为濯烦纡。"
        ],
        "notes": "",
        "id": "39dd11db79eea75f27529b9b67989efc"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "送人流雷州",
        "preface": "",
        "paragraphs": [
            "逐客指天涯，人间此路赊。",
            "地图经大庾，水驿过长沙。",
            "腊月雷州雨，秋风桂岭花。"
        ],
        "notes": "",
        "id": "2b225570b3dce0ceee730191a5749d16"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "送彻公",
        "preface": "",
        "paragraphs": [
            "白首年空度，幽居俗岂知。",
            "败蕉依晚日，孤鹤立秋墀。",
            "久客何由造，禅门不可窥。",
            "会同尘外友，斋沐奉威仪。"
        ],
        "notes": "",
        "id": "b30f8bd4818fe5b634db49a17da60c2f"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "赠庐山道士",
        "preface": "",
        "paragraphs": [
            "寂寥高室古松寒，松下仙人字委鸾。",
            "头垂白发朝鸣磬，手把青芝夜遶坛。",
            "物像自随尘外灭，真源长向性中看。",
            "悠悠万古皆如此，秋比松枝春比兰。"
        ],
        "notes": "",
        "id": "cdf6e664ed66b3ae61200f296f170f92"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "赋得直如朱丝弦",
        "preface": "",
        "paragraphs": [
            "寂寞瑶琴上，深知直者情。",
            "幸传朱鹭曲，那止素丝名。",
            "瑞草人空仰，王言世久行。",
            "大方闻正位，乐府动清声。",
            "文武音初合，宫商调屡更。",
            "谁能向机杼，终日泣无成。"
        ],
        "notes": "",
        "id": "cc13274552d37e6107774b8fb4d54799"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "早春即事",
        "preface": "",
        "paragraphs": [
            "眼重朝眠足，头轻宿醉醒。",
            "阳光满前户，雪水半中庭。",
            "候变随天气，春生逐地形。",
            "北簷梅晚白，东岸柳先青。",
            "葱垅抽羊角，松巢堕鹤翎。",
            "老来诗更拙，吟罢少人听。"
        ],
        "notes": "",
        "id": "db9ef51ffce4866b048e1781780b5aa3"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "题花树",
        "preface": "",
        "paragraphs": [
            "都无看花意，偶到树边来。",
            "可怜枝上色，一一为愁开。"
        ],
        "notes": "",
        "id": "785d7acfb4e6f1484ef30b6d5c51bf5d"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "宿吉祥寺寄庐山隐者",
        "preface": "",
        "paragraphs": [
            "风鸣云外钟，鹤宿千年松。",
            "相思杳不见，月出山重重。"
        ],
        "notes": "",
        "id": "a1a3b6d33fe0460079e5a9719c92f5d7"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "边思",
        "preface": "",
        "paragraphs": [
            "苏武节旄尽，李陵音信稀。",
            "梅当陇上发，人向陇头归。"
        ],
        "notes": "",
        "id": "90f06988a79b85090979b03daa5f0081"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "夜半步次古城",
        "preface": "",
        "paragraphs": [
            "茫茫死复生，惟有古时城。",
            "夜半无鸟雀，花枝当月明。"
        ],
        "notes": "",
        "id": "da27f479577142e0dc9a99bd2d6d0a9d"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "春梦",
        "preface": "",
        "paragraphs": [
            "空庭日照花如锦，红妆美人当昼寝。",
            "傍人不知梦中事，唯见玉钗时坠枕。"
        ],
        "notes": "",
        "id": "dc1aa1a43669d80b8b750f350877660c"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "宿青牛谷",
        "preface": "",
        "paragraphs": [
            "随云步入青牛谷，青牛道士留我宿。",
            "可怜夜久月明中，唯有坛边一枝竹。"
        ],
        "notes": "",
        "id": "1187ec59da4def15da78cd119497b0fe"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "槿",
        "preface": "",
        "paragraphs": [
            "自用金钱买槿栽，二年方始一花开。",
            "怜红未许家人见，胡蜨争知早到来。"
        ],
        "notes": "",
        "id": "8f3e0e91aa505bcc4e5f8926c54a6ac9"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "九日",
        "preface": "",
        "paragraphs": [
            "黄菊紫菊傍篱落，摘菊泛酒爱芳新。",
            "不堪今日望乡意，强插茱萸随众人。"
        ],
        "notes": "",
        "id": "e0462da0f3801620edcc1e5c86bd6f3d"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "仙女词",
        "preface": "",
        "paragraphs": [
            "玉京初侍紫皇君，金缕鸳鸯满绛裙。",
            "仙宫一闭无消息，遥结芳心向碧云。"
        ],
        "notes": "",
        "id": "d4f3e8c80733bc0ae3df23c37ac70cee"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "贤人处霄汉，荒泽自耕耘。",
            "陇首降时雨，雷声出夏云。",
            "一一鹤声飞上天。"
        ],
        "notes": "",
        "id": "96d826593f6c9cbcdba1049dedd0c5ee"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "白纻辞 一",
        "preface": "",
        "paragraphs": [
            "玉缨翠珮杂轻罗，香汗微渍朱颜酡，为君起唱白纻歌。",
            "清声褭云思繁多，凝笳哀琴时相和。",
            "金壶半倾芳夜促，梁尘霏霏暗红烛。",
            "令君安坐听终曲，坠叶飘花难再复。"
        ],
        "notes": "",
        "id": "be90bf8202240a93eb9335761ec40986"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "白纻辞 二",
        "preface": "",
        "paragraphs": [
            "蹑珠履，步琼筵。",
            "轻身起舞红烛前，芳姿艳态妖且妍。",
            "回眸转袖暗催弦，凉风萧萧漏水急。",
            "月华泛溢红莲湿，牵裙揽带翻成泣。"
        ],
        "notes": "",
        "id": "7da310dd900666aa3f26920436108cf8"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "伤蔡处士",
        "preface": "",
        "paragraphs": [
            "箧中遗草是琅玕，对此令人洒泪看。",
            "三迳尚疑行迹在，数萤犹自映书残。",
            "晨光不借泉门晓，暝色空添陇树寒。",
            "欲问皇天天更远，有才无命说应难。"
        ],
        "notes": "",
        "id": "ba57552c6bd24fc894e949c60781bdc2"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "上阳春辞",
        "preface": "",
        "paragraphs": [
            "圣皇自在（《千载佳句》卷下作「有」）长生殿，不向蓬莱王母家。",
            "（见《日本古典文学大系》七三册藤原公任《和汉朗咏集》卷下《帝王》）（〖1〗川口久雄校注云：架藏私注本题作《上阳春辞》，《千载佳句·禁中》作《上春词》，柿村本作《上阳春词》）。"
        ],
        "notes": "",
        "id": "7c7e2bf41547e686ec69721c745e10f8"
    },
    {
        "author": "杨衡",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "欲问皇天天更远。",
            "（胡伟《宫词》）。"
        ],
        "notes": "",
        "id": "369d2c157fc1aece25949c773e236343"
    }
]