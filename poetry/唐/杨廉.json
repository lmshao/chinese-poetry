[
    {
        "author": "杨廉",
        "dynasty": "唐",
        "type": "诗",
        "rhythmic": "",
        "title": "奉和九日幸临渭亭登高应制得亭字",
        "preface": "",
        "paragraphs": [
            "远目瞰秦坰，重阳坐灞亭。",
            "既开黄菊酒，还降紫微星。",
            "箫鼓谙仙曲，山河入画屏。",
            "幸兹陪宴喜，无以效丹青。"
        ],
        "notes": "",
        "id": "e709207cd2c36f67580e91efb7f50c00"
    },
    {
        "author": "杨廉",
        "dynasty": "唐",
        "type": "诗",
        "rhythmic": "",
        "title": "奉和九月九日登慈恩寺浮图应制",
        "preface": "",
        "paragraphs": [
            "万乘临真境，重阳眺远空。",
            "慈云浮鴈塔，定水映龙宫。",
            "宝铎含飙响，仙轮带日红。",
            "天文将瑞色，辉焕满寰中。"
        ],
        "notes": "",
        "id": "e8d26a8463cbc2298957a3f07f8129e6"
    }
]