[
    {
        "author": "李家明",
        "dynasty": "唐",
        "type": "诗",
        "rhythmic": "",
        "title": "元宗钓鱼无获进诗",
        "preface": "",
        "paragraphs": [
            "玉甃垂钩兴正浓，碧池春暖水溶溶。",
            "凡鳞不敢吞香[饵]，知是君王合钓龙。"
        ],
        "notes": "",
        "id": "1e6996c1a680bafc2743392a73bfbbb8"
    },
    {
        "author": "李家明",
        "dynasty": "唐",
        "type": "诗",
        "rhythmic": "",
        "title": "咏卧牛",
        "preface": "",
        "paragraphs": [
            "曾遭宁戚鞭敲角，又被田单火燎身。",
            "闲向斜阳嚼枯草，近来问喘为无人。"
        ],
        "notes": "",
        "id": "25c00607449c536b17786d14cf94b5e4"
    },
    {
        "author": "李家明",
        "dynasty": "唐",
        "type": "诗",
        "rhythmic": "",
        "title": "题纸鸢止宋齐丘哭子",
        "preface": "",
        "paragraphs": [
            "安排唐祚革强吴，尽是先生作计谟。",
            "一个孩儿{扌弃}不得，让皇百口合何如。"
        ],
        "notes": "",
        "id": "8d46494a2d68fcc89e517e6759c18574"
    },
    {
        "author": "李家明",
        "dynasty": "唐",
        "type": "诗",
        "rhythmic": "",
        "title": "咏皖公山",
        "preface": "",
        "paragraphs": [
            "龙舟轻飐锦帆风，正值宸游望远空。",
            "回首皖公山色翠，影斜不到寿杯中。"
        ],
        "notes": "",
        "id": "16d2100c09ef09a97187efada4072f06"
    }
]