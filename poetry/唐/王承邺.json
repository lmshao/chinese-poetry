[
    {
        "author": "王承邺",
        "dynasty": "唐",
        "type": "诗",
        "rhythmic": "",
        "title": "登石伞峰",
        "preface": "",
        "paragraphs": [
            "作镇得良牧，抚戎慙匪仁。",
            "每观龚黄化，煦物如阳春。",
            "政简似多暇，游从邀众宾。",
            "鸣驺镜水畔，舍櫂耶溪津。",
            "偶兹逢胜境，顿觉离嚣尘。",
            "丞相筑室在，季方结庐新。",
            "登临经绝顶，瞩眺怡心神。",
            "金章照玉伞，龙节陵松鳞。",
            "笙歌入中流，声角闻城𬮱。",
            "更吟琼瑶篇，愿言书诸绅。",
            "（见《会稽掇英总集》卷四）。"
        ],
        "notes": "",
        "id": "32daa8e437c8381fe43a75bade0c6b55"
    }
]